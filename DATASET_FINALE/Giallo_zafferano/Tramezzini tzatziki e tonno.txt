Difficoltà: Facile
I tramezzini tzatziki e tonno sono la ricetta ideale per chi ha poco tempo ma tanti amici affamati! Uno spuntino semplice e appetitoso che unisce il gusto delicato del tonno ai sapori inconfondibili della famosa salsa greca a base di yogurt, aglio e cetriolo, lo tzatziki: a differenza della ricetta originale, però, in questo caso il cetriolo non si aggiunge alla salsa ma viene utilizzato per creare un involucro esterno che dona al sandwich non solo una nota fresca e croccante, ma anche un aspetto decisamente invitante! Perfetti per un pranzo estivo o per un aperitivo in compagnia, i tramezzini tzatziki e tonno sono una sfiziosa alternativa al classico panino, un modo facile e creativo per stupire senza rinunciare al gusto!


						
						

														INGREDIENTI
							
							                            
                                
    								
    									
    										
    										273
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    273
    					
    					    					    					
    					    Carboidrati
    					    g
    					    17.7
    					
    					    					    					
    					      di cui zuccheri
    					    g
    					    3.9
    					
    					    					    					
    					    Proteine
    					    g
    					    15.6
    					
    					    					    					
    					    Grassi
    					    g
    					    15.5
    					
    					    					    					
    					      di cui saturi
    					    g
    					    4.58
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    36
    					
    					    					    					
    					    Sodio
    					    mg
    					    574
    					
    					    				
    			
                            
													


						
														
							
														Ingredienti per 4 tramezzini
							

							
								

																	Tonno sott'olio
								
								
								in olio extravergine di oliva (sgocciolato) 
																	160
									g
																

								

							
								

																	Pane per tramezzini
								
								
								
																	3
									fette
																

								

							
								

																	Cetrioli
								
								
								
																	1
									
																

								

							
														
							
						
														
							
														Per la salsa allo yogurt
							

							
								

																	Yogurt greco
								
								
								
																	200
									g
																

								

							
								

																	Succo di limone
								
								
								
																	20
									g
																

								

							
								

																	Scorza di limone
								
								
								
																	1
									
																

								

							
								

																	Menta
								
								
								
																	5
									g
																

								

							
								

																	Aglio
								
								
								
																	3
									spicchi
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i tramezzini tzatziki e tonno, per prima cosa preparate la salsa: tritate le foglie di menta che avrete lavato e asciugato 1, poi tritate gli spicchi d’aglio e schiacciateli su un tagliere con la parte piatta della lama di un coltello da cucina per ridurli in crema 2. Ora versate lo yogurt in una ciotola e unite l’olio d’oliva 3,
									

								

															

																		
																															
											
										
																														
																		sale, pepe 4, la scorza di limone 5, il succo di limone 6,
									

								

															

																		
																															
											
										
																														
																		la menta tritata 7 e la crema di aglio 8, poi mescolate con un cucchiaino 9 e riponete in frigorifero a riposare per circa 20 minuti in modo che si raffreddi per bene.
									

								

															

																		
																															
											
										
																														
																		Nel frattempo prendete il cetriolo e ricavate delle fettine molto sottili con l’aiuto di un pelaverdure 10; una volta raggiunta la parte centrale più ricca di semi, girate il cetriolo e continuate a tagliare le fettine dal lato opposto. Sistemate le fettine ottenute sul tagliere una accanto all’altra, sovrapponendole leggermente 11. Adagiate una fetta di pane al centro, nel senso opposto rispetto a quello delle fettine di cetriolo, e spalmatela con un cucchiaio di salsa allo yogurt 12,
									

								

															

																		
																															
											
										
																														
																		poi rigirate la fetta di pane su se stessa 13 e spalmate anche l’altro lato con la salsa allo yogurt. Aggiungete qualche pezzo di tonno ben sgocciolato 14 e coprite con un’altra fetta di pane 15.
									

								

															

																		
																															
											
										
																														
																		Spalmate anch’essa con la salsa allo yogurt 16, aggiungete ancora qualche pezzo di tonno 17 e ricoprite con la terza fetta di pane, schiacciando leggermente 18.
									

								

															

																		
																															
											
										
																														
																		Spalmate un ultimo strato di salsa in superficie 19, poi sollevate le fette di cetriolo che sporgono da un lato con l’aiuto della lama di un coltello 20 e avvolgetele delicatamente intorno al pane per ricoprirlo 21.
									

								

															

																		
																															
											
										
																														
																		Infine capovolgete il sandwich per ricoprirlo interamente con le fette di cetriolo in modo da tenere la chiusura in basso 22. Tagliate il sandwich a metà e ricavate da ogni metà 2 triangoli 23: i vostri tramezzini tzatziki e yogurt sono pronti per essere gustati 24!
									

								

							
					    