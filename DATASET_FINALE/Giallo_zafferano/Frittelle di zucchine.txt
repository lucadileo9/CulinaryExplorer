Difficoltà: Facile
Quando si parla di frittelle non ci sono diete che tengano! Sono buone anche al forno ma classiche fritte fragranti sono un'altra cosa. Come le croccantissime frittelle di zucchine da servite calde appena fatte: una delizia per tutti i sensi! Questi bocconcini saporiti e fragranti, croccanti all’esterno e scioglievoli all’interno, vi ispireranno al primo sguardo e vi conquisteranno al primo morso. Le frittelle di zucchine sono perfette per stuzzicare l’appetito come antipasto o per arricchire un buffet, magari insieme a delle gustose frittelle di pane, che contribuiranno a mettere definitivamente ko i vostri sensi di colpa! Come dicevamo all’inizio, le frittelle o si odiano o si amano… in questo caso, siamo sicuri che le amerete!

E se cercate altre sfiziose ricette di frittelle con le zucchine, provate anche le nostre frittelle croccanti, quelle in pastella o le curiosissime nuvole di zucchine e pecorino!


						
						

														INGREDIENTI
							
							                            
                                
    								
    									
    										
    										114
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    114
    					
    					    					    					
    					    Carboidrati
    					    g
    					    7.8
    					
    					    					    					
    					      di cui zuccheri
    					    g
    					    0.4
    					
    					    					    					
    					    Proteine
    					    g
    					    1.9
    					
    					    					    					
    					    Grassi
    					    g
    					    8.4
    					
    					    					    					
    					      di cui saturi
    					    g
    					    1.88
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    2
    					
    					    					    					
    					    Sodio
    					    mg
    					    57
    					
    					    				
    			
                            
													


						
														
							
														Ingredienti per circa 26 frittelle
							

							
								

																	Zucchine
								
								
								
																	400
									g
																

								

							
								

																	Parmigiano Reggiano DOP
								
								
								da grattugiare
																	50
									g
																

								

							
								

																	Farina 00
								
								
								 
																	250
									g
																

								

							
								

																	Lievito di birra secco
								
								
								
																	2
									g
																

								

							
								

																	Acqua
								
								
								a temperatura ambiente
																	225
									g
																

								

							
								

																	Sale fino
								
								
								
																	10
									g
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
														
							
														Per condire
							

							
								

																	Sale fino
								
								
								 
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le frittelle di zucchine, per prima cosa lavate e asciugate accuratamente le zucchine, poi spuntatele 1 e grattugiatele usando una grattugia a fori larghi 2. Sistemate le zucchine grattugiate in un colino e lasciatele a scolare per circa 30 minuti 3, in modo che perdano la loro acqua di vegetazione. Potete anche pressare con un cucchiaio se necessario oppure strizzare ben bene le zucchine in un canovaccio per far perdere ulteriore liquido.
									

								

															

																		
																															
											
										
																														
																		In una ciotola capiente, unite la farina setacciata con il lievito di birra disidratato 4 e iniziate a mescolare con un cucchiaio di legno, poi versate l’acqua a filo mescolando energicamente 5 per evitare la formazione di grumi. Aggiungete il sale fino a piacere: noi consigliamo 10 g ma regolatevi in base a gusto e abitudini 6.
									

								

															

																		
																															
											
										
																														
																		Versate anche il formaggio grattugiato 7, continuando a mescolare energicamente; a questo punto l’impasto avrà una consistenza piuttosto densa 8. Infine, aggiungete le zucchine grattugiate ben scolate 9
									

								

															

																		
																															
											
										
																														
																		e mescolate fino a che l’impasto non sarà ben amalgamato 10, dopodiché coprite la ciotola con la pellicola trasparente e lasciate lievitare per 3 ore a una temperatura di circa 26-27°, per esempio nel forno spento con la luce accesa. Dopo 3 ore, l’impasto sarà lievitato e presenterà delle bollicine 11. A questo punto scaldate l’olio di semi in un pentolino e quando raggiungerà la temperatura di 170° (da misurare con termometro da cucina) immergete un cucchiaio di impasto nell’olio caldo, aiutandovi con un altro cucchiaio per farlo scivolare 12. 
									

								

															

																		
																															
											
										
																														
																		Friggete poche frittelle alla volta, per evitare che si abbassi la temperatura dell’olio. Friggete per 3-4 minuti, girando le frittelle da entrambi i lati con una schiumarola per una cottura uniforme 13: con questa quantità di impasto otterrete circa 26 frittelle. Quando saranno ben dorate, scolate le frittelle con una schiumarola 14 e trasferitele su della carta assorbente da cucina, per asciugare l’olio in eccesso 15. Tamponatele per eliminare l'olio in eccesso. Aggiustate di sale e servite le vostre frittelle di zucchine ancora fumanti!
									

								

							
					    