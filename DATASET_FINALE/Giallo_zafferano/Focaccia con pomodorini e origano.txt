Difficoltà: Facile
La focaccia con pomodorini e origano è sicuramente una delle varianti più ricercate della classica focaccia! Insieme a quella di Recco è uno dei gusti che attira sempre di più. Oggi vi proponiamo un impasto all'olio davvero semplice da realizzare che vi permetterà di ottenere una focaccia alta e soffice, con una buonissima crosticina croccante! La sua semplicità rende questa focaccia perfetta per ogni momento della giornata: potrete utilizzarla per arricchire il cestino del pane, tagliarla a cubetti e servirla con i salumi o gustarne un bel trancio per un pranzo, magari all'aria aperta! Questa focaccia non avrà bisogno di lunghe ore di lievitazione e sarà pronta in men che non si dica!

Scopri anche:


						
						

														INGREDIENTI
							
							                            
                                
    								
    									
    										
    										409
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    409
    					
    					    					    					
    					    Carboidrati
    					    g
    					    65.1
    					
    					    					    					
    					      di cui zuccheri
    					    g
    					    4.9
    					
    					    					    					
    					    Proteine
    					    g
    					    11
    					
    					    					    					
    					    Grassi
    					    g
    					    1.7
    					
    					    					    					
    					      di cui saturi
    					    g
    					    1.73
    					
    					    					    					
    					    Fibre
    					    g
    					    3.2
    					
    					    					    					    					
    					    Sodio
    					    mg
    					    1639
    					
    					    				
    			
                            
													


						
														
							
														Per l'impasto
							

							
								

																	Farina 00
								
								
								
																	300
									g
																

								

							
								

																	Farina Manitoba
								
								
								
																	200
									g
																

								

							
								

																	Acqua
								
								
								
																	300
									g
																

								

							
								

																	Olio extravergine d'oliva
								
								
								
																	25
									g
																

								

							
								

																	Sale fino
								
								
								
																	10
									g
																

								

							
								

																	Miele
								
								
								
																	8
									g
																

								

							
								

																	Lievito di birra secco
								
								
								
																	5
									g
																

								

							
														
							
						
														
							
														per condire
							

							
								

																	Pomodorini ciliegino
								
								
								
																	500
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Origano
								
								
								
																	
									q.b.
																

								

							
								

																	Sale grosso
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la focaccia con pomodorini e origano iniziate a preparare l'impasto di base. Noi abbiamo utilizzato una planetaria, ma se non l'avete potrete realizzare l'impasto anche a mano, rispettando l'ordine degli ingredienti. Setacciate le farine nella ciotola della planetaria 1, unite il lievito disidratato 2 e azionate la planetaria con il gancio montato. Lasciate mescolare le farine con il lievito e aggiungete anche il miele 3.
									

								

															

																		
																																											
											
										
																						
											
										
																						
											
										
																																										
																		A questo punto unite circa tre quarti della dose di acqua totale, versandola poco per volta 4. Una volta che il composto avrà preso forma aggiungete il sale 5 e unite l'acqua rimanente, sempre lentamente 6.
									

								

															

																		
																																											
											
										
																						
											
										
																						
											
										
																																										
																		Quando l'impasto avrà assorbito tutta l'acqua aggiungete l'olio a filo (come per l'acqua) in modo da permettere alla massa di assorbirlo gradualmente, così da favorire lo sviluppo della maglia glutinica 7. Lavorate il composto nella planetaria per circa 15 minuti 8, quindi passatelo su un banco spolverizzato di farina 9.
									

								

															

																		
																																											
											
										
																						
											
										
																						
											
										
																																										
																		Fate delle pieghe all'impasto, prendendo le estremità e ripiegandole al suo interno 10, dopodiché formate una palla 11 e trasferitela in una ciotola 12. Lasciate lievitare per un paio d'ore coprendo la ciotola con della pellicola trasparente.
									

								

															

																		
																																											
											
										
																						
											
										
																						
											
										
																																										
																		Nel frattempo tagliate i pomodorini a metà 13 e spremeteli per eliminare i semi e il loro liquido 14. Quindi sbriciolate l'origano e tenete tutto da parte 15.
									

								

															

																		
																																											
											
										
																						
											
										
																						
											
										
																																										
																		Passate le 2 ore di lievitazione l'impasto avrà raddoppiato il suo volume 16. A questo punto ungete una teglia da 35x28 cm con l'olio e versatevi l'impasto 17; procedete stendendolo con le mani molto delicatamente 18.
									

								

															

																		
																																											
											
										
																						
											
										
																						
											
										
																																										
																		Una volta ricoperta tutta la superficie della teglia 19 cospargete la focaccia con i pomodorini e irrorate con un filo d'olio 20, quindi aggiungete anche il sale grosso 21.
									

								

															

																		
																																											
											
										
																						
											
										
																						
											
										
																																										
																		Per ultimo spolverate con l'origano 22 e lasciate lievitare per altri 30 minuti 23. Trascorso questo tempo cuocete la focaccia in forno statico preriscaldato a 190° per 45 minuti. La vostra focaccia con pomodorini e origano è pronta per essere gustata 24!
									

								

							
					    