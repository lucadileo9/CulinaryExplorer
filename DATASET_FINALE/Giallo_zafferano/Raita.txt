Difficoltà: Molto facile
La raita è una salsa che fa parte della tradizione gastronomica indiana a base di yogurt arricchito con frutta o verdure e aromatizzato con il cumino e il coriandolo. Esistono diverse varianti di raita: quelle a base di frutta, ad esempio la raita di ananas, e quelle a base di verdura come la raita alle carote o cetrioli; noi abbiamo realizzato la raita di cetrioli, una delle ricette più diffuse e conosciute. La ricetta è molto semplice: si tagliano i cetrioli a piccoli dadini e si condiscono con lo yogurt al naturale cremoso, il composto ottenuto si insaporisce infine con del coriandolo tritato e del cumino in polvere che conferiscono alla salsa un aroma unico e inconfondibile che rievoca sapori di una terra lontana. Il risultato che si ottiene è una salsa leggera ma saporita che ben si accompagna alle pietanze indiane, il gusto fresco della raita infatti attenua il sapore dei piatti della cucina indiana tipicamente ricchi di spezie dal sapore intenso come il curry. Servite la raita come accompagnamento al pollo al curry con riso pilaf, gustatela con il pane indiano naan oppure, per gli amanti dei sapori intensi con il tradizionale pollo tandoori, cliccate qui per consultare tutte le ricette indiane da gustare con questa deliziosa salsa.


												
						
						

														INGREDIENTI
							
							                            
                                
    								
    									
    										
    										59
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    59
    					
    					    					    					
    					    Carboidrati
    					    g
    					    4.3
    					
    					    					    					
    					      di cui zuccheri
    					    g
    					    4.3
    					
    					    					    					
    					    Proteine
    					    g
    					    3
    					
    					    					    					
    					    Grassi
    					    g
    					    3.3
    					
    					    					    					
    					      di cui saturi
    					    g
    					    1.63
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    331
    					
    					    				
    			
                            
													


						
							
							

							
								

																	Yogurt bianco naturale
								
								
								cremoso e compatto
																	250
									g
																

								

							
								

																	Cetrioli
								
								
								
																	220
									g
																

								

							
								

																	Cumino
								
								
								
																	1
									cucchiaino
																

								

							
								

																	Coriandolo
								
								
								tritato
																	1
									cucchiaio
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la raita iniziate pelando il cetriolo con un pelaverdure 1 o un coltello, poi tagliate a metà il cetriolo 2, tagliate le due metà nel senso della lunghezza a fette sottili 3, da queste ricavate dei bastoncini
									

								

															

																		
																															
											
										
																														
																		e infine riducete i bastoncini a piccoli cubetti 4. Per ulteriori dettagli consultate la nostra Scuola di cucina Come tagliare le verdure. Lavate il coriandolo e tamponatelo con uno strofinaccio per asciugarlo, poi tritatelo finemente con un coltello 5 e tenetelo da parte. Ora prendete una ciotola e versate all’interno lo yogurt 6,
									

								

															

																		
																															
											
										
																														
																		unite il cumino in polvere 7, il cetriolo ridotto a cubetti 8, il coriandolo tritato 9,
									

								

															

																		
																															
											
										
																														
																		salate 10 e mescolate la salsa con un cucchiaio 11 in modo che si amalgamino e si insaporiscano tutti gli ingredienti. Terminata questa operazione la vostra raita fatta in casa è pronta 12, conservatela in frigorifero fino al momento di servirla e gustatela fredda.
									

								

							
					    