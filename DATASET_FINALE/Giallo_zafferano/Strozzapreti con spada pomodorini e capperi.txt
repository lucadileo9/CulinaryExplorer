Difficoltà: Facile
Portare in tavola tutto il gusto del Mediterraneo non è mai stato così facile! Gli strozzapreti con spada, pomodorini e capperi racchiudono in un piatto tutti i sapori tipici dello Stivale… La dolcezza dei pomodorini, rossi e maturi, si trasforma in un condimento delicato, pronto ad accogliere una cascata di capperi e una tenera dadolata di pesce spada. La sua carne magra e prelibata risulta essere molto versatile e adatta a molti tipi di cotture, ma cotta nel pomodoro fresco sprigiona al meglio i suoi sapori. Oggi abbiamo scelto di abbinare questo sugo ad un formato di pasta tipico dell’Italia Centrale: gli strozzapreti. Questi devono il loro nome al movimento secco e deciso con cui le massaie tradizionalmente “strozzavano” le striscioline di sfoglia all’uovo. Realizzate anche voi gli strozzapreti con spada, pomodorini e capperi e lasciatevi stupire dal gusto che questi riccioli di pasta sono in grado di rilasciare ad ogni assaggio.


												
						
						

														INGREDIENTI
							
							                            
                                
    								
    									
    										
    										437
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    437
    					
    					    					    					
    					    Carboidrati
    					    g
    					    56.4
    					
    					    					    					
    					      di cui zuccheri
    					    g
    					    6.3
    					
    					    					    					
    					    Proteine
    					    g
    					    25.5
    					
    					    					    					
    					    Grassi
    					    g
    					    12.2
    					
    					    					    					
    					      di cui saturi
    					    g
    					    2.33
    					
    					    					    					
    					    Fibre
    					    g
    					    3.5
    					
    					    					    					
    					    Colesterolo
    					    mg
    					    70
    					
    					    					    					
    					    Sodio
    					    mg
    					    431
    					
    					    				
    			
                            
													


						
							
							

							
								

																	Strozzapreti
								
								
								
																	250
									g
																

								

							
								

																	Pomodorini ciliegino
								
								
								
																	500
									g
																

								

							
								

																	Pesce spada
								
								
								trancio
																	500
									g
																

								

							
								

																	Capperi sotto sale
								
								
								
																	10
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli strozzapreti con spada, pomodorini e capperi iniziate dissalando i capperi sotto acqua corrente, sciacquandoli più volte accuratamente. Quindi teneteli da parte. Poi prendete i pomodorini e tagliate ciascuno in 4 parti 1. Passate ad occuparvi del pesce spada: privatelo della pelle, tagliatelo a striscioline larghe circa 2 cm, quindi riducetelo a cubetti 2: tenete i pomodorini e il pesce spada da parte. Irrorate ora una padella antiaderente con un filo di olio e fate imbiondire l’aglio sbucciato e lasciato intero (così sarà più facile poi rimuoverlo) 3. Lasciate rosolare per circa 2-3 minuti a fuoco moderato.
									

								

															

																		
																															
											
										
																														
																		Unite i pomodorini 4 ed i capperi dissalati 5, quindi regolate di sale 6 e pepe. Lasciate cuocere così per circa 10 minuti a fuoco dolce.
									

								

															

																		
																															
											
										
																														
																		A questo punto unite anche il pesce spada 7 e mescolate gli ingredienti 8 per favorire una cottura uniforme. Lasciate cuocere a fuoco dolce per altri 5 minuti. Versate ora metà quantità del prezzemolo tritato finemente 9.
									

								

															

																		
																															
											
										
																														
																		Mescolate gli ingredienti per amalgamare i sapori 10. Poi togliete l’aglio 11 e spegnete il fuoco. Nel frattempo cuocete la pasta in abbondante acqua bollente, salata a piacere 12.
									

								

															

																		
																															
											
										
																														
																		Quando sarà cotta, scolatela e versatela direttamente nel tegame con il condimento di pesce e pomodorini 13. Spolverizzate con il restante prezzemolo (sempre tritato finemente) 14 e mescolate gli ingredienti, quindi impiattate i vostri strozzapreti con spada, pomodorini e capperi 15 e serviteli ancora caldi.
									

								

							
					    