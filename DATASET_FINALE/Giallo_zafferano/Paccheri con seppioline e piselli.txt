Difficoltà: Facile
Seppie e piselli: un binomio dal successo garantito, tanto che abbiamo voluto assaporarlo anche con la pasta per un primo piatto davvero invitante, i paccheri con seppioline e piselli! La scelta dei paccheri non è casuale poiché questo formato è ottimo per accogliere sughi di pesce, calamari, crostacei e frutti di mare. Questa volta saranno le seppioline a far da protagoniste e a tuffarsi in una crema di piselli dalla consistenza morbida e vellutata, che contrasta con la croccantezza delle mandorle tostate. La fresca nota finale del limone e della menta renderà il tutto ancora più appetitoso… provate i paccheri con seppioline e piselli e diteci cosa ne pensate!

E se siete amanti di questo formato di pasta provate anche la nostra versione al forno!


						
						

														INGREDIENTI
							
													


						
														
							
							

							
								

																	Paccheri
								
								
								
																	320
									g
																

								

							
								

																	Seppioline
								
								
								(già pulite)
																	500
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per la crema di piselli
							

							
								

																	Pisellini
								
								
								
																	300
									g
																

								

							
								

																	Panna fresca liquida
								
								
								
																	150
									g
																

								

							
								

																	Burro
								
								
								
																	30
									g
																

								

							
								

																	Scalogno
								
								
								
																	1
									
																

								

							
								

																	Succo di limone
								
								
								
																	1
									cucchiaio
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per guarnire
							

							
								

																	Mandorle in scaglie
								
								
								
																	100
									g
																

								

							
								

																	Scorza di limone
								
								
								non trattato
																	1
									
																

								

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i paccheri con seppioline e piselli per prima cosa versate le seppioline in un tegame con l’olio ben caldo 1 e rosolatele per pochi minuti. Quando si saranno arricciate 2, trasferitele in una ciotola e mettete da parte il tegame con il fondo di cottura. Tritate finemente lo scalogno 3 e passate alla crema di piselli.
									

								

															

																		
																																											
											
										
																						
											
										
																						
											
										
																																										
																		Fate sciogliere il burro in un pentolino a fuoco dolce, aggiungete lo scalogno 4 e lasciatelo appassire per qualche minuto. Poi unite i piselli 5, mescolate, e coprite con la panna 6.
									

								

															

																		
																																											
											
										
																						
											
										
																						
											
										
																																										
																		Cuocete per 10-15 minuti a fiamma media 7. Nel frattempo tostate le mandorle a lamelle in una padella antiaderente, facendo attenzione a non bruciarle 8 9. Mettete anche sul fuoco una pentola con l’acqua per la pasta da salare a bollore.
									

								

															

																		
																																											
											
										
																						
											
										
																						
											
										
																																										
																		Quando i piselli si saranno ammorbiditi frullate il tutto con un mixer a immersione 10, poi aggiungete il succo di limone 11 e regolate di sale 12. Dovrete ottenere una crema liscia e omogenea.
									

								

															

																		
																																											
											
										
																						
											
										
																						
											
										
																																										
																		Versate i paccheri nell’acqua bollente salata e cuoceteli molto al dente 13. Intanto setacciate la crema di piselli nel tegame dove avete cotto le seppioline 14. Scolate i paccheri nel tegame 15.
									

								

															

																		
																																											
											
										
																						
											
										
																						
											
										
																																										
																		Aggiungete un mestolo dell’acqua di cottura 16 e finite di cuocere i paccheri insieme al condimento 17. Durante l’ultimo minuto unite anche le seppioline, tenendone qualcuna da parte per la decorazione 18. Saltate ancora il tutto e spegnete il fuoco.
									

								

															

																		
																																											
											
										
																						
											
										
																						
											
										
																																										
																		Aromatizzate con la scorza grattugiata di limone 19, condite con un filo di olio a crudo 20 e guarnite con le seppioline tenute da parte 21.
									

								

															

																		
																																											
											
										
																						
											
										
																						
											
										
																																										
																		In ultimo aggiungete qualche fogliolina di menta 22 e le mandorle tostate 23. I vostri paccheri con seppioline e piselli sono pronti per essere serviti 24!
									

								

							
					    