Difficoltà: Facile
E' arrivata la sorpresa golosa che stavate aspettando, per una merenda spaziale: quadrotti al cioccolato con Nutella®! La base che vi proponiamo è quella di una delle torte più classiche e amate, con tanto cioccolato e cacao per creare una base "dark" pronta ad accogliere la crema alle nocciole più famosa del mondo! Sarà un gioco da ragazzi sfornarla e trasformare la torta in quadrotti al cioccolato con Nutella® per ottenere delle monoporzioni belle e buone aggiungendo ciuffi di Nutella® e qualche frutto di bosco, un tocco di colore e una punta di acidità! Più di una torta, belli come dei pasticcini, perfetti da servire in ogni occasione speciale e non, perchè è sempre il giusto momento per concedersi una pausa ricca e gustosa. 


						
						

														INGREDIENTI
							
													


						
														
							
														Ingredienti per uno stampo da 22x22 cm
							

							
								

																	Farina 00
								
								
								
																	120
									g
																

								

							
								

																	Uova
								
								
								(medie, a temperatura ambiente)
																	5
									
																

								

							
								

																	Cioccolato fondente
								
								
								
																	300
									g
																

								

							
								

																	Burro
								
								
								
																	300
									g
																

								

							
								

																	Zucchero
								
								
								
																	225
									g
																

								

							
								

																	Cacao amaro in polvere
								
								
								
																	75
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per decorare
							

							
								

																	Nutella®
								
								
								
																	240
									g
																

								

							
								

																	Zucchero a velo
								
								
								
																	
									q.b.
																

								

							
								

																	Ribes rosso
								
								
								
																	
									q.b.
																

								

							
								

																	Mirtilli
								
								
								
																	
									q.b.
																

								

							
								

																	Granella di pistacchi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i quadrotti al cioccolato con Nutella® iniziate a realizzare l'impasto di base. Tritate finemente il cioccolato 1 e tagliate il burro al cubetti 2. Sistemate entrambi in una bastardella, o in un contenitore resistente al calore 3. 
									

								

															

																		
																																											
											
										
																						
											
										
																						
											
										
																																										
																		Sciogliete quindi burro e cioccolato a bagnomaria 4. Mescolate di tanto in tanto e quando saranno ben sciolti e amalgamati 5 togliete la pentola dal fuoco e lasciate intiepidire. Nel frattempo in un'altra ciotola versate le uova, unite lo zucchero semolato 6 
									

								

															

																		
																																											
											
										
																						
											
										
																						
											
										
																																										
																		e lavorate con le fruste elettriche 7 fino ad ottenere un composto chiaro e spumoso 8. Aggiungete il composto di burro e cioccolato fuso 9. 
									

								

															

																		
																																											
											
										
																						
											
										
																						
											
										
																																										
																		Mescolate delicatamente dal basso verso l'alto con una spatola 10. Setacciate poi in una ciotola la farina 11, il cacao 12 
									

								

															

																		
																																											
											
										
																						
											
										
																						
											
										
																																										
																		e aggiungete un pizzico di sale 17. Unite a più riprese le polveri setacciate al composto di uova e cioccolato 14, mescolate delicatamente e amalgamate bene gli ingredienti fino ad ottenere un composto omogeneo 15. 
									

								

															

																		
																																											
											
										
																						
											
										
																						
											
										
																																										
																		Imburrate una teglia da 22x22 cm e cospargetela con un po' di zucchero 16. Versate il composto all'interno 17 e livellate la superficie con una spatola 18. Infornate in forno statico preriscaldato a 180° per circa 25 minuti. 
									

								

															

																		
																																											
											
										
																						
											
										
																						
											
										
																																										
																		Sfornate 19, poi lasciate raffreddare, quindi sformate su un tagliere. Tagliate la torta in modo da ricavare 16 quadrotti. Per farlo in maniera più regolare, potete dividere in 4 e poi nuovamente a metà oppure in sezioni di ugual misura prima nel senso della lunghezza 20 e poi nel senso della larghezza 21. 
									

								

															

																		
																																											
											
										
																						
											
										
																						
											
										
																																										
																		Decorate con una spolverata di zucchero a velo 22, un ciuffo di Nutella® aiutandovi con una sac-à-poche con bocchetta liscia 23. Terminate con frutti di bosco e granella di pistacchi! I vostri quadrotti al cioccolato con Nutella® sono pronti 24!
									

								

							
					    