Difficoltà: Molto facile
Timer alla mano: oggi si prepara un primo piatto di pasta facile e veloce, in tempi da record! La pasta con asparagi e crema d'uovo è un primo piatto delizioso e avvolgente; per prepararlo abbiamo scelto la varietà di pasta senza glutine perchè tutti possano gustare questa cremosa prelibatezza, oltre ad esaltare ancora di più il colore dorato del condimento a base d’uovo. Ad ogni assaggio verrete rapiti dalla delicatezza degli asparagi che incontrano la crema ottenuta con tuorli e panna fresca. Un abbinamento quello tra panna e asparagi che abbiamo già sperimentato con successo! Ma niente paura, per una versione più delicata e leggera, potrete sostituire la panna con l'acqua! In questo modo non avrete più scuse per non preparare la pasta con asparagi e crema d'uovo!
Scoprite anche la nostra pasta con asparagi e ricotta!


												
						
						

														INGREDIENTI
							
							                            
                                
    								
    									
    										
    										542
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    542
    					
    					    					    					
    					    Carboidrati
    					    g
    					    70.7
    					
    					    					    					
    					      di cui zuccheri
    					    g
    					    6.5
    					
    					    					    					
    					    Proteine
    					    g
    					    19.4
    					
    					    					    					
    					    Grassi
    					    g
    					    20.2
    					
    					    					    					
    					      di cui saturi
    					    g
    					    7.32
    					
    					    					    					
    					    Fibre
    					    g
    					    4.2
    					
    					    					    					
    					    Colesterolo
    					    mg
    					    226
    					
    					    					    					
    					    Sodio
    					    mg
    					    499
    					
    					    				
    			
                            
													


						
							
							

							
								

																	Fusilli Senza Glutine
								
								
								
																	320
									g
																

								

							
								

																	Asparagi
								
								
								
																	500
									g
																

								

							
								

																	Tuorli
								
								
								
																	3
									
																

								

							
								

																	Pecorino romano
								
								
								da grattugiare
																	60
									g
																

								

							
								

																	Panna fresca liquida
								
								
								
																	70
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con asparagi e crema d’uovo cominciate dalla pulizia degli ortaggi. Quindi eliminate la base 1 e tenete soltanto la parte verde più tenera. Pelateli con l’aiuto di un pelaverdure 2 e tagliate a rondelle gli asparagi lasciando le punte intere 3. Ponete sul fuoco un tegame con abbondante acqua e portate a bollore, quindi salatela: servirà per cuocere la pasta successivamente.
									

								

															

																		
																															
											
										
																														
																		Intanto, saltate gli asparagi a fuoco medio, in una padella con l’olio extravergine d’oliva, per 7-8 minuti 4, aggiungendo al bisogno qualche cucchiaio d’acqua calda per favorire la cottura e ammorbidirli; a metà cottura unite anche le punte degli asparagi che richiedono meno tempo 5. A fine cottura aggiustate anche di sale e di pepe e spegnete il fuoco. Occupatevi poi della crema: in un recipiente versate i tuorli d’uovo e sbatteteli insieme a sale e pepe 6, unite anche il Pecorino romano e continuate a mescolare.
									

								

															

																		
																															
											
										
																														
																		Versate la panna fersca liquida 7 e stemperate fino ad ottenere una crema liscia 8. A questo punto potrete cuocere la pasta senza glutine 9 e scolarla poi al dente,
									

								

															

																		
																															
											
										
																														
																		tuffandola direttamente nella padella con gli asparagi a fiamma spenta 10. Unite la crema d’uovo 11, mescolate brevemente e la vostra pasta con asparagi e crema d'uovo è pronta per essere impiattata e servita ben calda 12.
									

								

							
					    