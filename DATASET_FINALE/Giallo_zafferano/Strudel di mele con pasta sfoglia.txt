Difficoltà: Facile
Avete voglia di preparare uno strudel di mele veloce senza dover realizzare il classico impasto da far riposare e stendere con mattarello? La soluzione è lo strudel di mele con pasta sfoglia! Lo strudel è un dolce che conosce già molte versioni: c'è chi lo realizza con la sfoglia a velo, chi con una frolla speciale e chi, per praticità o per gusto personale, con la pasta sfoglia pronta. Lo strudel di mele con pasta sfoglia è un dolce velocissimo e super semplice che non vi farà sentire la mancanza del classico. La fragrante pasta sfoglia e il ricco ripieno ne fanno un dessert perfetto per la merenda, mentre la rapidità con cui lo realizzerete lo rende ideale per un fine pasto con i vostri amici piombati all'improvviso! Provate il nostro strudel di mele con pasta sfoglia, fateci sapere poi cosa ne pensate!

E se siete amanti delle varianti, provate anche il nostro strudel di pasta frolla e lo strudel alle pesche. 


						
						

														INGREDIENTI
							
							                            
                                
    								
    									
    										
    										636
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    636
    					
    					    					    					
    					    Carboidrati
    					    g
    					    66.8
    					
    					    					    					
    					      di cui zuccheri
    					    g
    					    36.5
    					
    					    					    					
    					    Proteine
    					    g
    					    7.4
    					
    					    					    					
    					    Grassi
    					    g
    					    37.7
    					
    					    					    					
    					      di cui saturi
    					    g
    					    16.13
    					
    					    					    					
    					    Fibre
    					    g
    					    4.3
    					
    					    					    					
    					    Colesterolo
    					    mg
    					    87
    					
    					    					    					
    					    Sodio
    					    mg
    					    326
    					
    					    				
    			
                            
													


						
														
							
							

							
								

																	Pasta Sfoglia
								
								
								(1 rotolo rettangolare)
																	230
									g
																

								

							
								

																	Mele
								
								
								Pink lady
																	650
									g
																

								

							
								

																	Uvetta
								
								
								
																	30
									g
																

								

							
								

																	Pangrattato
								
								
								
																	50
									g
																

								

							
								

																	Zucchero di canna
								
								
								
																	60
									g
																

								

							
								

																	Burro
								
								
								
																	50
									g
																

								

							
								

																	Succo di limone
								
								
								
																	30
									g
																

								

							
								

																	Cannella in polvere
								
								
								
																	1
									cucchiaino
																

								

							
								

																	Pinoli
								
								
								
																	30
									g
																

								

							
														
							
						
														
							
														Per spennellare 
							

							
								

																	Tuorli
								
								
								
																	1
									
																

								

							
								

																	Latte intero
								
								
								
																	3
									cucchiai
																

								

							
														
							
						
														
							
														per la superficie
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo strudel di mele con pasta sfoglia comiciate mettendo in ammollo l'uvetta in acqua per almeno 15 minuti 1. Nel frattempo sciogliete 30 g di burro in una padella 2 versate il pangrattato 3
									

								

															

																		
																															
											
										
																														
																		e fatelo dorare per un paio di minuti, a fiamma viva, mescolando spesso 4. Tostate brevemente anche i pinoli in un'altra padella e mettete il tutto da parte 5. Ora sbucciate le mele 6, 
									

								

															

																		
																															
											
										
																														
																		tagliatele in quattro parti, privatele del torsolo 7 e affettatele sottilmente 8. Trasferite le fettine in una ciotola e spremete il limone filtrandone il succo 9. 
									

								

															

																		
																															
											
										
																														
																		Aggiungete i pinoli, l’uvetta ammollata e scolata 10, lo zucchero di canna 11 e la cannella 12. 
									

								

															

																		
																															
											
										
																														
																		Date una bella mescolata 13 e fondete il burro. Srotolate la pasta sfoglia sul proprio foglio di carta forno e spennellate tutta la supericie con il burro 14. Cospargete con il pangrattato avendo cura di lasciare un paio di centimetri dai bordi 15.
									

								

															

																		
																															
											
										
																														
																		Trasferite le mele disponendole uniformemente 16 e richiudete. Fatelo ripiegando i bordini laterali 17 e schiacciando per bene per fissarli evitando così la fuoriuscita del composto 18. 
									

								

															

																		
																															
											
										
																														
																		Avvolgete lo strudel su se stesso aiutandovi con la carta forno 19. Sigillate bene la chiusura con le dita 20 quindi ribaltate lo strudel su un foglio di carta forno posto su una leccarda. Sbattete il tuorlo con il latte e spennellate la superficie 21. Intagliate la superficie a piacimento.
									

								

															

																		
																															
											
										
																														
																		Cuocete in forno ventilato a 180° per 25 minuti circa nella parte bassa del forno 22. Estraete lo strudel dal forno, lasciatelo raffreddare infine spolverate la superficie con zucchero a velo a piacere 23. Ecco pronto il vostro strudel di mele con pasta sfoglia 24.
									

								

							
					    