Difficoltà: Facile
Un bel piatto di orecchiette con broccoli, alici e olive nere è quello che ci vuole se avete voglia di cucinare un primo semplice, veloce e stuzzicante! La nota cremosa data dal gambo frullato è un'idea veramente buona, in questo modo non sprecherete proprio nulla del broccolo. Per rendere più interessante la ricetta abbiamo realizzato un velocissimo pesto a base di olive e limone, fresco e saporito, conferirà il giusto sprint a questa ricetta! Preparate insieme a noi le orecchiette con broccoli, alici e olive e buon appetito!


						
						

														INGREDIENTI
							
													


						
														
							
							

							
								

																	Orecchiette fresche
								
								
								
																	350
									g
																

								

							
								

																	Broccoli
								
								
								
																	550
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Aglio
								
								
								
																	2
									spicchi
																

								

							
								

																	Peperoncino secco
								
								
								
																	3
									
																

								

							
								

																	Acciughe (alici)
								
								
								sottolio
																	2
									filetti
																

								

							
														
							
						
														
							
														Per il pesto
							

							
								

																	Olive nere
								
								
								denocciolate
																	40
									g
																

								

							
								

																	Acciughe (alici)
								
								
								sottolio
																	2
									filetti
																

								

							
								

																	Scorza di limone
								
								
								
																	1
									
																

								

							
								

																	Grana Padano DOP
								
								
								(da grattugiare)
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																				
											
										
																			
																		Per preparare le orecchiette con broccoli, alici e olive nere cominciate dalla pulizia del broccolo. Staccate il gambo dalle cime e riducetele per renderle più piccine 1. Pulite la parte più esterna del gambo 2 e tagliatene qualche pezzetto dalla parte più tenera 3.
									

								

															

																		
																				
											
										
																			
																		Spostatevi ai fornelli e occupatevi della crema di broccoli. In una pentola in cui dopo cuocerete le orecchiette, versate abbondante acqua. Non appena sarà a bollore, salatela e versate metà delle cime; lasciatele cuocere 10 minuti 4. Intanto in una padella versate 10 g di olio, i filetti di alici, l’aglio 5 e i peperoncini sbriciolati 6.
									

								

															

																		
																				
											
										
																			
																		Non appena il fondo sarà ben caldo e le alici sciolte tuffate la restante parte delle cime 7, eliminate l’aglio 8 e proseguite la cottura per qualche minuto sfumando con un goccio d’acqua prelevata dalla pentola. Non appena saranno leggermente intenerite mettetele da parte 9.
									

								

															

																		
																				
											
										
																			
																		A questo punto i broccoli lessati saranno cotti. Quindi scolateli, conservando l’acqua, e versateli nel mixer insieme al formaggio grattugiato 10, 20 g di olio 11 e frullate il tutto fino ad ottenere una crema liscia 12.
									

								

															

																		
																				
											
										
																			
																		Infine preparate anche il pesto versando nel mortaio i filetti di alici sgocciolati e le olive nere denocciolate 13, poi grattugiate la scorza di limone 14 e pestate 15
									

								

															

																		
																				
											
										
																			
																		il più finemente possibile 16. Tuffate le orecchiette nell’acqua in cui avete lessato i broccoli e cuocete ben al dente 17. Non appena saranno a cottura scolate le orecchiette versandole in pentola insieme alla crema di broccoli 18.
									

								

															

																		
																				
											
										
																			
																		Unite il pesto di olive 19 e tuffate anche le cime scottate in padella e tenute da parte 20. Ecco pronta la vostra ricetta delle orecchiette con broccoli, alici e olive nere: buon appetito 21.
									

								

							
					    