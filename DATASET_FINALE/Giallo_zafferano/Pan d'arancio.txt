Difficoltà: Molto facile
Quando prepariamo i dolci siamo abituati ad aromatizzarli con la scorza di arancia o di limone grattugiata… nella ricetta del pan d’arancio invece si utilizzano le arance intere, compresa la buccia! Si tratta di una torta all’arancia facilissima e molto veloce da preparare: tutti gli ingredienti vengono frullati insieme in un mixer per ottenere un impasto cremoso e profumato, da cuocere direttamente in forno. Una marcia in più a questa torta veloce già golosissima da sola? Vi consigliamo di aggiungere delle gocce di cioccolato fondente, per un risultato ancora più irresistibile! Noi abbiamo spennellato la superficie con della marmellata di arance, ma voi se preferite potete ricoprirla con del classico zucchero a velo. Ideale sia per la colazione che per la merenda, il pan d’arancio vi conquisterà per il suo profumo, la sua consistenza morbida, leggermente umida, un gusto unico e davvero particolare!


						
						

														INGREDIENTI
							
													


						
														
							
														Per uno stampo del diametro di 24 cm
							

							
								

																	Arance
								
								
								(con buccia edibile non trattata)
																	400
									g
																

								

							
								

																	Farina 00
								
								
								
																	300
									g
																

								

							
								

																	Zucchero
								
								
								
																	300
									g
																

								

							
								

																	Uova
								
								
								(circa 3 medie)
																	150
									g
																

								

							
								

																	Latte intero
								
								
								
																	100
									g
																

								

							
								

																	Olio di semi di girasole
								
								
								
																	100
									g
																

								

							
								

																	Lievito in polvere per dolci
								
								
								
																	16
									g
																

								

							
								

																	Gocce di cioccolato fondente
								
								
								
																	60
									g
																

								

							
														
							
						
														
							
														Per spennellare
							

							
								

																	Marmellata di arance
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il pan d’arancio per prima cosa lavate bene le arance, spuntatele appena e tagliatele a cubetti con tutta la buccia, rimuovendo i semi eventuali 1 2. Versate la farina in un mixer 3.
									

								

															

																		
																																											
											
										
																						
											
										
																						
											
										
																																										
																		Aggiungete ora lo zucchero semolato 4, versate il latte 5 e poi l’olio di semi 6.
									

								

															

																		
																																											
											
										
																						
											
										
																						
											
										
																																										
																		Unite anche le arance a cubetti 7, le uova intere 8 e il lievito in polvere per dolci 9.
									

								

															

																		
																																											
											
										
																						
											
										
																						
											
										
																																										
																		Chiudete il mixer 10 e frullate fino ad ottenere un composto cremoso e omogeneo 11; se rimangono dei pezzettini di arancia interi non è un problema. Trasferite l’impasto in una ciotola e aggiungete le gocce di cioccolato 12.
									

								

															

																		
																																											
											
										
																						
											
										
																						
											
										
																																										
																		Mescolate con una marisa per incorporarle in modo uniforme 13, poi versate l’impasto in uno stampo del diametro di 24 cm foderato con carta forno 14. Cuocete in forno statico preriscaldato a 180° per 40 minuti sul ripiano in basso, poi abbassate la temperatura a 150° e proseguite la cottura per altri 40 minuti. Dopo aver verificato la cottura con uno stecchino, sfornate e lasciate raffreddare la torta nello stampo 15.
									

								

															

																		
																																											
											
										
																						
											
										
																						
											
										
																																										
																		In ultimo setacciate la marmellata di arance aiutandovi con una marisa 16, così da eliminare i grumi e renderla più liscia 17. Ricoprite la superficie con la marmellata e gustate il vostro pan d’arancio 18!
									

								

							
					    