Difficoltà: Facile
Colorati, carnosi, vivaci... i peperoni sono tra le verdure estive più versatili e usate in cucina! Oggi li utilizzeremo per preparare un appetitoso primo piatto: la pasta con crema di peperoni. La ricetta è facile, veloce e adatta a tutti, non dovrete far altro che tuffare i peperoni in padella e frullarli per ottenere una deliziosa crema ai peperoni, arricchita in colore e sapore dai pomodori ramati, con cui condire le pennette. Abbiamo realizzato un piatto che rendesse protagonista esclusivo il peperone, con aggiunta solo di qualche fogliolina fresca di basilico ma se preferite potete donare una nota croccante con della mollica di pane dorata in padella o delle mandorle... a voi il piacevole compito di rendere la pasta con crema di peperoni ancora più buona e diversa ogni volta!


												
						
						

														INGREDIENTI
							
													


						
							
							

							
								

																	Penne Rigate Bio
								
								
								
																	320
									g
																

								

							
								

																	Peperoni rossi
								
								
								
																	400
									g
																

								

							
								

																	Pomodori ramati
								
								
								
																	250
									g
																

								

							
								

																	Aglio
								
								
								
																	2
									spicchi
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con crema di peperoni, mettete a bollire l'acqua della pasta e salatela. Nel frattempo lavate i peperoni, rimuovete la calotta 1, tagliateli per il senso della lunghezza ed eliminate i semini interni 2, quindi riduceteli a cubetti 3.
									

								

															

																		
																															
											
										
																														
																		Tagliate grossolanamente il pomodoro ramato 4. Versate un filo d’olio in una casseruola e fate soffriggere gli spicchi di aglio 5. Aggiungete i cubetti di peperone 6.
									

								

															

																		
																															
											
										
																														
																		Unite anche il pomodoro 7, salate e poi aromatizzate con il pepe 8 e le foglie di basilico 9. Cuocete a fuoco medio-alto per circa 15 minuti mescolando di tanto in tanto.
									

								

															

																		
																															
											
										
																														
																		Quando i peperoni saranno cotti, versate la pasta nell'acqua che intanto sarà arrivata a bollore e cuocetela al dente. Intanto versate i peperoni cotti col pomodoro in un contenitore alto 11, eliminando l'aglio, e frullate tutto con il mixer a immersione 12.
									

								

															

																		
																															
											
										
																														
																		Trasferite la crema ottenuta nella padella in cui avete cotto i peperoni 13, accendete il fuoco basso, unite un mestolo di acqua di cottura della pasta 14 e poi, una volta cotta al dente, scolate la pasta direttamente nella crema di peperoni 15.
									

								

															

																		
																															
											
										
																														
																		Mantecate il tempo di amalgamare bene la pasta 16, poi trasferite nei piatti da portata e aromatizzate con ancora qualche fogliolina di basilico fresca 17. La vostra pasta con crema di peperoni è pronta per essere servita 18!
									

								

							
					    