Difficoltà: Facile
La minestra di pasta con legumi misti e alloro è una zuppa calda e confortante, perfetta da servire nelle giornate più fredde. Una pietanza dal gusto genuino con un ricco mix di legumi secchi: differenti varietà di fagioli e lenticchie, piselli e orzo perlato.... il risultato sarà un tripudio di sapori molto equilibrato e completo, impreziosito dal profumo dell'alloro e del rosmarino! E per ottenere un piatto più sostanzioso? La risposta è semplice: basterà aggiungere dei fantastici ditaloni rigati che con la loro forma tubolare sono perfetti per dare ancora più corpo a questo saporito comfort food! Che sia una domenica novembrina o una giornata uggiosa questa minestra di pasta con legumi misti e alloro è proprio quello che ci vuole per rincuorare animi e palati!


												
						
						

														INGREDIENTI
							
							                            
                                
    								
    									
    										
    										692
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    692
    					
    					    					    					
    					    Carboidrati
    					    g
    					    105.2
    					
    					    					    					
    					      di cui zuccheri
    					    g
    					    7.3
    					
    					    					    					
    					    Proteine
    					    g
    					    30.4
    					
    					    					    					
    					    Grassi
    					    g
    					    16.7
    					
    					    					    					
    					      di cui saturi
    					    g
    					    3.88
    					
    					    					    					
    					    Fibre
    					    g
    					    14
    					
    					    					    					
    					    Colesterolo
    					    mg
    					    11
    					
    					    					    					
    					    Sodio
    					    mg
    					    1295
    					
    					    				
    			
                            
													


						
							
							

							
								

																	Ditaloni Rigati
								
								
								
																	300
									g
																

								

							
								

																	Legumi misti
								
								
								
																	300
									g
																

								

							
								

																	Sedano
								
								
								
																	30
									g
																

								

							
								

																	Carote
								
								
								
																	30
									g
																

								

							
								

																	Cipolle dorate
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Brodo vegetale
								
								
								
																	1,2
									l
																

								

							
								

																	Grana Padano DOP
								
								
								la scorza
																	40
									g
																

								

							
								

																	Passata di pomodoro
								
								
								
																	100
									g
																

								

							
								

																	Alloro
								
								
								
																	2
									foglie
																

								

							
								

																	Rosmarino
								
								
								
																	2
									rametti
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	40
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la minestra di pasta mista con legumi e alloro iniziate sciacquando il mix di legumi sotto acqua corrente; poi metteteli in ammollo per una notte intera 1. Il giorno dopo preparate il brodo vegetale, quindi scolate i legumi, sciacquateli sotto l'acqua corrente 2 e teneteli da parte 3.
									

								

															

																		
																															
											
										
																														
																		Procedete sbucciando l'aglio e tritando finemente la cipolla mondata, il sedano e la carota pelata 4. Versate l'olio in un tegame, aggiungete l'aglio intero sbuccicato, lasciatelo imbiondire, quindi eliminatelo e unite il trito appena preparato 5. Lasciatelo stufare per una decina di minuti a fuoco basso 6
									

								

															

																		
																															
											
										
																														
																		e nel frattempo legate insieme le foglie di alloro e il rosmarino 7, in questo modo sarà più facile tirarli via successivamente. Prendete la scorza del grana e con un coltello grattate via la parte più esterna 8. Una volta che il trito sarà appassito unite il mix di legumi e versate circa 900 g di brodo 9.
									

								

															

																		
																															
											
										
																														
																		Unite la passata di pomodoro 10, il bouquet aromatico, la scorza del grana 11, aggiustate di sale 12 e mescolate il tutto.
									

								

															

																		
																															
											
										
																														
																		Coprite con un coperchio 13 e lasciate cuocere circa 1 ora mescolando spesso la vostra zuppa. A questo punto eliminate le erbe aromatiche 14 e la scorza del grana 15.
									

								

															

																		
																															
											
										
																														
																		Versate la parte di brodo rimasta 16 e attendete qualche minuto, in modo che raggiunga il bollore, prima di aggiungere la pasta 17. Portate a cottura, tenendo la pasta al dente 18 e servite la vostra minestra di pasta con legumi misti e alloro ancora calda!
									

								

							
					    