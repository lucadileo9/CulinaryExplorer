Difficoltà: Facile
I broccoli sono ricchi di vitamine, sali minerali e antiossidanti ma non tutti li mangiano volentieri. Ecco che allora possiamo creare appetitosi primi piatti fra cui pasta, pesto o vellutate come la crema di broccoli con crostini croccanti che vi proponiamo qui! L'aggiunta della panna permette di ottenere una consistenza ricca e vellutata che contrasta con la nota croccante dei cubetti di pancetta e del pane tostato. L’inverno è la stagione perfetta per mettere i broccoli sulla nostra tavola e questa pietanza saprà scaldarvi durante le serate più fredde! Nutriente e saporita, la crema di broccoli con crostini croccanti si realizza con ingredienti semplici e in pochi minuti ed è adatta per la cena di tutta la famiglia.


						
						

														INGREDIENTI
							
													


						
														
							
							

							
								

																	Broccoli
								
								
								
																	1
									kg
																

								

							
								

																	Panna fresca liquida
								
								
								
																	150
									g
																

								

							
								

																	Parmigiano Reggiano DOP
								
								
								da grattugiare
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per guarnire
							

							
								

																	Pancetta (tesa)
								
								
								
																	80
									g
																

								

							
								

																	Pancarrè
								
								
								
																	50
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la crema di broccoli con crostini croccanti, per prima cosa lavate e pulite i broccoli eliminando la parte più dura e legnosa del gambo 1, poi divideteli in cimette 2. Portate a bollore una pentola di acqua salata e cuocete i broccoli per circa 10 minuti 3.
									

								

															

																		
																																											
											
										
																						
											
										
																						
											
										
																																										
																		Nel frattempo tagliate la pancetta e il pancarré a cubetti. Rosolate la pancetta in padella a fuoco moderato 4 fino a quando sarà diventata croccante e dorata 5. Mettete da parte la pancetta lasciando il grasso nella padella, poi utilizzatela per tostare il pancarré. Una volta cotti, scolate i broccoli e conservate l’acqua di cottura. Frullate i broccoli con un mixer a immersione 6.
									

								

															

																		
																															
											
										
																														
																		Aggiungete un paio di mestoli dell’acqua di cottura 7 e frullate nuovamente, poi unite la panna 8 e il Parmigiano grattugiato 9. Frullate ancora, aggiungendo all’occorrenza un altro mestolo di acqua di cottura fino a raggiungere la consistenza desiderata.
									

								

															

																		
																															
											
										
																														
																		Infine aggiustate di sale 9 e di pepe. Guarnite con i cubetti di pancetta e di pane tostato, condite con un filo di olio a crudo 11 e servite subito la vostra crema di broccoli con crostini croccanti 12!
									

								

							
					    