Difficoltà: Molto facile
Lo strudel ripieno di ragù di verdure e formaggio è un dorato scrigno di pasta tirata a sfoglia che custodisce un ripieno ricco e squisito, dal cuore filante. Nella versione salata del più classico strudel dolce, abbiamo già sfornato uno strudel di verdure, uno di ricotta e spinaci, uno di maiale con mele al marsala, uno ai funghi porcini e molti altri! Ma stavolta abbiamo voluto avvolgere nel vortice sottile e fragrante di un semplice impasto un saporito ragù di verdure miste cotte dolcemente nella passata di pomodoro. Questo strudel, ideale anche per gli amici vegetariani, viene arricchito da scagliette di ricotta salata, per creare una torta salata originale nella forma e nella sostanza, perfetta per picnic e merende all’aperto, ma anche per una cena di sapore rustico da condividere con gli amici. All’aspetto invitante e al profumo irresistibile dello strudel ripieno di ragù di verdure e formaggio nessuno saprà dire di no!


						
						

														INGREDIENTI
							
							                            
                                
    								
    									
    										
    										275
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    275
    					
    					    					    					
    					    Carboidrati
    					    g
    					    30.6
    					
    					    					    					
    					      di cui zuccheri
    					    g
    					    6.7
    					
    					    					    					
    					    Proteine
    					    g
    					    13.6
    					
    					    					    					
    					    Grassi
    					    g
    					    10.9
    					
    					    					    					
    					      di cui saturi
    					    g
    					    5.17
    					
    					    					    					
    					    Fibre
    					    g
    					    3
    					
    					    					    					
    					    Colesterolo
    					    mg
    					    77
    					
    					    					    					
    					    Sodio
    					    mg
    					    567
    					
    					    				
    			
                            
													


						
														
							
														Ingredienti per l'impasto 
							

							
								

																	Uova
								
								
								(medie)
																	1
									
																

								

							
								

																	Farina 00
								
								
								
																	250
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Acqua
								
								
								(tiepida)
																	100
									g
																

								

							
								

																	Sale
								
								
								
																	5
									g
																

								

							
														
							
						
														
							
														Per il ripieno
							

							
								

																	Fagiolini
								
								
								
																	100
									g
																

								

							
								

																	Melanzane
								
								
								
																	100
									g
																

								

							
								

																	Sedano
								
								
								
																	100
									g
																

								

							
								

																	Peperoni gialli
								
								
								
																	100
									g
																

								

							
								

																	Carote baby
								
								
								
																	100
									g
																

								

							
								

																	Cipollotto fresco
								
								
								
																	260
									g
																

								

							
								

																	Aglio
								
								
								
																	1
									spicchio
																

								

							
								

																	Passata di pomodoro
								
								
								
																	300
									g
																

								

							
								

																	Brodo vegetale
								
								
								
																	100
									g
																

								

							
								

																	Basilico
								
								
								
																	5
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Emmentaler
								
								
								(a fette)
																	140
									g
																

								

							
								

																	Ricotta salata
								
								
								
																	110
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per spennellare
							

							
								

																	Uova
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo strudel ripieno di ragù di verdure e formaggio, cominciate con l’impasto per la sfoglia. Setacciate la farina e ponetela in una ciotola, quindi unite il sale 1, l’uovo e l’olio 2. Aggiungete infine anche l’acqua tiepida 3.
									

								

															

																		
																															
											
										
																														
																		Cominciate a lavorare l'impasto con le mani 4 fino ad ottenere una consistenza uniforme, poi trasferite l'impasto su di una spianatoia leggermente infarinata e proseguite ad impastare 5. Date la forma di una palla 6, copritela con della pellicola trasparente e lasciatela riposare per almeno 30 minuti in un luogo fresco e asciutto, intorno ai 25°.
									

								

															

																		
																															
											
										
																														
																		Nel frattempo dedicatevi al ragù: lavate tutte le verdure sotto abbondante acqua fresca corrente. Pulite i cipollotti, rimuovendone lo strato più esterno e i ciuffi verdi 7, poi tagliateli a rondelle 8: una volta pulito e tagliato dovrete ottenerne circa 100 g. Proseguite con le carote baby, tagliando anch’esse a rondelle 9.
									

								

															

																		
																															
											
										
																														
																		Pelate il sedano 10, tagliatelo a listarelle ed infine a piccoli cubetti 11. Spuntate i fagiolini e riduceteli a tocchetti di 2-3 cm 12;
									

								

															

																		
																															
											
										
																														
																		Prendete il peperone, privatelo del picciolo e scavate per eliminare i semi e i filamenti interni, quindi tagliatelo a rondelle 13 e poi a cubetti 14. Prendete la melanzana, eliminate le estremità e tagliatela a fette 15.
									

								

															

																		
																															
											
										
																														
																		Da ogni fetta ricavate delle listarelle e quindi dei cubetti 16. Una volta terminato, prendete un tegame antiaderente e scaldatevi l’olio insieme ad uno spicchio d’aglio tagliato in 2 grossi pezzi 17. Aggiungete anche il cipollotto 18 e lasciatelo imbiondire qualche minuto, mescolando con una spatola.
									

								

															

																		
																															
											
										
																														
																		Aggiungete il sedano e le carotine e fate rosolare per 3-4 minuti, mescolando spesso 19. Versate poi anche i fagiolini 20 e regolate di sale e di pepe. Cuocete ancora per qualche minuto, poi aggiungete i peperoni 21.
									

								

															

																		
																															
											
										
																														
																		Fate cuocere ancora 5 minuti, prima di aggiungere le melanzane 22. Dopo un paio di minuti, versate la passata di pomodoro 23. Sfumate con il brodo vegetale 24 e lasciate cuocere a fuoco dolce per 30-40 minuti.
									

								

															

																		
																															
											
										
																														
																		In ultimo aggiungete il basilico 25 e rimuovete l’aglio, togliete dal fuoco e lasciate raffreddare: è importante che il ragù sia ben freddo quando andrete ad utilizzarlo per farcire lo strudel. Nel frattempo, riprendete l’impasto dello strudel e stendetelo su un piano di lavoro leggermente infarinato con un mattarello 26, realizzando una forma quadrata 38x38 cm. Disponete al centro della sfoglia le fette di formaggio lasciando qualche centimetro dal bordo 27.
									

								

															

																		
																															
											
										
																														
																		Distribuite il ragù di verdure sul letto di formaggio 28 e cospargete con la ricotta salata grattugiata a scaglie 29. Prendete ora i lembi di pasta superiore e inferiore e ripiegateli sul ripieno, facendo aderire bene i bordi 30.
									

								

															

																		
																															
											
										
																														
																		Ripiegate prima un lembo laterale e poi l'altro, stringendolo più del precedente (31-32); sigillate e poi arrotolate delicatamente lo strudel su se stesso e conferite una forma cilindrica e regolare 33.
									

								

															

																		
																															
											
										
																														
																		Ponete un foglio di carta da forno sulla leccarda, e adagiatevi lo strudel, spennellandolo con l’uovo sbattuto 34. Cuocete in forno statico preriscaldato a 200° per 30 minuti (o in forno ventilato a 180° per circa 20 minuti). Una volta pronto, sfornate il vostro strudel ripieno di ragù di verdure e formaggio 35, lasciatelo intiepidire qualche minuto in modo che si compatti maggiormente prima di tagliarlo a fette e portarlo in tavola 36!
									

								

							
					    