Difficoltà: Molto facile
Amanti degli aperitivi sul balcone durante la stagione calda siete tutti chiamati a raccolta! Oggi infatti vi presentiamo la ricetta del gelo di pomodoro, uno sfizioso antipasto da servire freddissimo, meglio se accompagnato da dei grissini o dei tarallini, mentre sorseggiate una bevanda rinfrescante. Quest'idea è davvero molto sfiziosa perché si rifà al famoso gelo di melone siciliano, che noi poi abbiamo declinato anche alla cannella, ma che stavolta abbiamo proposto in versione salata. Potete perciò immaginare lo stupore degli ospiti quando si troveranno avanti la propria coppetta con il gelo di pomodoro. Sarà la ricetta più gettonata di questa calda estate: pochi e semplici passaggi e vedrete che in quattro e quattr'otto avrete pronto il gelo di pomodoro. Preparatelo insieme a noi!


						
						

														INGREDIENTI
							
							                            
                                
    								
    									
    										
    										86
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    86
    					
    					    					    					
    					    Carboidrati
    					    g
    					    6.2
    					
    					    					    					
    					      di cui zuccheri
    					    g
    					    6.2
    					
    					    					    					
    					    Proteine
    					    g
    					    3.2
    					
    					    					    					
    					    Grassi
    					    g
    					    5.3
    					
    					    					    					
    					      di cui saturi
    					    g
    					    0.78
    					
    					    					    					
    					    Fibre
    					    g
    					    1.8
    					
    					    					    					    					
    					    Sodio
    					    mg
    					    509
    					
    					    				
    			
                            
													


						
														
							
														Ingredienti per 4 bicchieri da 150 ml di capienza
							

							
								

																	Pomodori ramati
								
								
								maturi
																	650
									g
																

								

							
								

																	Gelatina in fogli
								
								
								
																	18
									g
																

								

							
								

																	Concentrato di pomodoro
								
								
								
																	5
									g
																

								

							
								

																	Tabasco®
								
								
								
																	5
									gocce
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per l'insalata di sedano
							

							
								

																	Sedano
								
								
								
																	20
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il gelo di pomodoro cominciate mettendo in ammollo la gelatina in acqua fresca 1. Intanto passate ai pomodori: dopo averli staccati dai rametti, lavateli e asciugateli. Poi incideteli formando una croce sul fondo 2 e immergeteli in acqua bollente per 60 secondi 3.
									

								

															

																		
																															
											
										
																														
																		Trascorso il tempo scolateli direttamente in un recipiente con acqua e ghiaccio e lasciateli così per un paio di minuti 4. Spellate i pomodori aiutandovi con un coltellino 5, divideteli a metà e poi eliminate il picciolo 6.
									

								

															

																		
																															
											
										
																														
																		Tagliateli a pezzi grossi 7 e mettete nel mixer 8. Frullate ad una velocità non troppo alta e ottenete una purea. Versatela in un pentolino dove avrete posato un colino e filtrate bene il tutto 9.
									

								

															

																		
																															
											
										
																														
																		Scartate la polpa residua e i semi 10 e aggiungete alla purea liscia il concentrato di pomodoro 11, le gocce di tabasco, un pizzico di sale e accendete il fornello lasciando scaldare il tutto 12.
									

								

															

																		
																															
											
										
																														
																		Mescolate bene per stemperare il concentrato e non appena il composto è caldo spegnete; scolate la gelatina strizzandola senza fare troppa forza e unitela al pomodoro 13. Amalgamate accuratamente con una spatola perchè si sciolga del tutto 14 e riempite con questo composto 4 bicchieri da 150 ml l'uno aiutandovi con un imbuto per un lavoro più preciso 15.
									

								

															

																		
																															
											
										
																														
																		Trasferite su un vassoio, agevolandovi così il trasporto, e riponete in frigorifero per almeno 2-3 ore 16. Quando manca un’oretta al momento di servire preparate l’insalata di sedano. Lavate per bene la costa, eliminate le punte 17 e poi, utilizzando un pelapatate, ottenete delle strisce sottili 18.
									

								

															

																		
																															
											
										
																														
																		Mettetele in acqua e ghiaccio: risulteranno croccanti e un po’ arricciate 19. Trascorso il tempo scolate il sedano 20, condite con olio, sale e pepe 21
									

								

															

																		
																															
											
										
																														
																		e mescolate 22. Riprendete i bicchieri dal frigo, guarnite con l’insalata 23 ed ecco pronto il vostro gelo di pomodoro non vi resta che servire 24.
									

								

							
					    