Difficoltà: Media
La mousse alla nocciola e cuore ai 5 luppoli è un delizioso dolce al cucchiaio costituito da un soffice involucro di mousse alla nocciola che racchiude un morbido cuore di gelatina preparata con della aromatica birra rossa.

Il dolce viene presentato su di un croccante disco di cioccolato al latte e riso soffiato e guarnito con frutti di bosco e granella di nocciole.

Grazie all’intensa luppolatura e alle note speziate la birra rossa è l’ideale per esaltare la percezione della nocciola e del cioccolato!


						
						

														INGREDIENTI
							
							                            
                                
    								
    									
    										
    										900
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    900
    					
    					    					    					
    					    Carboidrati
    					    g
    					    79.7
    					
    					    					    					
    					      di cui zuccheri
    					    g
    					    69.9
    					
    					    					    					
    					    Proteine
    					    g
    					    15
    					
    					    					    					
    					    Grassi
    					    g
    					    54.1
    					
    					    					    					
    					      di cui saturi
    					    g
    					    23.9
    					
    					    					    					
    					    Fibre
    					    g
    					    3.5
    					
    					    					    					
    					    Colesterolo
    					    mg
    					    398
    					
    					    					    					
    					    Sodio
    					    mg
    					    281
    					
    					    				
    			
                            
													


						
														
							
														Per la gelatina alla birra
							

							
								

																	Birra rossa
								
								
								
																	330
									ml
																

								

							
								

																	Zucchero di canna
								
								
								
																	60
									g
																

								

							
								

																	Gelatina in fogli
								
								
								
																	10
									g
																

								

							
														
							
						
														
							
														per 4 mousse alla nocciola
							

							
								

																	Latte intero
								
								
								
																	200
									ml
																

								

							
								

																	Tuorli
								
								
								
																	5
									
																

								

							
								

																	Zucchero
								
								
								
																	80
									g
																

								

							
								

																	Panna fresca liquida
								
								
								
																	200
									ml
																

								

							
								

																	Nocciole tostate
								
								
								
																	50
									g
																

								

							
								

																	Baccello di vaniglia
								
								
								
																	1
									
																

								

							
								

																	Gelatina in fogli
								
								
								
																	8
									g
																

								

							
								

																	Cioccolato al latte
								
								
								
																	200
									g
																

								

							
								

																	Riso soffiato
								
								
								
																	50
									g
																

								

							
														
							
						
														
							
														per guarnire
							

							
								

																	Granella di nocciole
								
								
								
																	
									q.b.
																

								

							
								

																	Lamponi
								
								
								(frutti di bosco misti)
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la mousse alla nocciola e cuore ai 5 luppoli iniziate preparando il cuore di gelatina alla birra: lasciate in ammollo per 10 minuti i fogli di colla di pesce in acqua fredda,nel frattempo in un pentolino fate bollire la Bock Rossa ai 5 luppoli del Birrificio Angelo Poretti e fatela ridurre di un terzo 1. Aggiungete poi lo zucchero di canna 2 e i fogli di colla di pesce ben strizzati e fateli sciogliere. Mettete il composto così ottenuto in piccoli contenitori di circa 3 cm di diametro 3 (in alternativa potete utilizzare le vaschette per il ghiaccio) e lasciate solidificare in frigo per almeno 2 ore.
									

								

															

																		
																															
											
										
																														
																		Preparate ora la crema inglese: in una casseruola portate il latte a ebollizione con il baccello di vaniglia in infusione, aggiungetelo ai tuorli sbattuti con lo zucchero 4, mescolate bene e fate cuocere a bagnomaria fino a che la crema non raggiungerà gli 82 gradi. Filtrate quindi la crema per eliminare gli eventuali grumi e quando sarà tiepida unitela alle nocciole che avrete frullato con un cucchiaino di zucchero fino a ridurle in polvere finissima 5. Fatevi sciogliere la colla di pesce precedentemente ammollata in acqua fredda e strizzata e unite la panna montata a lucido, incorporandola delicatamente per non smontarla 6.
									

								

															

																		
																															
											
										
																														
																		Versate quindi il composto in stampi semisferici di circa 6 cm di diametro, riempiendoli fino a metà. Poi adagiate all’interno la gelatina rassodata 7 e coprite con altra mousse, fino a riempire gli stampi. Fate riposare in frigo per altre 4 ore. Sciogliete in microonde ¾ della tavoletta di cioccolato a latte e unitevi il restante tritato finemente, amalgamandolo fino a farlo sciogliere 8; poi aggiungete il riso soffiato e mescolate il tutto 9.
									

								

															

																		
																															
											
										
																														
																		Distribuite il composto con un cucchiaio tra due fogli di carta da forno, stendetelo bene e livellatelo con l’aiuto di un mattarello 10 e fatelo consolidare ponendolo in frigorifero per mezz’ora circa; poi con un tagliapasta ad anello ricavate delle forme circolari della stessa dimensione della mousse 11, otterrete dei cerchi di cioccolato e riso soffiato che andranno a guarnire la mousse 12.  A questo punto potete assemblare la mousse alla nocciola e cuore ai 5 luppoli ponendo il cerchio di cioccolato e riso soffiato al centro del piatto, poi sformate la mousse sopra di esso e decorate con frutti di bosco misti e granella di nocciole!
									

								

							
					    