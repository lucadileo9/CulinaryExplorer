Difficoltà: Media
La crescia sfogliata è una ricetta umbro-marchigiana molto tradizionale, che si caratterizza per il suo profumo e per la sua consistenza. Proprio come la torta al testo, la piadina romagnola e il crescione, anche la crescia si presta ad essere farcita in tantissimi modi ma non bisogna confonderle perché, pur sembrando molto simili, presentano delle differenze sostanziali. A partire dagli ingredienti, tra cui compaiono anche uova e latte; lo strutto non manca di certo, ma viene utilizzato anche per sfogliare la crescia. La sfogliatura infatti è ciò che le caratterizza di più: grazie a questa risulteranno meno compatte e molto fragranti. Un'altra caratteristica distintiva è la presenza del pepe, che dona alla crescia un gusto in più e accende le papille gustative! Servitela tagliata in triangoli nel cestino del pane, oppure utilizzatela come una piadina e farcitela con salumi, formaggi e verdure.


												
						
						

														INGREDIENTI
							
							                            
                                
    								
    									
    										
    										495
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    495
    					
    					    					    					
    					    Carboidrati
    					    g
    					    59.3
    					
    					    					    					
    					      di cui zuccheri
    					    g
    					    2
    					
    					    					    					
    					    Proteine
    					    g
    					    13.3
    					
    					    					    					
    					    Grassi
    					    g
    					    22.7
    					
    					    					    					
    					      di cui saturi
    					    g
    					    9.48
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    156
    					
    					    					    					
    					    Sodio
    					    mg
    					    648
    					
    					    				
    			
                            
													


						
							
														Ingredienti per 8 cresce
							

							
								

																	Farina 00
								
								
								+ q.b. per la spianatoia
																	600
									g
																

								

							
								

																	Uova
								
								
								(circa 5)
																	295
									g
																

								

							
								

																	Strutto
								
								
								
																	150
									g
																

								

							
								

																	Latte intero
								
								
								
																	80
									g
																

								

							
								

																	Sale fino
								
								
								
																	12
									g
																

								

							
								

																	Pepe nero
								
								
								macinato al momento
																	6
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crescia sfogliata come prima cosa versate la farina in una ciotola, aggiungete il pepe nero 1 e mischiate con le mani 2. Unite poi 100 g di strutto 3
									

								

															

																		
																															
											
										
																														
																		e lavorate il composto sbriciolandolo con le dita 4. Quando sarà quasi incorporato unite le uova 5 e impastate ancora. Aggiungete poi il sale 6
									

								

															

																		
																															
											
										
																														
																		e il latte 7. Continuate ad impastare fino a che non avrete raggiunto una consistenza omogenea 8. Trasferite poi il tutto su un piano spolverizzato con abbondante farina e dategli una forma sferica, aggiungendone ancora un po' al bisogno 9.
									

								

															

																		
																															
											
										
																														
																		Trasferite l'impasto in ciotola e lasciatelo riposare per 30 minuti coperto con pellicola 10. Trascorso questo tempo trasferite l'impasto su una spianatoia e ricavate 8 porzioni da 140 g l'una 11, poi con le mani date una forma sferica 12. 
									

								

															

																		
																															
											
										
																														
																		A questo punto stendete le palline di impasto con un mattarello 13 fino ad ottenere un rettangolo spesso circa 1 mm 14, largo circa 17 cm e lungo 22 cm. Cospargete la superficie con un po' dei 50 g di strutto rimasti 15,  
									

								

															

																		
																															
											
										
																														
																		facendo attenzione a spargerlo bene e ovunque 16. Arrotolate poi il rettangolo su se stesso sul lato più corto 17 in modo da ottenere un bigolo, che dovrete arrotolare nuovamente su se stesso 18, 
									

								

															

																		
																															
											
										
																														
																		così da creare una chiocciola 19. Proseguite in questo modo per tutte le altre e disponetele su un vassoio 20. Coprite con un canovaccio da cucina e lasciate riposare per circa 1 ora. A questo punto riprendete la prima chioccolina 21, 
									

								

															

																		
																															
											
										
																														
																		schiacciatela delicatamente con le mani 22 e utilizzando il mattarello stendetela ad uno spessore di 1 mm e mezzo cercando di dare una forma rotonda (23-24). 
									

								

															

																		
																															
											
										
																														
																		Scaldate sul fuoco una padella antiaderente, adagiate la crescia sopra 25 e cuocetela 3 minuti per lato, fino a che non risulterà ben dorata. Poi capovolgetela 26 e ultimate la cottura anche dall'altro lato. Proseguite in questo modo anche per tutte le altre e servite la vostra favolosa crescia sfogliata 27!
									

								

							
					    