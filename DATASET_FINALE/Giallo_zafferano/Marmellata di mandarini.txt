Difficoltà: Media
Le buone conserve, quelle genuine che sprigionano tutto il gusto degli ingredienti freschi. Nel caso di marmellate e confetture fatte in casa, la sola aggiunta di zucchero senza altre sostanze chimiche o conservanti vi assicura un prodotto fatto con le vostre mani e davvero naturale. Pensate che soddisfazione realizzare una deliziosa crostata con una buona confettura o marmellata homemade, ma anche da spalmare sul pane appena tostato per una colazione ricca e gustosa. Dedichiamo questa ricetta agli amanti dei sapori dell'inverno, piacevolmente agrumati e a chi preferisce una marmellata non troppo dolce: marmellata di mandarini! Il profumo intenso riempirà tutta la cucina e riuscirete ad intrappolarlo nei vasetti per gustare tutta la squisitezza della marmellata di mandarini... quando più desidererete!


												
						
						

														INGREDIENTI
							
							                            
                                
    								
    									
    										
    										48
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    48
    					
    					    					    					
    					    Carboidrati
    					    g
    					    11.6
    					
    					    					    					
    					      di cui zuccheri
    					    g
    					    11.6
    					
    					    					    					
    					    Proteine
    					    g
    					    0.2
    					
    					    					    					
    					    Grassi
    					    g
    					    0.1
    					
    					    					    					
    					      di cui saturi
    					    g
    					    0.01
    					
    					    					    					
    					    Fibre
    					    g
    					    0.3
    					
    					    					    					    				
    			
                            
													


						
							
														Ingredienti per 850 g di marmellata
							

							
								

																	Mandarini
								
								
								
																	1
									kg
																

								

							
								

																	Zucchero
								
								
								
																	400
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la marmellata di mandarini, iniziate dalla sanificazione dei barattoli e dei tappi, facendo riferimento alle linee guida del Ministero della Salute riportate in fondo alla ricetta. Mentre i barattoli bollono, iniziate la preparazione sciacquando i mandarini sotto acqua corrente 1 e togliendo il picciolo se presente 2. Quindi scaldate l'acqua in un tegame capiente e quando inizerà a bollire versateci i mandarini e sbollentateli per circa 5-6 minuti 3.
									

								

															

																		
																															
											
										
																														
																		Scolate i mandarini 4 e poneteli su un vassoio foderato con carta da cucina 5; fateli asciugare leggermente, quindi divideteli a metà 6 (non ci sarà bisogno di sbucciarli, in modo che il gusto della confettura risulti più dolce).
									

								

															

																		
																															
											
										
																														
																		Togliete gli eventuali semini presenti con la punta di un coltello 7, divideteli ulteriormente in spicchi e trasferiteli nel mixer 8; frullate il tutto per alcuni istanti, grossolanamente 9
									

								

															

																		
																															
											
										
																														
																		In un tegame versate la purea che avete ottenuto, poi unite lo zucchero 10, accendete il fuoco basso e mescolate 11; cuocete il composto per circa 45 minuti, controllando con un termometro da cucina che la temperatura raggiunga e non superi i 108° 12.
									

								

															

																		
																															
											
										
																														
																		Raggiunta la giusta temperatura 13, spegnete il fuoco e frullate la vostra marmellata con un frullatore ad immersione 15; una volta pronta e pronti anche i barattoli da utilizzare, versate la marmellata ancora calda nei vasetti sanificati 15, senza arrivare fino all'orlo.
									

								

															

																		
																															
											
										
																														
																		Chiudete i barattoli 16 stringendo molto forte; capovolgeteli 17 e lasciateli raffreddare completamente; la vostra marmellata di mandarini è pronta 18 per essere coservata. Una volta che i barattoli si saranno raffreddati verificate se il sottovuoto è avvenuto correttamente: potete pigiare al centro del tappo e se non sentirete il classico "click-clack" il sottovuoto sarà avvenuto. La vostra marmellata di mandarini è pronta per essere gustata!
									

								

							
					    