Difficoltà: Difficile
I cannoli siciliani rappresentano un'iconica specialità della cucina italiana. Questi dolci tradizionali sono apprezzati per la loro combinazione di croccantezza e cremosità, che li rende irresistibili. Il cannolo è realizzato con una cialda di pasta fritta che viene farcita con una vellutata crema di ricotta di pecora, aromatizzata con cannella e scorza di arancia. Un mix di aromi e profumi che richiamano i sapori della cucina siciliana. I cannoli sono dei dolcetti molto versatili, da gustare come dessert  ma anche come street food da farcire al momento. Come tutte le ricette regionali, anche per i cannoli siciliani esistono segreti e versioni che cambiano da città a città o da famiglia a famiglia: c'è chi sceglie di aggiungere cacao oppure di aromatizzare l'impasto con il Marsala, proprio come nella ricetta che trovate qui, realizzata per noi da Edoardo Dolcimascolo, Chef e titolare del ristorante 13 giugno, che propone i migliori piatti siciliani. Scoprite come preparare a casa i cannoli siciliani e provate anche altri dolci tipici come la cassata, le cassatine, le iris e le paste di mandorla.


						
						

														INGREDIENTI
							
													


						
														
							
														Per circa 30 cannoli
							

							
								

																	Farina 00
								
								
								
																	250
									g
																

								

							
								

																	Zucchero
								
								
								
																	30
									g
																

								

							
								

																	Strutto
								
								
								
																	30
									g
																

								

							
								

																	Marsala
								
								
								
																	50
									g
																

								

							
								

																	Uova
								
								
								medio
																	1
									
																

								

							
								

																	Aceto di vino bianco
								
								
								
																	10
									g
																

								

							
								

																	Sale fino
								
								
								
																	1
									pizzico
																

								

							
								

																	Scorza d'arancia
								
								
								
																	1
									
																

								

							
								

																	Cannella in polvere
								
								
								
																	2
									g
																

								

							
														
							
						
														
							
														per il ripieno
							

							
								

																	Ricotta di pecora
								
								
								
																	1
									kg
																

								

							
								

																	Zucchero
								
								
								
																	300
									g
																

								

							
								

																	Gocce di cioccolato fondente
								
								
								
																	
									q.b.
																

								

							
														
							
						
														
							
														per spennellare
							

							
								

																	Tuorli
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi
								
								
								
																	1
									l
																

								

							
														
							
						
														
							
														per guarnire
							

							
								

																	Zucchero a velo
								
								
								
																	
									q.b.
																

								

							
								

																	Granella di pistacchi
								
								
								
																	
									q.b.
																

								

							
								

																	Arancia candita
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i cannoli siciliani ricordate di porre a scolare la ricotta fresca in un colino per una notte, così perderà il suo siero. Iniziate la preparazione dall'impasto: in una ciotolina sciogliete il sale nell'aceto 1. Setacciate la farina 2 e unite la cannella 3.
									

								

															

																		
																																											
											
										
																						
											
										
																						
											
										
																																										
																		Aggiungete lo strutto 4, iniziate a impastare con le mani 5 e poi versate lo zucchero 6.
									

								

															

																		
																																											
											
										
																						
											
										
																						
											
										
																																										
																		Aromatizzate con la scorza di arancia 7, unite poi l'uovo 8 e il Marsala 9.
									

								

															

																		
																																											
											
										
																						
											
										
																						
											
										
																																										
																		Per finire versate l'aceto in cui avete sciolto il sale 10. Proseguite impastando a mano 11 fino a raccogliere tutti gli ingredienti, trasferitevi quindi sulla spianatoia leggermente infarinata e formate un panetto 12.
									

								

															

																		
																																											
											
										
																						
											
										
																						
											
										
																																										
																		Coprite con pellicola e ponete in frigo per 2 ore 13. Prendete la ricotta che avrete fatto scolare tutta la notte come indicato in precedenza 14. Unite lo zucchero 15.
									

								

															

																		
																																											
											
										
																						
											
										
																						
											
										
																																										
																		Mescolate con la spatola 16, poi passate la crema in un colino 17 per ottenere un composto liscio e vellutato. Incorporate le gocce di cioccolato 18.
									

								

															

																		
																																											
											
										
																						
											
										
																						
											
										
																																										
																		Coprite con pellicola e lasciate in frigorifero fino alla farcitura 19. Prelevate 1/3 dell'impasto 20 e lasciate il restante coperto con pellicola per non farlo seccare. Passate il panetto nella sfogliatrice partendo dallo spessore più largo 21.
									

								

															

																		
																																											
											
										
																						
											
										
																						
											
										
																																										
																		Ripiegate la sfoglia facendo in modo che i lembi si uniscano 22, per ripassare tra i rulli, diminuendo lo spessore di volta in volta 23 fino a raggiungere 1,5 mm di spessore 24.
									

								

															

																		
																																											
											
										
																						
											
										
																						
											
										
																																										
																		Con un coppapasta del diametro di 10 cm 25 ritagliate dei dischi di pasta 26. Avvolgete i dischi intorno allo stampo per cannoli 27.
									

								

															

																		
																																											
											
										
																						
											
										
																						
											
										
																																										
																		Spennellate con pochissimo tuorlo la pasta su un lembo nel punto di chiusura (facendo attenzione a non andare sullo stampo) 28, richiudete e fate una leggera pressione per sigillare bene 39. Man mano adagiate i cannoli su un vassoio e copriteli con un canovaccio 30.
									

								

															

																		
																																											
											
										
																						
											
										
																						
											
										
																																										
																		Friggete i cannoli in olio di semi a 175° immergendoli con una delle punte rivolte verso il basso prima di lasciarli nell'olio bollente 31, fino a doratura 32. Durante la cottura girateli di tanto in tanto; si formeranno le tipiche bolle. Scolateli su carta per fritti 33.
									

								

															

																		
																																											
											
										
																						
											
										
																						
											
										
																																										
																		Una volta che i gusci si saranno raffreddati, potrete sfilare i cilindri: fate una leggera pressione sul cilindro ed estraetelo 34. Farcite i cannoli con la crema di ricotta utilizzando un sa-à-poche 35. Guarniteli a piacere con granella di pistacchi 36.
									

								

															

																		
																																											
											
										
																						
											
										
																						
											
										
																																										
																		Arricchite con scorza candita 37 e poi spolverateli con zucchero a velo 38. Gustate subito i cannoli siciliani fatti in casa 39.
									

								

							
					    