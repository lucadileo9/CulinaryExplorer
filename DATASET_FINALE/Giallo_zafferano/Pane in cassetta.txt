Difficoltà: Media
Il pane in cassetta è un pane fatto in casa morbido e gustoso. Una magia che nasce dall'unione di pochi ingredienti e lievita in poche ore. Conosciuto anche come pan bauletto o pancarrè, il pane in cassetta è perfetto per realizzare toast, tramezzini, sandwich e tartine. Ma questi non sono i suoi unici utilizzi, infatti potrete tostarlo leggermente e gustarlo con confetture e creme spalmabili per una ricca colazione. Sapevate inoltre che con il pane in cassetta si può realizzare il panko fatto in casa? Prepararlo è così semplice che siamo sicuri che smetterete di comprarlo. Provate anche il nostro pane in cassetta integrale, realizzato con un procedimento davvero particolare, il water roux.


						
						

														INGREDIENTI
							
							                            
                                
    								
    									
    										
    										293
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    293
    					
    					    					    					
    					    Carboidrati
    					    g
    					    48.4
    					
    					    					    					
    					      di cui zuccheri
    					    g
    					    1.2
    					
    					    					    					
    					    Proteine
    					    g
    					    7.3
    					
    					    					    					
    					    Grassi
    					    g
    					    7.8
    					
    					    					    					
    					      di cui saturi
    					    g
    					    3.49
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    16
    					
    					    					    					
    					    Sodio
    					    mg
    					    398
    					
    					    				
    			
                            
													


						
														
							
														Ingredienti per uno stampo da 25x10x10 cm
							

							
								

																	Farina 0
								
								
								
																	500
									g
																

								

							
								

																	Acqua
								
								
								(a temperatura ambiente)
																	260
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Burro
								
								
								(morbido)
																	50
									g
																

								

							
								

																	Lievito di birra fresco
								
								
								
																	7
									g
																

								

							
								

																	Sale fino
								
								
								
																	8
									g
																

								

							
														
							
						
														
							
														per ungere lo stampo
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pane in cassetta iniziate dall'impasto. Versate il lievito di birra fresco nell’acqua a temperatura ambiente 1 e mescolate per scioglierlo completamente 2. In una planetaria munita di gancio versate la farina 3 
									

								

															

																		
																															
											
										
																														
																		e l’acqua con il lievito 4. Azionate la planetaria a bassa velocità per amalgamare bene tutti gli ingredienti, fino a quando avrete ottenuto un composto liscio e omogeneo 5. A questo punto unite poco alla volta il burro, avendo cura che venga assorbito completamente prima di aggiungerne dell’altro 5. 
									

								

															

																		
																															
											
										
																														
																		Quando il burro sarà ben assorbito 7 aggiungete il sale 8 e l’olio 9. 
									

								

															

																		
																															
											
										
																														
																		Continuate a lavorare fino a che il composto non si staccherà completamente dai bordi della ciotola e risulterà ben incordato al gancio 10. Versate l’impasto ottenuto sul piano di lavoro leggermente infarinato 11 e lavoratelo velocemente per dargli la forma di una palla 12,
									

								

															

																		
																															
											
										
																														
																		poi trasferitela in una ciotola, coprite con pellicola 13 e lasciate lievitare a temperatura ambiente per circa 1 ora e mezza. Trascorso il tempo di lievitazione 14, oliate bene uno stampo per pane in cassetta da 25x10x10 cm e il suo coperchio 15. 
									

								

															

																		
																															
											
										
																														
																		Versate l’impasto lievitato sul piano di lavoro leggermente infarinato 16 allargatelo con le mani in modo da ricavare un rettangolo largo 25 cm 17 e poi arrotolatelo su se stesso, tendendo l'impasto 18.
									

								

															

																		
																															
											
										
																														
																		Dovrete ottenere un filoncino della stessa lunghezza dello stampo 19. Adagiate il filoncino nello stampo 20, chiudete con il coperchio 21 e lasciate lievitare a temperatura ambiente per circa 2 ore. 
									

								

															

																		
																															
											
										
																														
																		Quando l’impasto avrà raggiunto il bordo dello stampo (si nota dai forellini sul coperchio), cuocete il pane in forno statico preriscaldato a 180° per circa 40 minuti col coperchio chiuso. Il pane sarà pronto quando al cuore avrà raggiunto una temperatura di 96° da misurare con una sonda. Se non avete una sonda sollevate lo stampo, senza scottarvi, bussate sotto e il rumore risulta sordo significa che è cotto. Se non siete sicuri potete proseguire la cottura per altri 5-10 minuti. Una volta cotto, sfornate lo stampo e togliete il coperchio 22. Aspettate che il pane sia tiepido 23 per toglierlo dallo stampo e lasciarlo raffreddare completamente su una gratella 24.
									

								

							
					    