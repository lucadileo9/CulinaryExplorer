Difficoltà: Media
Rispolverate i consigli della nonna e preparatevi a rimboccarvi le maniche per una preparazione della tradizione casalinga in una versione ancora più ghiotta e appetitosa, da riservare a un pranzo speciale: gnocchi speck e noci. Che utilizziate il rigagnocchi oppure semplicemente i rebbi della forchetta, non importa... anche se risulteranno imperfetti, il gusto non cambia, e un tocco un po’ rustico farà sentire tutti a casa! Questi morbidi bocconcini richiamano da sempre i condimenti più saporiti come il ragù, i funghi o i 4 formaggi, per questo abbiamo accompagnato gli gnocchi con una cremosa salsa al taleggio e una pioggia croccante di speck e noci che conferiranno ancora più carattere al piatto. Lasciatevi tentare dalla nostra appetitosa ricetta e scoprite tutti i modi di preparare gli gnocchi in una veste sempre cremosa e gustosa, come quelli con stracchino e spinaci, zola e noci o con speck e toma!


						
						

														INGREDIENTI
							
							                            
                                
    								
    									
    										
    										999
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    999
    					
    					    					    					
    					    Carboidrati
    					    g
    					    99.8
    					
    					    					    					
    					      di cui zuccheri
    					    g
    					    5.8
    					
    					    					    					
    					    Proteine
    					    g
    					    43.4
    					
    					    					    					
    					    Grassi
    					    g
    					    47.3
    					
    					    					    					
    					      di cui saturi
    					    g
    					    18.35
    					
    					    					    					
    					    Fibre
    					    g
    					    6.6
    					
    					    					    					
    					    Colesterolo
    					    mg
    					    174
    					
    					    					    					
    					    Sodio
    					    mg
    					    1641
    					
    					    				
    			
                            
													


						
														
							
														Ingredienti per gli gnocchi
							

							
								

																	Patate
								
								
								a pasta gialla
																	1
									kg
																

								

							
								

																	Farina 00
								
								
								
																	300
									g
																

								

							
								

																	Uova
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Semola di grano duro rimacinata
								
								
								
																	
									q.b.
																

								

							
														
							
						
														
							
														per il condimento
							

							
								

																	Speck
								
								
								
																	200
									g
																

								

							
								

																	Gherigli di noci
								
								
								
																	60
									g
																

								

							
								

																	Taleggio
								
								
								
																	240
									g
																

								

							
								

																	Panna fresca liquida
								
								
								
																	150
									g
																

								

							
								

																	Noce moscata
								
								
								
																	1
									pizzico
																

								

							
								

																	Rosmarino
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per la preparazione degli gnocchi di patate, lessate le patate per circa 30-40 minuti dall’ebollizione 1. Il tempo di cottura varierà, a seconda della loro grandezza. Pelatele ancora calde e subito dopo schiacciatele sulla farina che avrete versato sulla spianatoia 2. Aggiungete l’uovo 3, un pizzico di sale
									

								

															

																		
																															
											
										
																														
																		e impastate con le mani 4 fino a ottenere un impasto morbido ma compatto 5. Prelevate una parte di impasto e stendetelo con la punta delle dita per ottenere dei filoncini spessi 2 centimetri; aiutatevi infarinando la spianatoia, di tanto in tanto, con della semola. Ritagliate dei tocchetti 6
									

								

															

																		
																															
											
										
																														
																		e trascinateli sul rigagnocchi per ottenere la tipica forma 7. Mano a mano che formate gli gnocchi di patate sistemateli su un vassoio foderato con un canovaccio leggermente infarinato, ben distanziati l'uno dall'altro 8. Occupatevi ora del condimento: tagliate a fette il taleggio 9,
									

								

															

																		
																															
											
										
																														
																		tritate gli aghi di rosmarino 10 e teneteli da parte. Versate la panna fresca in un tegame capiente, insaporite con la noce moscata 11, unite il taleggio alla panna 12 e fatelo sciogliere a fiamma dolce aiutandovi con una frusta.
									

								

															

																		
																															
											
										
																														
																		Non appena il taleggio sarà sciolto, fate addensare sul fuoco quanto basta affinché la salsa non risulti troppo liquida, poi toglietela dal fuoco 13. Tagliate a fette medie lo speck, riducetelo a listarelle e tagliatelo grossolanamente a dadini 14. Fate abbrustolire lo speck con il rosmarino tritato 15
									

								

															

																		
																															
											
										
																														
																		e saltatelo finché non risulterà croccante 16, quindi tenetelo da parte. Tritate grossolanamente le noci 17 e tostatele nella stessa padella dello speck 18 così ne assorbiranno l'aroma.
									

								

															

																		
																															
											
										
																														
																		Cuocete gli gnocchi 19 in acqua bollente salata e, non appena verranno a galla, scolateli nel tegame con la salsa al taleggio 20. Se necessario aggiungete un mestolino d’acqua di cottura degli gnocchi e amalgamate il tutto a fiamma dolce. Aggiungete anche lo speck 21
									

								

															

																		
																															
											
										
																														
																		e le noci 22, regolate di sale solo se necessario e aromatizzate con il pepe nero 23. Servite i vostri gnocchi fumanti e buon appetito 24!
									

								

							
					    