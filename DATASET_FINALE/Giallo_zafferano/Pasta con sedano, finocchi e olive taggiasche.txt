Difficoltà: Facile
Siete alla ricerca di un primo piatto insolito ma raffinato? La pasta con sedano, finocchi e olive taggiasche è proprio quello che fa al caso vostro! Una ricetta leggera, adatta anche ai giorni più caldi... il finocchio donerà un gusto delicato, mentre le olive aggiungeranno un tocco deciso e il sapore di questa pasta farà felice anche i vostri amici vegetariani, stanchi delle classiche ricette con le verdure! Questo piatto è perfetto da gustare caldo, ma è ottimo anche gustato freddo o a temperatura ambiente: basterà aggiungere delle listarelle di pomodori secchi per trasformare questa preparazione in un'insalata di pasta, sarà facile da trasportare per la vostra pausa pranzo a lavoro, per una gita fuori porta o una giornata al mare!


												
						
						

														INGREDIENTI
							
							                            
                                
    								
    									
    										
    										311
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    311
    					
    					    					    					
    					    Carboidrati
    					    g
    					    54.2
    					
    					    					    					
    					      di cui zuccheri
    					    g
    					    4.2
    					
    					    					    					
    					    Proteine
    					    g
    					    11.6
    					
    					    					    					
    					    Grassi
    					    g
    					    5.3
    					
    					    					    					
    					      di cui saturi
    					    g
    					    0.94
    					
    					    					    					
    					    Fibre
    					    g
    					    10.4
    					
    					    					    					    					
    					    Sodio
    					    mg
    					    458
    					
    					    				
    			
                            
													


						
							
							

							
								

																	Pennette Rigate Integrali
								
								
								
																	320
									g
																

								

							
								

																	Sedano
								
								
								
																	100
									g
																

								

							
								

																	Finocchi
								
								
								
																	200
									g
																

								

							
								

																	Cipollotto fresco
								
								
								
																	50
									g
																

								

							
								

																	Olive taggiasche
								
								
								denocciolate
																	20
									g
																

								

							
								

																	Olio extravergine d'oliva
								
								
								 
																	10
									g
																

								

							
								

																	Peperoncino fresco
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con sedano, finocchi e olive taggiasche iniziate dalla pulizia del sedano. Utilizzando un pelaverdure eliminate i filamenti esterni 1, poi utilizzando una mandolina tagliatelo a fette molto sottili. circa 2 mm. Prendete il cipollotto, tagliate la parte finale ed eliminate le foglie più esterne 3.
									

								

															

																		
																															
											
										
																														
																		Affettate anche questo finemente 4 e passate ad occuparvi del finocchio. Eliminate la base 5, dividetelo a metà e utilizzando un coltello incidete anche la parte centrale 6, che in cottura risulterebbe più dura.
									

								

															

																		
																															
											
										
																														
																		Sempre utilizzando la mandolina tagliate anche il finocchio a fette molto sottili, circa 2 mm 7, poi tagliate il peperoncino in 3 parti (se preferite potete aprirlo prima e togliere i semini interni che donano maggior piccantezza) 8. Versate in un tegame l'olio, aggiungete il cipollotto, il peperoncino 9 e lasciatelo stufare a fiamma moderata per 5 minuti, se dovesse essere necessario potete aggiungere un mestolo d'acqua.
									

								

															

																		
																															
											
										
																														
																		A questo punto unite sia il sedano 10 che il finocchio 11. Condite con sale e pepe 12 e lasciate stufare il tutto per una decina di minuti mescolando spesso.
									

								

															

																		
																															
											
										
																														
																		Nel frattempo cuocete la pasta in abbondante acqua bollente, salata a piacere 13 e nel frattempo affettate anche le olive 14. Scolate la pasta al dente, direttamente all'interno del condimento 15,
									

								

															

																		
																															
											
										
																														
																		aggiungete le olive taggiasche 16 e mescolate il tutto 17. A questo punto non vi resta che impiattare e servire la vosta pasta con sedano, finocchi e olive taggiasche 18.
									

								

							
					    