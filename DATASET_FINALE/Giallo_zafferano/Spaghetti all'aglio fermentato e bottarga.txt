Difficoltà: Facile
Gli spaghetti aglio olio e peperoncino sono uno dei vostri piatti preferiti? Allora non potete perdervi questa prelibata variante: gli spaghetti all’aglio fermentato e bottarga! Un primo piatto fusion che unisce il gusto dolce e aromatico dell’aglio nero con il profumo di mare della bottarga di tonno, il cosiddetto “caviale del Mediterraneo”. Come negli spaghetti alla bottarga e pangrattato, inoltre, l’utilizzo della scorza di limone aggiunge un tocco di freschezza e bilancia la sapidità di questo ingrediente. Fondamentale per la riuscita della ricetta è il metodo della risottatura, ovvero la cottura degli spaghetti direttamente in padella insieme al condimento: in questo modo la pasta ne assorbe al meglio i sapori e i colori e risulta cremosa e ben legata, grazie all’amido rilasciato.


												
						
						

														INGREDIENTI
							
													


						
							
							

							
								

																	Spaghetti
								
								
								
																	320
									g
																

								

							
								

																	Aglio nero
								
								
								teste
																	2
									
																

								

							
								

																	Pangrattato
								
								
								
																	80
									g
																

								

							
								

																	Bottarga di tonno
								
								
								
																	50
									g
																

								

							
								

																	Acciughe sott'olio
								
								
								
																	3
									filetti
																

								

							
								

																	Peperoncino
								
								
								
																	1
									
																

								

							
								

																	Succo di limone
								
								
								
																	1
									cucchiaio
																

								

							
								

																	Scorza di limone
								
								
								(da grattugiare)
																	
									q.b.
																

								

							
								

																	Acqua
								
								
								calda
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare gli spaghetti all’aglio fermentato e bottarga per prima cosa mettete sul fuoco una pentola di acqua che vi servirà per la preparazione. Separate gli spicchi delle teste d’aglio nero e sbucciateli uno per uno 1. Trasferite gli spicchi di aglio in un boccale 2 e aggiungete 3-4 mestoli di acqua calda 3.
									

								

															

																		
																																											
											
										
																						
											
										
																						
											
										
																																										
																		Frullate con un mixer a immersione 4 fino ad ottenere una consistenza fluida e omogenea 5. Sfogliate i rametti di timo e maggiorana e tritate finemente le foglioline su un tagliere 6.
									

								

															

																		
																																											
											
										
																						
											
										
																						
											
										
																																										
																		Versate il pangrattato 7 e il trito di erbe aromatiche in una padella con un filo d’olio 8, poi mescolate e tostate a fuoco medio per circa 5 minuti, fino a doratura 9. Tenete da parte.
									

								

															

																		
																																											
											
										
																						
											
										
																						
											
										
																																										
																		Private il peperoncino dei semi 7 e tagliatelo a listarelle (oppure lasciatelo intero se preferite rimuoverlo in seguito). In una padella abbastanza capiente da contenere gli spaghetti interi fate sfrigolare le alici 11 e il peperoncino con un giro d’olio 12.
									

								

															

																		
																																											
											
										
																						
											
										
																						
											
										
																																										
																		Quando le alici saranno sciolte abbassate la fiamma e versate metà dell’acqua di aglio nero 13, poi aggiungete un paio di mestoli di acqua calda 14 e portate a bollore 15.
									

								

															

																		
																																											
											
										
																						
											
										
																						
											
										
																																										
																		A questo punto adagiate gli spaghetti nella padella 16 e cuoceteli aggiungendo man mano un mestolo di acqua calda al bisogno, come se fosse un risotto 17. Non toccate gli spaghetti ma limitatevi a smuovere la padella. Quando la pasta sarà cotta abbassate la fiamma e versate il succo di limone 18.
									

								

															

																		
																																											
											
										
																						
											
										
																						
											
										
																																										
																		Mantecate con un filo di olio 19 e mescolate delicatamente. Raccogliete gli spaghetti con l’aiuto di un paio di pinze da cucina 20 e formate un nido lungo, da far scivolare sul piatto 21.
									

								

															

																		
																																											
											
										
																						
											
										
																						
											
										
																																										
																		Completate con una cucchiaiata del fondo di cottura 22 e del pangrattato aromatizzato 23, poi grattugiate la bottarga di tonno 24.
									

								

															

																		
																																											
											
										
																						
											
										
																						
											
										
																																										
																		Profumate con la scorza di limone grattugiata 25 e qualche fogliolina di maggiorana 26. I vostri spaghetti all’aglio fermentato e bottarga sono pronti per essere serviti 27!
									

								

							
					    