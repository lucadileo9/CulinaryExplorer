Difficoltà: Difficile
Il pan brioche con rucola e patate è un lievitato soffice e saporito. Realizzato con farina di tipo 1 e lievito madre avrà un gusto rustico e si conserverà a lungo! A differenza del classico pan brioche, base della pasticceria francese, abbiamo scelto di non utilizzare il burro, ma di mantenere la stessa morbidezza grazie ad un'emulsione di rucola e olio. Anche l'aggiunta delle patate schiacciate contribuirà a renderlo così soffice. E proprio come la nostra versione salata potrete tagliare a fette questo pane e farcirlo con salumi e formaggi, o gustarlo al naturale. Sarà buonissimo in ogni caso! Sfoggiate il pan brioche con rucola e patate per i vostri aperitivi o per le gite fuori porta! 


						
						

														INGREDIENTI
							
							                            
                                
    								
    									
    										
    										431
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    431
    					
    					    					    					
    					    Carboidrati
    					    g
    					    60.8
    					
    					    					    					
    					      di cui zuccheri
    					    g
    					    3
    					
    					    					    					
    					    Proteine
    					    g
    					    14.3
    					
    					    					    					
    					    Grassi
    					    g
    					    14.5
    					
    					    					    					
    					      di cui saturi
    					    g
    					    2.5
    					
    					    					    					
    					    Fibre
    					    g
    					    9.5
    					
    					    					    					
    					    Colesterolo
    					    mg
    					    51
    					
    					    					    					
    					    Sodio
    					    mg
    					    326
    					
    					    				
    			
                            
													


						
														
							
														Ingredienti per uno stampo da 22x8 cm
							

							
								

																	Farina 1
								
								
								
																	300
									g
																

								

							
								

																	Acqua
								
								
								a temperatura ambiente
																	30
									g
																

								

							
								

																	Lievito madre
								
								
								rinfrescato il giorno prima
																	80
									g
																

								

							
								

																	Uova
								
								
								(1 medio)
																	55
									g
																

								

							
								

																	Patate
								
								
								
																	220
									g
																

								

							
								

																	Sale fino
								
								
								
																	4
									g
																

								

							
								

																	Zucchero di canna
								
								
								
																	3
									g
																

								

							
														
							
						
														
							
														per la salsa di rucola
							

							
								

																	Rucola
								
								
								
																	35
									g
																

								

							
								

																	Olio extravergine d'oliva
								
								
								
																	35
									g
																

								

							
														
							
						
														
							
														per decorare
							

							
								

																	Olio extravergine d'oliva
								
								
								
																	
									q.b.
																

								

							
								

																	Semi di papavero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pan brioche con rucola e patate come prima cosa lavate la patata e mettetela a bollire 1. Ci vorranno circa 30 minuti. Quando punzecchiandola con i rebbi di una forchetta risulterà morbida scolatela e lasciatela intiepidire. Nel frattempo preparate la crema di rucola. Lavatela e scolatela bene. Trasferitela nel contenitore di un mixer, aggiungete l'olio 2 e frullate il tutto fino ad ottenere una crema liscia 3
									

								

															

																		
																															
											
										
																														
																		A questo punto sbucciate la patata, trasferitela in una ciotola e schiacciatela 5, otterrete 170 g. In una ciotola capiente trasferite la farina e lo zucchero di canna 6. 
									

								

															

																		
																															
											
										
																														
																		Aggiungete la patata schiacciata 7 e il lievito madre rinfrescato da un giorno 8. Unite anche l'acqua 9
									

								

															

																		
																															
											
										
																														
																		e lavorate con le mani per qualche secondo 10 Aggiungete poi anche l'uovo 11 e lavorate ancora con le mani fino ad ottenere un impasto omogeneo ed elastico 12. 
									

								

															

																		
																															
											
										
																														
																		Unite la salsa di rucola 13 e lavorate l'impasto con le mani per circa 5 minuti 14. Aggiungete poi il sale 15 e lavoratelo ancora un paio di minuti. 
									

								

															

																		
																															
											
										
																														
																		Coprite con pellicola 16. Dopo 15 minuti date la prima delle 3 pieghe. Prendete un lembo esterno dell’impasto e portatelo verso il centro. Ruotate la ciotola, prendete un altro lembo di impasto e portatelo verso il centro. Ripetete questa operazione per un totale di 4 pieghe o sovrapposizioni. Poi coprite con pellicola e lasciate lievitare per 4 ore a temperatura ambiente. 
									

								

															

																		
																															
											
										
																														
																		Riprendete poi l'impasto 19, trasferitelo su un piano infarinato e allargatelo delicatamente con le mani, in modo da formare un rettangolo di circa 15x10 cm. A questo punto portate il lato superiore verso il centro 20 ed il lato inferiore sopra di esso 21. 
									

								

															

																		
																															
											
										
																														
																		Girate il panetto ed ripetete questa operazione tendendo delicatamente la pasta con le mani 22. Allungate poi l'impasto 23 e stendetelo utilizzando un mattarello 24. Dovrete ottenere un rettangolo 20x15 cm spesso 1 cm. 
									

								

															

																		
																															
											
										
																														
																		Arrotolate poi il rettangolo di pasta 25 e sigillate bene i bordi esterni pinzandoli con le dita 26. Trasferite all'interno di uno stampo da plumcake da 22x8 cm precedentemente oliato 27.
									

								

															

																		
																															
											
										
																														
																		Coprite con pellicola e lasciate lievitare per 2 ore a temperatura ambiente. Riponete l'impasto in frigorifero e lasciate maturare per altre 9 ore. Estraete poi dal frigorifero, togliete la pellicola e lasciatelo a temperatura ambiente per un'ora. Utilizzando un pennello oliate la superficie 29 e spargete i semini di papavero 30. 
									

								

															

																		
																															
											
										
																														
																		Utilizzando un coltellino dalla lama affilata realizzate delle incisioni decorative 31. Cuocete in forno statico preriscaldato a 180° nel ripiano centrale per 40 minuti. Poi sfornate 32, lasciate intiepidire prima di sformare e servire 33. 
									

								

							
					    