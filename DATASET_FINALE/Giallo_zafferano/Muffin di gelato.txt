Difficoltà: Molto facile
I muffin sono dolcetti di origini anglossassoni che spopolano nelle pasticcerie di tutto il mondo con la loro tipica forma a funghetto. Originariamente assomigliavano più a delle ciambelline dolci molto basse.
Con questa ricetta vi mostriamo un modo diverso per prepararli: ad un impasto di farina e lievito infatti si aggiunge il gelato. Noi abbiamo utilizzato del gelato alla stracciatella, ma potrete scegliere il gusto che preferite per accontentare il gusto di tutti e rendere i muffin di gelato ancora più saporiti e golosi. Un modo diverso per riutilizzare del gelato avanzato o per gustarlo in modo insolito, anche d’inverno!


						
						

														INGREDIENTI
							
							                            
                                
    								
    									
    										
    										317
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    317
    					
    					    					    					
    					    Carboidrati
    					    g
    					    53
    					
    					    					    					
    					      di cui zuccheri
    					    g
    					    30.1
    					
    					    					    					
    					    Proteine
    					    g
    					    6
    					
    					    					    					
    					    Grassi
    					    g
    					    9
    					
    					    					    					
    					      di cui saturi
    					    g
    					    5.2
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    19
    					
    					    					    					
    					    Sodio
    					    mg
    					    33
    					
    					    				
    			
                            
													


						
														
							
														Ingredienti per 1 kg di gelato
							

							
								

																	Latte intero
								
								
								
																	600
									ml
																

								

							
								

																	Panna fresca liquida
								
								
								
																	250
									ml
																

								

							
								

																	Zucchero
								
								
								
																	250
									g
																

								

							
								

																	Gocce di cioccolato fondente
								
								
								
																	100
									g
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														Per 12 muffin
							

							
								

																	Farina 00
								
								
								
																	360
									g
																

								

							
								

																	Lievito in polvere per dolci
								
								
								
																	1
									bustina
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i muffin di gelato, iniziate dal gelato alla stracciatella: in un pentolino fate scaldare il latte fresco intero e la panna 1, poi aggiungete lo zucchero 2 e mescolate per farlo sciogliere: portate il composto a sfiorare il bollore (se avete un termometro, questo non dovrà superare gli 83-84°). Incidete una bacca di vaniglia nel senso della lunghezza ed estraetene i semi che potete aggiungere al composto di panna e latte insieme alla bacca, in infusione 3.
									

								

															

																		
																															
											
										
																														
																		Una volta che il composto sarà arrivato alla temperatura indicata 4, spegnete il fuoco, togliete la bacca di vaniglia 5 e raffreddate il composto versandolo in una ciotola fredda immersa in un’altra ciotola piena di ghiaccio 6 (oppure nello stesso tegame immerso in una ciotola colma di ghiaccio).
									

								

															

																		
																															
											
										
																														
																		Mescolate il composto 7: questa operazione farà raffreddare immediatamente la crema, mantenendo intatta la consistenza. Ponete il composto in frigorifero coperto con pellicola trasparente e fatelo raffreddare per almeno 2 ore (oppure 1 ora in freezer). Passato il tempo necessario, versate il composto in una gelatiera 8 e azionatela per circa 30 minuti. Quando avrà raggiunto la giusta consistenza cremosa, trasferitelo in una ciotola e aggiungete le gocce di cioccolato 9.
									

								

															

																		
																															
											
										
																														
																		A questo punto unite poco alla volta la farina e il lievito setacciati e lavorate il composto per amalgamare gli ingredienti (10-11). Mescolate fino ad ottenere una crema omogenea e morbida 12.
									

								

															

																		
																															
											
										
																														
																		Foderate uno stampo da 12 muffin con i pirottini di carta e versate su ciascuno il gelato aiutandovi con un colino 13 oppure una sac-à-poche con bocchetta liscia, riempiendo i pirottini fino all’orlo 14. Infornate in forno statico preriscaldato a 170° per circa 1 ora (a 150° per circa 50-55 minuti se forno ventilato). Una volta cotti 15, sfornateli e lasciateli intiepidire prima di sformarli e servirli!
									

								

							
					    