Difficoltà: Media
Savoiardi, caffè e mascarpone, sono tre ingredienti che fanno subito pensare ad uno dei dessert più amati, il tiramisù. Vogliamo stupirvi con una versione fresca, sontuosa, originale e altrettanto golosa: il semifreddo al tiramisù. La base è quella classica con savoiardi inzuppati nel caffè e una crema a base di mascarpone con aggiunta di panna e meringa all’italiana. Il trucco per aromatizzare la crema è lasciare in infusione per diverse ore i chicchi di caffè nella panna: sentirete che gusto e che aroma avrà il vostro semifreddo al tiramisù! Per concludere in dolcezza una cena tra amici, per il perfetto dessert del pranzo della domenica portate in tavola l'elegante semifreddo al tiramisù, affettarlo e gustarlo sarà un piacere!
Scoprite anche la nostra torta semifreddo!


						
						

														INGREDIENTI
							
							                            
                                
    								
    									
    										
    										562
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    562
    					
    					    					    					
    					    Carboidrati
    					    g
    					    46
    					
    					    					    					
    					      di cui zuccheri
    					    g
    					    43.3
    					
    					    					    					
    					    Proteine
    					    g
    					    8.3
    					
    					    					    					
    					    Grassi
    					    g
    					    38.3
    					
    					    					    					
    					      di cui saturi
    					    g
    					    22.11
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    100
    					
    					    					    					
    					    Sodio
    					    mg
    					    168
    					
    					    				
    			
                            
													


						
														
							
														Ingredienti per il semifreddo (per uno stampo 26x12 cm)
							

							
								

																	Panna fresca liquida
								
								
								
																	340
									ml
																

								

							
								

																	Chicchi di caffè
								
								
								
																	40
									g
																

								

							
								

																	Mascarpone
								
								
								
																	570
									g
																

								

							
								

																	Savoiardi
								
								
								
																	9
									
																

								

							
														
							
						
														
							
														per 300 g di  meringa
							

							
								

																	Albumi
								
								
								
																	85
									g
																

								

							
								

																	Zucchero
								
								
								
																	270
									g
																

								

							
								

																	Acqua
								
								
								
																	60
									ml
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per inzuppare
							

							
								

																	Caffè
								
								
								
																	
									q.b.
																

								

							
								

																	Zucchero
								
								
								
																	
									q.b.
																

								

							
														
							
						
														
							
														per decorare
							

							
								

																	Cioccolato fondente
								
								
								
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il semifreddo al tiramisù mettete in infusione i chicchi di caffè nella panna, per almeno 2 ore e meglio ancora se tutta la notte 1. In questo modo la panna sarà aromatizzata al caffè senza assorbirne il colore. Coprite con la pellicola a contatto 2 e lasciate in frigorifero per almeno 2 ore. Intanto preparate la meringa all’italiana: mettete lo zucchero in un pentolino, tenendo da parte dalla dose indicata due cucchiai 3. Versate l’acqua e scaldate a fuoco moderato per formare lo sciroppo,
									

								

															

																		
																															
											
										
																														
																		immergete un termometro per alimenti 4 per assicurarvi che lo sciroppo raggiunga la temperatura di 121°. Quando lo sciroppo avrà raggiunto 115° iniziate a montare gli albumi con un pizzico di sale in una planetaria munita di frusta, quando gli albumi inizieranno a diventare chiari aggiungete il restante zucchero tenuto da parte 5. Una volta che lo sciroppo avrà raggiunto i 121° versatelo a filo nella planetaria in azione 6,
									

								

															

																		
																															
											
										
																														
																		continuate a montare finché la meringa non sarà fredda 7. Filtrate il caffè dalla panna con un colino 8 e montatela neve con le fruste elettriche 9.
									

								

															

																		
																															
											
										
																														
																		A parte in una ciotola ammorbidite il mascarpone e poi unitelo alla meringa all’italiana con una spatola 10, incorporate anche la panna, delicatamente per non smontarla 11. Versate il composto in uno stampo da plumcake di 26x12 cm con un bordo alto 7 cm, riempite lo stampo fino all’orlo. Spatolate la superficie per livellarla 12. Ponete in frigorifero e proseguite con la preparazione.
									

								

															

																		
																															
											
										
																														
																		Preparate il caffè con la moka e lasciatelo intiepidire, versandolo in una ciotolina ampia e bassa. Zuccherate poi a piacere 13. Ritagliate la punta dei savoiardi per rifinirli 14. Riprendete il semifreddo, inzuppate i savoiardi velocemente per non ammollarli troppo e distribuiteli sulla superficie del dolce uno accanto all’altro 15,
									

								

															

																		
																															
											
										
																														
																		dovete coprire tutta la superficie 16. Riponete in freezer il semifreddo per almeno altre due ore. Trascorso il tempo di rassodamento, estraete il semifreddo dal freezer e sformatelo: per agevolarvi in questa operazione potete immergere per pochi istanti lo stampo in acqua bollente 17 oppure potete aiutarvi con un cannello scaldando lo stampo. Rovesciate quindi il semifreddo su un piatto di portata e, se necessario, livellate la superficie con una spatola. Con un pelapatate ricavate dei riccioli dal cubotto - o dalla tavoletta - di cioccolato. Guarnite il dolce con riccioli di cioccolato fondente 18. Il semifreddo al tiramisù è pronto per essere gustato.
									

								

							
					    