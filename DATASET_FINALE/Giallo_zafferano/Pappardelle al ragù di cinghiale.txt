Difficoltà: Media
Le pappardelle al ragù di cinghiale fanno parte della tradizione culinaria della maremma toscana…saporite ed appetitose racchiudono il gusto autentico di un tempo. Rispetto al classico ragù alla bolognese, quello di cinghiale ha una nota più decisa e molto particolare, grazie al suo sapore leggermente selvatico. Dopo le lunghe ore di cottura, questa carne pregiata risulterà morbida e sarà difficile resistere al profumo del ragù appena fatto! Ma cosa accade quando le pappardelle incontrano questo strepitoso condimento? La loro unione da vita ad uno dei primi piatti più succulenti della tradizione toscana. La sfoglia all’uovo ruvida e porosa assorbe il ragù di selvaggina per rilasciarlo ad ogni assaggio! Allora cosa aspettate? Lasciatevi avvolgere dai profumi e dal sapore rustico delle pappardelle al ragù di cinghiale.


												
						
						

														INGREDIENTI
							
							                            
                                
    								
    									
    										
    										535
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    535
    					
    					    					    					
    					    Carboidrati
    					    g
    					    55
    					
    					    					    					
    					      di cui zuccheri
    					    g
    					    7.1
    					
    					    					    					
    					    Proteine
    					    g
    					    36
    					
    					    					    					
    					    Grassi
    					    g
    					    18.1
    					
    					    					    					
    					      di cui saturi
    					    g
    					    5.43
    					
    					    					    					
    					    Fibre
    					    g
    					    4.4
    					
    					    					    					
    					    Colesterolo
    					    mg
    					    169
    					
    					    					    					
    					    Sodio
    					    mg
    					    411
    					
    					    				
    			
                            
													


						
							
							

							
								

																	Pappardelle all'uovo
								
								
								
																	250
									g
																

								

							
								

																	Cinghiale
								
								
								macinato
																	500
									g
																

								

							
								

																	Passata di pomodoro
								
								
								
																	375
									g
																

								

							
								

																	Vino rosso
								
								
								 
																	50
									g
																

								

							
								

																	Cipolle
								
								
								
																	50
									g
																

								

							
								

																	Sedano
								
								
								
																	40
									g
																

								

							
								

																	Carote
								
								
								
																	50
									g
																

								

							
								

																	Olio extravergine d'oliva
								
								
								 
																	15
									g
																

								

							
								

																	Aglio
								
								
								
																	1
									spicchio
																

								

							
								

																	Rosmarino
								
								
								
																	1
									rametto
																

								

							
								

																	Alloro
								
								
								
																	2
									foglie
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le pappardelle al ragù di cinghiale iniziate dalla realizzazione del condimento. Spuntate e pelate la carota con un pela verdure 1, private anche il sedano dei filamenti più esterni e mondate sia l’aglio che la cipolla. Lavate e tritate finemente il tutto, tenendo da parte l’aglio intero (2-3).
									

								

															

																		
																															
											
										
																														
																		Versate l’olio in una pentola con il fondo spesso e unite le carote 4, il sedano 5, e la cipolla tritati 6.
									

								

															

																		
																															
											
										
																														
																		Unite anche l’aglio a pezzi grandi (così potrete toglierlo più facilmente a fine cottura) e lasciate stufare il tutto per una decina di minuti a fiamma dolce 7. Aggiungete anche il trito di cinghiale 8, il rosmarino sminuzzato e le foglie di alloro 9.
									

								

															

																		
																															
											
										
																														
																		Alzate leggermente la fiamma e lasciate rosolare il tutto per altri 10 minuti mescolando con una spatola 10, in modo da cuocere la carne in maniera uniforme. A questo punto sfumate con il vino rosso 11 e solo quando la parte alcolica sarà totalmente evaporata unite la passata di pomodoro 12.
									

								

															

																		
																															
											
										
																														
																		Salate 13, pepate e lasciate cuocere coperto per circa 3 ore e mezza a fuoco dolce, quindi togliete il coperchio e lasciate asciugare il ragù per ancora 30 minuti 14. Cuocete le vostre pappardelle in abbondante acqua bollente, salata a piacere 15.
									

								

															

																		
																															
											
										
																														
																		Nel frattempo trasferite il ragù in una pentola capiente, scolate la pasta e versatela nella padella con il condimento 16, mescolate fino ad amalgamare il tutto 17 e servite le vostre pappardelle al ragù di cinghiale ancora calde 18.
									

								

							
					    