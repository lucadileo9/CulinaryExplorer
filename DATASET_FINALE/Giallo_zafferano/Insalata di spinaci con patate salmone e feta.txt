Difficoltà: Facile
Siete stanchi della solita insalata e avete voglia di portare in tavola la verdura in una variante più succulenta? L’insalata di spinaci con patate, salmone e feta fa al caso vostro. In pochi minuti preparerete un contorno o un piatto unico saporito ed estroso con cui stupire il vostro palato e quello dei vostri ospiti. In questa ricetta le patate novelle vengono insaporite da un’emulsione preparata con succo e scorza di agrumi, che con il loro gusto acidulo contrastano il sapore più delicato delle patate e degli spinaci. Questo sughetto agli agrumi si sposa anche con la morbida consistenza dei cubetti di salmone e il suo sapore caratteristico, esaltato dalla spolverata finale di feta. Il segreto per la riuscita perfetta di questo piatto è la cottura del salmone: basteranno pochi secondi per far colorire la superficie esterna e per mantenere le carni interne succose e tenere. Non vi resta che preparare l’insalata di spinaci con patate, salmone e feta e gustare a pieno le sue note calde e fredde!


												
						
						

														INGREDIENTI
							
							                            
                                
    								
    									
    										
    										585
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    585
    					
    					    					    					
    					    Carboidrati
    					    g
    					    25.7
    					
    					    					    					
    					      di cui zuccheri
    					    g
    					    5.5
    					
    					    					    					
    					    Proteine
    					    g
    					    40.4
    					
    					    					    					
    					    Grassi
    					    g
    					    35.6
    					
    					    					    					
    					      di cui saturi
    					    g
    					    15.16
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    96
    					
    					    					    					
    					    Sodio
    					    mg
    					    1604
    					
    					    				
    			
                            
													


						
							
							

							
								

																	Filetto di salmone
								
								
								
																	800
									g
																

								

							
								

																	Spinaci
								
								
								
																	400
									g
																

								

							
								

																	Feta
								
								
								
																	300
									g
																

								

							
								

																	Patate novelle
								
								
								
																	20
									
																

								

							
								

																	Limoni
								
								
								succo e scorza
																	½
									
																

								

							
								

																	Arance
								
								
								succo e scorza
																	½
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’insalata di spinaci con patate, salmone e feta, iniziate mettendo a bollire le patate novelle con la buccia in una pentola capiente colma d’acqua per circa 10 minuti 1. Nel frattempo preparate l’emulsione con cui andrete a condire le patate: spremete mezza arancia 2 e mezzo limone 3.
									

								

															

																		
																															
											
										
																														
																		Versate un filo d’olio extravergine in una ciotolina 4 e aggiungete il succo d’arancia e limone, filtrandolo con un colino 5. Quindi grattugiate la scorza di mezza arancia all’interno della ciotolina 6.
									

								

															

																		
																															
											
										
																														
																		Unite anche la scorza grattugiata di mezzo limone 7, salate e pepate a piacere e mescolate con un cucchiaino per amalgamare il tutto 8. Trascorsi i 10 minuti, scolate le patate con uno scolapasta 9 e lasciatele raffreddare.
									

								

															

																		
																															
											
										
																														
																		Una volta raffreddate, ponetele su un tagliere e dividetele a metà per il senso della lunghezza 10 senza privarle della buccia. Trasferitele in una teglia rivestita di carta forno ed irroratele con l’emulsione agli agrumi che avete preparato 11. Cuocetele in forno ventilato a 200° per 15 minuti circa, fino a quando non risulteranno ben dorate 12.
									

								

															

																		
																															
											
										
																														
																		Ora dedicatevi alla pulizia e al taglio del salmone: eliminate le lische presenti sul dorso del filetto di salmone con una pinzetta. Una volta svolta questa operazione, tastate con cura il filetto per controllare che non siano rimaste altre lische. Quindi tagliate il filetto a fettine larghe circa 2 cm 13 e da queste ricavate dei cubetti 14. Dopodichè fate scaldare bene una padella e saltate il salmone a dadini per qualche secondo 15, fino a quando la superficie non risulterà rosata.
									

								

															

																		
																															
											
										
																														
																		Lavate gli spinaci freschi sotto acqua corrente e tagliateli a listarelle 16. A questo punto non vi resta che trasferire gli spinaci tagliati nei piatti da portata, adagiare sopra le patate novelle e il salmone a cubetti e condire con il sughetto di cottura delle patate 17. Terminate spezzettando la feta 18 e la vostra insalata di spinaci con patate, salmone e feta è pronta per essere servita!
									

								

							
					    