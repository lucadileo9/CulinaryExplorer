Difficoltà: Facile
Quante volte vi sarà capitato di voler preparare una crema pasticcera ed essere sprovvisti delle uova? Oggi vi mostriamo come preparare la crema al limone senza uova, perfetta anche per coloro che non possono mangiarle! La tecnica la stessa della classica: grazie all'aggiunta di un pizzico di curcuma alla fine della preparazione otterrete anche un colore molto simile. Utilizzando panna e latte e arricchendola con tanta scorza di limone possiamo garantirvi che nessuno noterà la differenza! Potrete utilizzare questa crema al limone per tantissimi dolci, come la nostra crostata senza uova ad asempio, o dei semplici biscotti!

E se siete amanti dei dolci al limone eccone altri da non perdere:


												
						
						

														INGREDIENTI
							
													


						
							
														Ingredienti (per circa 525 g di crema)
							

							
								

																	Latte intero
								
								
								
																	350
									ml
																

								

							
								

																	Panna fresca liquida
								
								
								
																	150
									ml
																

								

							
								

																	Limoni
								
								
								(grandi non trattati)
																	2
									
																

								

							
								

																	Amido di mais (maizena)
								
								
								
																	50
									g
																

								

							
								

																	Zucchero
								
								
								
																	100
									g
																

								

							
								

																	Curcuma in polvere
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la crema al limone senza uova come prima cosa lavate bene i limoni e asciugateli. Utilizzando un pelapatate ricavate solo la scorza, senza prelevare la parte bianca 1. In una pentola versate lo zucchero e l'amido di mais 2, mescolate con una spatola o un cucchiaio 3.
									

								

															

																		
																																											
											
										
																						
											
										
																						
											
										
																																										
																		Versate il latte a filo 4 mescolando per non creare grumi. Aggiungete anche la panna fresca 5 e mescolate ancora con una frusta 6.
									

								

															

																		
																																											
											
										
																						
											
										
																						
											
										
																																										
																		Aggiungete le scorze di limone 7 e cuocete la crema a fiamma bassissima, sino a che non si sarà addensata 8. Spostate dal fuoco e aggiungete un pizzico di curcuma 9 per colorare la crema di giallo.
									

								

															

																		
																																											
											
										
																						
											
										
																						
											
										
																																										
																		Mescolate ed eliminate le scorze di limone 10. Trasferite la crema in una ciotola 11, coprite con la pellicola a contatto e lasciate raffreddare prima a temperatura ambiente e poi in frigorifero prima di utilizzarla 12. Per una crema più fluida, prima di usarla, lavoratela qualche secondo con una frusta.
									

								

							
					    