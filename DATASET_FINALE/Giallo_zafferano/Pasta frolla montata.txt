Difficoltà: Facile
La pasta frolla montata è un composto usato in pasticceria che si utilizza per la preparazione di tutti quei dolci che per essere realizzati hanno bisogno di sac-à-poche oppure di sparabiscotti. La pasta frolla montata è un composto molto semplice da realizzare, l’unica accortezza sarà creare un impasto liscio, omogeneo e senza grumi. La pasta frolla montata può essere aromatizzata con ciò che più gradite, come ad esempio della vaniglia o la scorza grattugiata di un limone o di un’arancia.
Una delle preparazioni più semplici da realizzare con la pasta frolla montata sono i biscotti friabili e fragranti da inzuppare nel caffè o da servire insieme a una tazza di tè, ma potrete utilizzarla anche per realizzare una base morbida per le vostre crostate come nella ricetta della crostata con ricotta e marmellata!


						
						

														INGREDIENTI
							
							                            
                                
    								
    									
    										
    										441
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    441
    					
    					    					    					
    					    Carboidrati
    					    g
    					    50.4
    					
    					    					    					
    					      di cui zuccheri
    					    g
    					    21.7
    					
    					    					    					
    					    Proteine
    					    g
    					    6.4
    					
    					    					    					
    					    Grassi
    					    g
    					    23.8
    					
    					    					    					
    					      di cui saturi
    					    g
    					    12.93
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    130
    					
    					    					    					
    					    Sodio
    					    mg
    					    99
    					
    					    				
    			
                            
													


						
														
							
														Ingredienti per la pasta frolla montata
							

							
								

																	Burro
								
								
								ammorbidito a temperatura ambiente
																	250
									g
																

								

							
								

																	Farina 00
								
								
								
																	375
									g
																

								

							
								

																	Zucchero a velo
								
								
								
																	150
									g
																

								

							
								

																	Uova
								
								
								 medie a temperatura ambiente
																	2
									
																

								

							
								

																	Tuorli
								
								
								a temperatura ambiente
																	1
									
																

								

							
								

																	Sale fino
								
								
								
																	1
									pizzico
																

								

							
								

																	Scorza di limone
								
								
								non trattato
																	1
									
																

								

							
														
							
						
														
							
														Per guarnire
							

							
								

																	Ciliegie candite
								
								
								
																	
									q.b.
																

								

							
								

																	Mandorle pelate
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta frolla montata, versate nella ciotola di una planetaria il burro ammorbidito 1 e lo zucchero setacciato 2 (potete utilizzare lo sbattitore elettrico al posto della planetaria). Grattugiate la scorza di 1 limone non trattato 3
									

								

															

																		
																															
											
										
																														
																		e montate il composto per circa 10 minuti 4 fino a quando non sarà diventato spumoso e omogeneo. Quindi cominciate ad aggiungere le uova e il tuorlo a temperatura ambiente, una alla volta 5, aspettando che si incorpori uno prima di proseguire con i successivi. Durante la lavorazione, di tanto in tanto spegnete la planetaria e con una spatola raccogliete il composto che l'azione centrifuga avrà spalmato sui bordi della tazza.  Unite poi il sale 6
									

								

															

																		
																															
											
										
																														
																		e la farina setacciata 7, quindi incorporatela accuratamente al composto mescolando con una spatola 8. Quando il composto sarà omogeneo, trasferitelo in una sac-à-poche con bocchetta a stella 9
									

								

															

																		
																															
											
										
																														
																		Foderate una leccarda con carta da forno e date le forme desiderate ai biscotti (10-11). I biscotti potranno poi essere decorati con delle mandorle 12, noci o nocciole,
									

								

															

																		
																															
											
										
																														
																		oppure con una ciliegia candita 13. Una volta formati i biscotti, lasciateli riposare in frigorifero per almeno un’ora e poi fateli cuocere in forno statico preriscaldato a 180° per 10-15 minuti (160° per 5-10 minuti se forno ventilato): i biscotti non dovranno diventare scuri ma solo dorarsi 14. Lasciate raffreddare i biscotti di pasta frolla montata su una gratella 15 e serviteli se preferite cosparsi con dello zucchero a velo!
									

								

							
					    