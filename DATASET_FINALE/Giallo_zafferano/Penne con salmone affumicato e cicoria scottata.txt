Difficoltà: Molto facile
La cicoria, ortaggio autunnale e invernale dal gusto piacevolmente amaro molto usato nella cucina romana, è un buonissimo accompagnamento per il sapore nordico e burroso del salmone affumicato. Ma solo un elemento può rendere perfetto l’incontro di due sapori così decisi: la pasta! Le penne con salmone affumicato e cicoria scottata, con una vivace nota di peperoncino fresco e un formato di pasta rigato, perfetto per raccogliere i profumi del fondo di cottura, sono un primo piatto che piacerà agli amanti dei sapori spiccati e porterà con fantasia sulla vostra tavola le delizie dell’orto di questa stagione. Le penne che abbiamo utilizzato sono senza glutine, adatte anche agli intolleranti. Se vi abbiamo incuriosito, mettete subito l’acqua a bollire. La ricetta di oggi è pronta nel tempo di buttare la pasta!


												
						
						

														INGREDIENTI
							
							                            
                                
    								
    									
    										
    										461
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    461
    					
    					    					    					
    					    Carboidrati
    					    g
    					    79.6
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    27.5
    					
    					    					    					
    					    Grassi
    					    g
    					    3.3
    					
    					    					    					
    					      di cui saturi
    					    g
    					    0.6
    					
    					    					    					
    					    Fibre
    					    g
    					    5.8
    					
    					    					    					
    					    Colesterolo
    					    mg
    					    22
    					
    					    					    					
    					    Sodio
    					    mg
    					    1489
    					
    					    				
    			
                            
													


						
							
							

							
								

																	Penne Rigate Senza Glutine
								
								
								
																	380
									g
																

								

							
								

																	Salmone affumicato
								
								
								
																	250
									g
																

								

							
								

																	Cicoria
								
								
								
																	400
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Peperoncino fresco
								
								
								
																	3
									g
																

								

							
								

																	Vino bianco
								
								
								
																	20
									g
																

								

							
								

																	Aglio
								
								
								
																	1
									spicchio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le vostre penne con salmone affumicato e cicoria scottata, cominciate pulendo la cicoria: rimuovete la base del cespo 1 e, tenendo unito il mazzetto, tagliate le foglie a tocchetti di circa 3 cm 2. Ponete la cicoria così tagliata in un colino e lavatela sotto abbondante acqua corrente 3, quindi lasciatela scolare.
									

								

															

																		
																															
											
										
																														
																		Nel frattempo incidete il peperoncino fresco per rimuoverne i semi e il picciolo 4 e tagliate il resto a striscioline finissime 5. Scaldate l’olio in padella e fatevi soffriggere lo spicchio d’aglio sbucciato, intero, 6 finché non sfrigola bene. A quel punto rimuovetelo dal soffritto e aggiungete invece il peperoncino.
									

								

															

																		
																															
											
										
																														
																		Lasciate rosolare qualche secondo e aggiungete la cicoria 7. Fate saltare un minutino a fiamma vivace, e intanto regolate di pepe e di sale 8. Dopodiché sfumate con il vino bianco 9 e portate a cottura. Basteranno una decina di minuti.
									

								

															

																		
																															
											
										
																														
																		Nel mentre, ponete sul fuoco una pentola con abbondante acqua salata e quando bolle buttate la pasta 10. Mentre cuoce, passate ad occuparvi del salmone: ponete il trancio sul tagliere, tagliatelo a fette spesse 11 e ricavate da esse dei dadini 12.
									

								

															

																		
																															
											
										
																														
																		In un tegame scaldate un filo d’olio e, quando è rovente, scottatevi il salmone 13 giusto il tempo di fargli prendere colore. Quando è pronta, scolate la pasta 14 e trasferitela nella padella insieme alla cicoria 15.
									

								

															

																		
																															
											
										
																														
																		Unite anche il salmone scottato 16 e fate saltare qualche secondo per amalgamare tutti i sapori 17. Le penne con salmone affumicato e cicoria saltata sono pronte per essere gustate 18!
									

								

							
					    