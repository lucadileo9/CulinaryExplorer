Difficoltà: Facile
Con il suo gusto inconfondibile, il re del sottobosco è sicuramente il fungo porcino e le ricette da realizzare con questa varietà sono tantissime. Partiamo dalle basi: i funghi porcini trifolati, un contorno semplice da preparare a casa e da servire con tanti secondi piatti, sia di carne che di pesce. I funghi porcini sono tra i più pregiati e ricercati nel nostro Paese grazie al loro naturale aroma e al loro ottimo sapore. Vi mostriamo come pulire i funghi porcini in maniera accurata e come cuocerli rapidamente in padella, impreziosendoli con aglio e prezzemolo!
I funghi porcini trifolati sono ottimi anche per condire un piatto di pasta, come le famose tagliatelle, o per accompagnare la polenta o, ancora, da aggiungere alle zuppe.


												
						
						

														INGREDIENTI
							
													


						
							
							

							
								

																	Funghi porcini
								
								
								
																	800
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Prezzemolo
								
								
								tritato
																	
									q.b.
																

								

							
								

																	Aglio
								
								
								
																	2
									spicchi
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i funghi porcini trifolati iniziate a pulire i funghi: con un coltello eliminate la parte inferiore dove è presente la terra 1; poi raschiate delicatamente il gambo e  la parte superiore, asportando il terriccio presente. Con un movimento rotatorio separate le cappelle dei funghi dai gambi 2 (se vi accorgete che i funghi contengono piccoli parassiti, eseguite questa operazione tenendo i funghi a testa in giù, in modo che i parassiti, tenderanno a salire verso la punta estrema del gambo; a quel punto potrete eliminarli tagliando via l’estremità assieme alla terra). Se i funghi sono grandi si puliscono più facilmente e non è necessario dividere i funghi. Utilizzando un pennellino eliminate eventuale terra anche dalla parte interna della cappella 3. 
									

								

															

																		
																																											
											
										
																						
											
										
																						
											
										
																																										
																		In ultimo passate un panno umido sui funghi per togliere ulteriori residui 4. Tagliate a fette di circa 5 mm i funghi 5, poi fate imbiondire due spicchi d'aglio in una padella con un filo d'olio 6.
									

								

															

																		
																																											
											
										
																						
											
										
																						
											
										
																																										
																		Aggiungete i funghi affettati 7 e cuoceteli a fiamma dolce 8 per non più di 10 minuti. Nel frattempo tritate finemente il prezzemolo 9. 
									

								

															

																		
																																											
											
										
																						
											
										
																						
											
										
																																										
																		Di tanto in tanto mescolate i funghi dolcemente 12 e quando mancheranno un paio di minuti al termine della cottura eliminate l'aglio 11, poi regolate di sale 12. 
									

								

															

																		
																																											
											
										
																						
											
										
																						
											
										
																																										
																		Macinate il pepe nero a piacere 13, in ultimo unite il prezzemolo 14. Mescolate bene e servite i funghi porcini trifolati 15!
									

								

							
					    