Difficoltà: Facile
La panna cotta è un dessert al cucchiaio conosciuto in tutto il mondo che è nato nella zona delle Langhe piemontesi, all'inizio del Novecento.
Notoriamente la panna cotta si fa addensare a freddo, grazie all'aggiunta di colla di pesce nel composto di panna calda e zucchero.
Ma questo non è l'unico modo per realizzare questo goloso dolce: oggi vi mostriamo come fare la panna cotta senza colla di pesce, per gli amici vegetariani, per chi è intollerante o semplicemente per chi ama sperimentare nuove ricette!
Per addensare il composto di latte, panna e zucchero, aromatizzato con i semi e il baccello di vaniglia, ad esso vengono aggiunti degli albumi.
Il composto poi, diviso in stampini monoporzione, viene fatto cuocere lentamente a bagnomaria in forno, in modo che possa compattarsi senza seccarsi.
Il risultato è una panna cotta morbida e cremosissima, compatta e avvolgente, che si scioglie in bocca... E non ha nulla da invidiare alla versione con la gelatina (la trovate qui).
Noi abbiamo guarnito le nostre panna cotte senza gelatine con una salsa di fragole fresche aromatizzate con scorza e succo d'arancia ma si possono preparare moltissime versioni: con altra frutta, cioccolato o caramello.
Non vi resta quale versione della panna cotta vi piace di più!!


						
						

														INGREDIENTI
							
							                            
                                
    								
    									
    										
    										241
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    241
    					
    					    					    					
    					    Carboidrati
    					    g
    					    17.2
    					
    					    					    					
    					      di cui zuccheri
    					    g
    					    17.2
    					
    					    					    					
    					    Proteine
    					    g
    					    6
    					
    					    					    					
    					    Grassi
    					    g
    					    16.4
    					
    					    					    					
    					      di cui saturi
    					    g
    					    9.39
    					
    					    					    					
    					    Fibre
    					    g
    					    3.8
    					
    					    					    					
    					    Colesterolo
    					    mg
    					    53
    					
    					    					    					
    					    Sodio
    					    mg
    					    368
    					
    					    				
    			
                            
													


						
														
							
														Ingredienti per 4 panne cotte
							

							
								

																	Panna fresca liquida
								
								
								
																	300
									ml
																

								

							
								

																	Latte intero
								
								
								
																	125
									ml
																

								

							
								

																	Albumi
								
								
								(circa 2)
																	70
									g
																

								

							
								

																	Zucchero
								
								
								
																	70
									g
																

								

							
								

																	Baccello di vaniglia
								
								
								
																	½
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la salsa
							

							
								

																	Fragole
								
								
								
																	300
									g
																

								

							
								

																	Arance
								
								
								succo e scorza
																	½
									
																

								

							
								

																	Zucchero a velo
								
								
								
																	2
									cucchiai
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la panna cotta senza colla di pesce, versate il latte intero e la panna in un pentolino 1. Raschiate con la punta di un coltellino i semi da mezza bacca di vaniglia 2 e uniteli ai liquidi 3, insieme al mezzo baccello.
									

								

															

																		
																															
											
										
																														
																		Aggiungete lo zucchero semolato 4 e il pizzico di sale 5 e portate il composto a sfiorare il bollore, mescolando di tanto in tanto per sciogliere lo zucchero 6. Spegnete il fuoco e lasciate in infusione il tutto fino a quando non sarà arrivato a temperatura ambiente.
									

								

															

																		
																															
											
										
																														
																		A questo punto, eliminate il mezzo baccello con una pinza 7 e rompete due uova medie per ricavare circa 70 g di albumi. Aggiungete gli albumi direttamente nel pentolino 8 e mescolate con un rompigrumi, o frusta spirale 9 per rompere i filamenti degli albumi e amalgamare il tutto.
									

								

															

																		
																															
											
										
																														
																		Versate il composto ottenuto dentro 4 stampini della capienza di 175 ml l’uno, con l'aiuto di un imbuto per evitare sprechi 10. Posizionate in una piccola teglia gli stampini e versate dell’acqua bollente fino a ricoprire gli stampi per ¾ della loro altezza 11. Cuocete le panne cotte per 60 minuti in forno ventilato preriscaldato a 140° (se forno statico 160° per 65 minuti). Le panne cotte dovranno risultare ben sode e con una crosticina dorata in superficie 12. Una volta cotte, sfornate le panne cotte senza colla di pesce e lasciatele raffreddare nell’acqua del bagnomaria quindi mettetele in frigorifero per almeno 2 ore.
									

								

															

																		
																															
											
										
																														
																		Trascorso questo tempo, sformate le panne cotte passando un coltellino ben affilato, bagnato in acqua calda sul perimetro interno degli stampini, poi immergete lo stampo per un paio di secondi in acqua calda 13 e capovolgetelo su di un piatto da portata 14, lasciando che la panna cotta scivoli delicatamente verso il centro del piatto 15.
									

								

															

																		
																															
											
										
																														
																		Passate ora a preparare la salsa alle fragole per la guarnizione delle panne cotte senza colla di pesce: lavate, spuntate il picciolo e tagliate le fragole in pezzi 16. Ponete le fragole in una padella antiaderente con 2 cucchiai di zucchero a velo 17 e aromatizzate con una parte della scorza di mezza arancia, che grattugerete, e il succo della mezza arancia 18. Fate andare le fragole a fuoco basso giusto il tempo che lo zucchero si sciolga e le fragole si ammorbidiscano.
									

								

															

																		
																															
											
										
																														
																		Ricavate dalla parte di arancia non grattugiata una parte priva della parte più bianca e più amara e tagliatela a striscioline sottili o julienne che poi userete per decorare. Versate la salsa alle fragole aromatizzata all'arancia intorno alle panne cotte e decorate la superficie con le striscioline di scorze d'arancia. Potete disporle a stella 20 o a ricciolo come nella foto finale. Ecco pronte le vostre panne cotte senza colla di pesce 21!
									

								

							
					    