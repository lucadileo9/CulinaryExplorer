Difficoltà: Facile
Uno dei più grandi classici della cucina italiana è la pasta alla carbonara, primo piatto caratteristico della cucina laziale, realizzato con ingredienti popolari molto gustosi e saporiti. La carbonara è molto apprezzata e diffusa in tutto il mondo, tant'è che ne esistono diverse varianti, le quali, rispetto alla ricetta originale, possono prevedere l'uso della pancetta o l'utilizzo di diversi formati di pasta oltre i tradizionali spaghetti. Tra queste possiamo trovare la gustosa carbonara di mare, anche nella versione viareggina, una colorata versione alle verdure o la finta carbonara, realizzata con peperoni, mortadella e senza uova. In questa ricetta vi presentiamo una versione sfizosa, che renderà il vostro piatto ancora più interessante e appetitoso. Dopo la tradizionale cottura, la pasta viene infatti passata al forno per qualche minuto: la cottura finale sotto il grill renderà la pancetta e il pecorino ancora più croccanti, creando così un condimento molto invitante. E' davvero impossibile resistere ad un buon piatto di carbonara al forno: il suo sapore deciso conquista al primo assaggio!


												
						
						

														INGREDIENTI
							
							                            
                                
    								
    									
    										
    										686
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    686
    					
    					    					    					
    					    Carboidrati
    					    g
    					    68.3
    					
    					    					    					
    					      di cui zuccheri
    					    g
    					    4.2
    					
    					    					    					
    					    Proteine
    					    g
    					    28.2
    					
    					    					    					
    					    Grassi
    					    g
    					    33.3
    					
    					    					    					
    					      di cui saturi
    					    g
    					    15.59
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    401
    					
    					    					    					
    					    Sodio
    					    mg
    					    1287
    					
    					    				
    			
                            
													


						
							
							

							
								

																	Bucatini
								
								
								
																	320
									g
																

								

							
								

																	Uova
								
								
								
																	1
									
																

								

							
								

																	Tuorli
								
								
								
																	4
									
																

								

							
								

																	Pancetta affumicata
								
								
								
																	150
									g
																

								

							
								

																	Pecorino
								
								
								da grattugiare
																	100
									g
																

								

							
								

																	Panna fresca liquida
								
								
								
																	200
									ml
																

								

							
								

																	Sale fino
								
								
								q.b
																	
									
																

								

							
								

																	Pepe nero
								
								
								q.b
																	
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la carbonara al forno mettete sul fuoco una pentola con abbondante acqua che servirà per la pasta. Nel frattempo mettete la pancetta affumicata tagliata a cubetti in un tegame antiaderente, senza l’aggiunta d’olio 1. Con una spatola mescolate bene la pancetta 2, facendola rosolare a fuoco medio fino a quando il grasso diventerà trasparente e leggermente croccante 3; quindi togliete dal fuoco e lasciate intiepidire leggermente.
									

								

															

																		
																															
											
										
																														
																		In una ciotola versate i tuorli e l'uovo intero 4, sbatteteli, quindi unite il pecorino grattugiato, tenendone da parte un po' 5; salate e pepe 6.
									

								

															

																		
																															
											
										
																														
																		Aggiungete anche la panna e continuate a mescolare con le fruste per qualche minuto amalgamando bene tutti gli ingredienti 7; infine unite la pancetta 8, tenendone da parte uno o due cucchiai (verrà aggiunta e gratinata alla fine insieme al pecorino avanzato). Quando l’acqua della pasta avrà raggiunto il bollore, salate moderatamente 9, poiché la pasta avrà già un condimento molto sapido dato dalla pancetta e dal pecorino.
									

								

															

																		
																															
											
										
																														
																		Cuocete i bucatini per circa 10 minuti (dovranno risultare al dente) 10, mescolando di tanto in tanto 11. Quando la pasta sarà al dente, scolatela bene e versatela nella ciotola con il condimento di uova, aiutandovi con uno scola spaghetti o un forchettone 12.
									

								

															

																		
																															
											
										
																														
																		Con due forchette amalgamate bene la pasta 13, dopodiché con un pennello da cucina oliate una pirofila 14 e distribuitevi i bucatini in maniera uniforme 15.
									

								

															

																		
																															
											
										
																														
																		Da ultimo, cospargete tutta la superficie della pasta la pancetta 16 e il pecorino grattugiato che avevate tenuto da parte 17. Mettete in forno e fate cuocere sotto il grill a 270° per 5-7 minuti. Trascorso il tempo necessario, spegnete il forno e servite la carbonara al forno ancora calda 18.
									

								

							
					    