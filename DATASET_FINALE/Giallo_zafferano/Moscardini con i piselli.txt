Difficoltà: Facile
Girare per i banchi del mercato del pesce fa scoprire tante piccole differenze tra specie simili e soprattutto è di ispirazione per piatti succulenti! Oggi abbiamo "pescato" per voi dei molluschi che spesso vengono confusi con i polpetti, per cucinare insieme un secondo piatto di pesce gustoso e dal sapore genuino: i moscardini con i piselli! I moscardini si riconoscono per il colore rossiccio o rosato delle carni e, in particolare, per una sola fila di ventose sui tentacoli. Li abbiamo tuffati in questo condimento realizzato con un sughetto semplice addolcito dalla presenza dei piselli, da sempre un perfetto accompagnamento di tanti secondi piatti di pesce e carne come le seppie con piselli, gli ossibuchi con piselli e lo spezzatino con piselli. Una lunga e paziente cottura vi restituirà dei moscardini dalla carne tenerissima, piacevolmente insaporiti dagli aromi e con una gradevole nota piccante che conferirà carattere a questo piatto.


												
						
						

														INGREDIENTI
							
							                            
                                
    								
    									
    										
    										253
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    253
    					
    					    					    					
    					    Carboidrati
    					    g
    					    10.5
    					
    					    					    					
    					      di cui zuccheri
    					    g
    					    5.4
    					
    					    					    					
    					    Proteine
    					    g
    					    32.7
    					
    					    					    					
    					    Grassi
    					    g
    					    7.2
    					
    					    					    					
    					      di cui saturi
    					    g
    					    1.49
    					
    					    					    					
    					    Fibre
    					    g
    					    3.9
    					
    					    					    					
    					    Colesterolo
    					    mg
    					    128
    					
    					    					    					
    					    Sodio
    					    mg
    					    491
    					
    					    				
    			
                            
													


						
							
							

							
								

																	Moscardini
								
								
								puliti
																	800
									g
																

								

							
								

																	Pisellini
								
								
								
																	250
									g
																

								

							
								

																	Vino bianco
								
								
								
																	100
									g
																

								

							
								

																	Peperoncino fresco
								
								
								piccolo
																	1
									
																

								

							
								

																	Aglio
								
								
								
																	1
									spicchio
																

								

							
								

																	Menta
								
								
								
																	6
									foglie
																

								

							
								

																	Scorza di limone
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i moscardini coi piselli per prima cosa tagliate a rondelle il peperoncino fresco 1 e private l'aglio della camicia. In un tegame ampio versate l’olio, lo spicchio d’aglio sbucciato 2, il peperoncino 3 e soffriggete per qualche secondo a fuoco alto.
									

								

															

																		
																															
											
										
																														
																		Aggiungete quindi i moscardini 4 e cuocete sempre a fuoco alto per 3-4 minuti mescolandoli spesso. Sfumate con il vino 5 e lasciate evaporare, salate, pepate 6
									

								

															

																		
																															
											
										
																														
																		Coprite con un coperchio 7 e cuocete i moscardini per circa 75 minuti a fuoco basso, i tempi dipendono molto dalla grandezza dei vostri moscardini. Trascorso questo tempo, eliminate lo spicchio d’aglio 8 e versate i piselli 9.
									

								

															

																		
																															
											
										
																														
																		Proseguite la cottura senza coperchio per altri 10 minuti. Spegnete il fuoco e aromatizzate con le foglioline di menta 10 e la scorza grattugiata del limone 11. I moscardini con piselli sono pronti, non vi resta che servirli 12!
									

								

							
					    