Difficoltà: Facile
Le polpette allo zafferano sono davvero sfiziose e semplici da preparare. Alle classiche polpette di carne abbiamo aggiunto un tocco speciale di zafferano, che donerà un gusto sorprendente all'impasto tradizionale. Sono ideali come antipasto oppure da servire come secondo piatto, accompagnate dal contorno classico per eccellenza: le patate! Scoprite tutta la semplicità e bontà di questa ricetta: queste stuzzicanti polpette allo zafferano arricchiranno i vostri menù di nuovi sapori!


						
						

														INGREDIENTI
							
													


						
														
							
														Per circa 34 polpette
							

							
								

																	Macinato di manzo
								
								
								
																	500
									g
																

								

							
								

																	Zafferano
								
								
								2 bustine da 0,15 g
																	
									
																

								

							
								

																	Latte intero
								
								
								
																	250
									g
																

								

							
								

																	Grana Padano DOP
								
								
								
																	100
									g
																

								

							
								

																	Pane raffermo
								
								
								
																	70
									g
																

								

							
								

																	Uova
								
								
								(1 medio-grande)
																	60
									g
																

								

							
								

																	Farina 00
								
								
								
																	
									q.b.
																

								

							
								

																	Brodo vegetale
								
								
								
																	200
									g
																

								

							
								

																	Vino bianco
								
								
								
																	40
									g
																

								

							
								

																	Aglio
								
								
								
																	1
									spicchio
																

								

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per le patate
							

							
								

																	Patate
								
								
								
																	700
									g
																

								

							
								

																	Aceto di vino bianco
								
								
								
																	5
									g
																

								

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le polpette allo zafferano scaldate 50 g di latte in un pentolino 1, aggiungete una bustina di zafferano da 0,15 g 2 e mescolate. Tenete da parte il latte con lo zafferano. In una ciotola ponete in ammollo il pane tagliato a cubetti con i restanti 200 g di latte previsti 3.
									

								

															

																		
																																											
											
										
																						
											
										
																						
											
										
																																										
																		Pressate con la forchetta per far ammorbidire il pane 4. In una ciotola versate la carne e il Grana Padano DOP grattugiato 5. Unite anche l’uovo 6.
									

								

															

																		
																																											
											
										
																						
											
										
																						
											
										
																																										
																		Versate nella ciotola anche il pane ammollato 7 e il composto di latte e zafferano raffreddato 8. Salate a piacere 9.
									

								

															

																		
																																											
											
										
																						
											
										
																						
											
										
																																										
																		Impastate con le mani 10 fino ad ottenere un composto omogeneo 11. Formate delle polpette di 30 g l’una e adagiatele su un vassoio rivestito con carta forno. Con queste dosi otterrete circa 34 polpette 12.
									

								

															

																		
																																											
											
										
																						
											
										
																						
											
										
																																										
																		Tenete in frigo le polpette e dedicatevi alle patate. Pelatele 13 e tagliatele a cubetti 14. Riempite una pentola con acqua fredda e aggiungete l'aceto di vino bianco 15.
									

								

															

																		
																																											
											
										
																						
											
										
																						
											
										
																																										
																		Versate le patate 16 e alzate la fiamma. Cuocete le patate e quando l'acqua bollirà, cuocete ancora per 5 minuti, poi spegnete. Chiaramente, qualora le patate risultassero ancora crude, potete bollire ancora qualche minuto ma attenzione a non farle sfaldare. Quando le patate saranno cotte, scolatele 17 e mettetele in una ciotola, condite con olio 18 e sale.
									

								

															

																		
																																											
											
										
																						
											
										
																						
											
										
																																										
																		Aromatizzate con il rosmarino tritato 19. Mescolate e tenete in caldo. Scaldate il brodo vegetale insaporito con una bustina di zafferano 20. Riprendete le polpette dal frigo e passatele nella farina 21. 
									

								

															

																		
																																											
											
										
																						
											
										
																						
											
										
																																										
																		In padella versate un filo d'olio, l'aglio schiacciato e il rosmarino, scaldate appena e adagiate le polpette 22, poi rosolatele da tutti i lati 23, ci vorranno circa 3-4 minuti. Sfumate con vino bianco 24. 
									

								

															

																		
																																											
											
										
																						
											
										
																						
											
										
																																										
																		Quando il vino sarà evaporato unite il brodo caldo 25. Proseguite la cottura a fuoco medio-basso, per circa 20 minuti,coprendo con un coperchio. Verso fine cottura rimuovete il coperchio per far restringere leggermente il sughetto. Una volta cotte, aggiustate di sale 26: servite le polpette allo zafferano accompagnandole con le patate 27.
									

								

							
					    