Difficoltà: Facile
Frittatona? Da sempre la risposta gustosa e veloce ad un pranzo dell’ultimo momento, ma la frittata può essere ricca e sfiziosa, come la nostra frittata di patate e carciofi! Un secondo piatto vegetariano facile da preparare con la nostra ricetta che prevede la cottura di verdure e uova in un'unica padella. Abbiamo aggiunto alla frittata casalinga il tipico contorno di carciofi e patate che donerà una marcia in più a questa pietanza. Gustatela come secondo piatto di stagione, oppure a bocconcini in un aperitivo come la frittata di carciofi, funghi e pancetta affumicata. Se l'abbinamento carciofi e patate è nelle vostre corde, non perdetevi altri piatti interessanti che arricchiranno i vostri menu:


												
						
						

														INGREDIENTI
							
													


						
							
														Ingredienti per una padella di 28 cm di diametro
							

							
								

																	Uova
								
								
								(medie)
																	6
									
																

								

							
								

																	Carciofi mammole
								
								
								
																	2
									
																

								

							
								

																	Patate rosse
								
								
								
																	300
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Grana Padano DOP
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Timo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la frittata iniziate dalla pulizia dei carciofi eliminando le foglie più esterne e dure 1, pelate il gambo 2 (accorciandolo se molto lungo) e poi spuntando le punte 3. 
									

								

															

																		
																																											
											
										
																						
											
										
																						
											
										
																																										
																		Tagliate a metà per il lungo. Ora estraete la barbetta 4 e raschiate eventuali punte interne. Riducete a fettine sottili mezzo centimetro gli spicchi 5 e ponete i carciofi in acqua acidulata con limone mentre proseguite con la preparazione. Pelate le patate 6. 
									

								

															

																		
																																											
											
										
																						
											
										
																						
											
										
																																										
																		Tagliatele a metà e affettatele sottilmente 7. In padella antiaderente versate un giro d’olio e fate insaporire il fondo con uno spicchio d’aglio in camicia schiacciato 8. Unite i carciofi 9. 
									

								

															

																		
																																											
											
										
																						
											
										
																						
											
										
																																										
																		Versate anche le patate 10 e una presa di sale, mescolate e fate andare a fiamma viva per 4-5 minuti. Poi coprite con il coperchio 11 e proseguite per altri 10-12 minuti, a temperatura più moderata. A questo punto le verdure saranno morbide e ben cotte e potrete rimuovere l’aglio. Intanto in ciotola sbattete le uova con il formaggio 12.
									

								

															

																		
																																											
											
										
																						
											
										
																						
											
										
																																										
																		Insaporite con un po’ di sale 13, pepe e del timo. Versate il composto su patate e carciofi 14. Coprite con il coperchio 15 e fate cuocere circa 7 minuti. 
									

								

															

																		
																																											
											
										
																						
											
										
																						
											
										
																																										
																		Usate la spatola per compattare la frittata e renderla ben tonda 16. Girate la frittata e cuocetela anche sull’altro lato per circa 4-5 minuti 17, senza coperchio. Fatela infine scivolare sul piatto da portata 18 e gustatela tiepida o calda.
									

								

							
					    