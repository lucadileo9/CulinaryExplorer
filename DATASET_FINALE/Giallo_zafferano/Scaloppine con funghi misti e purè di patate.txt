Difficoltà: Facile
Le scaloppine ai funghi rappresentano un classico della tradizione culinaria italiana ed oggi, con le scaloppine di manzo con funghi misti e purè, vi proponiamo una rivisitazione della ricetta tipica con l’aggiunta della salsa di soia che con il suo sapore spiccato conferisce gusto e sapidità al piatto. Per accompagnare le scaloppine non poteva mancare un morbido purè di patate che con il suo sapore delicato si sposa perfettamente con questo secondo piatto di carne dove trionfano gli aromi di un tris di funghi trifolati: pleurotus, champignon e pioppini. Scoprite nuovi sapori con le scaloppine di manzo con funghi misti e purè.


						
						

														INGREDIENTI
							
													


						
														
							
														Ingredienti per i funghi
							

							
								

																	Funghi pioppini
								
								
								
																	150
									g
																

								

							
								

																	Funghi champignon
								
								
								
																	150
									g
																

								

							
								

																	Funghi orecchioni o ostrica (Pleurotus)
								
								
								
																	150
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Salsa di soia
								
								
								
																	45
									g
																

								

							
								

																	Timo
								
								
								
																	5
									rametti
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per le scaloppine
							

							
								

																	Fettine di manzo
								
								
								
																	250
									g
																

								

							
								

																	Farina 00
								
								
								
																	80
									g
																

								

							
								

																	Burro
								
								
								
																	30
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Salsa di soia
								
								
								
																	45
									g
																

								

							
														
							
						
														
							
														per il purè
							

							
								

																	Patate
								
								
								
																	500
									g
																

								

							
								

																	Latte intero
								
								
								
																	60
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le scaloppine di manzo con funghi misti e purè ponete le patate a bollire con la buccia 1 per circa 30 minuti (se usate la pentola a pressione ci vorranno 10 minuti). Intanto dedicatevi alla pulizia dei funghi champignon: tagliate la parte terrosa del gambo 2 poi eliminate il terriccio con un panno, se necessario passateli sotto l’acqua corrente per pochi istanti e poi asciugateli bene e tagliateli a fettine 3.
									

								

															

																		
																															
											
										
																														
																		Passate ai pleurotus: staccateli dal cespo  4 e con un panno da cucina pulite la superficie dei cappelli e il gambo per eliminare il terriccio. Per finire pulite i pioppini: separate i pioppini dal gambo centrale 5, spazzolateli delicatamente per togliere anche qui residui di terra. In una padella fate rosolare uno spicchio di aglio con l’olio di oliva 6,
									

								

															

																		
																															
											
										
																														
																		poi eliminatelo e aggiungete i pleurotus, gli champignon 7 e i pioppini e cuocete per circa 7 minuti. Insaporite tutto con la salsa di soia 8, le foglioline di timo 9 e spegnete il fuoco.
									

								

															

																		
																															
											
										
																														
																		Ora occupatevi delle patate: sbucciatele 10 e riducetele in una purea con lo schiacciapatate 11, salate, pepate 12
									

								

															

																		
																															
											
										
																														
																		stemperate il purè con il latte caldo 13 per ammorbidire il purè e tenete da parte 14. Battete le fettine di carne con l'apposito martelletto per renderle sottili, quindi infarinatele 15.
									

								

															

																		
																															
											
										
																														
																		In un tegame versate il burro con l’olio di oliva 16 e quando si sarà sciolto adagiate le fettine 17; cuocete la carne da entrambi i lati per un paio di minuti a fuoco medio, poi insaporite con la salsa di soia 18 e proseguite per altri due minuti in modo che la carne possa assorbire la salsa.
									

								

															

																		
																															
											
										
																														
																		Quando la carne sarà cotta 19,  trasferite le fettine di manzo nel tegame con i funghi 20, scaldateli insieme per pochi instanti e poi servite le scaloppine in un piatto di portata accompagnate da quenelle di purè guarnite con timo fresco 21.
									

								

							
					    