Difficoltà: Facile
Morbide e golose, le nostre merendine ai cereali soffiati e cioccolato conquisteranno grandi e piccini! Da oggi niente più merendine confezionate, realizzarle a casa sarà davvero facile. Abbiamo preso un impasto base, realizzato senza burro, e lo abbiamo arricchito con riso soffiato e cioccolato fondente, per un tocco davvero crunchy. Queste merendine sono perfette per la colazione o la merenda e non contenendo creme sono facili da trasportare, a scuola o in ufficio... accompagnatele con un bicchiere di latte o con un succo di frutta, sentirete che bontà! Semplici sia nel gusto che nella preparazione, queste merendine piaceranno sicuramente a tutti, in ogni momento della giornata!


						
						

														INGREDIENTI
							
													


						
														
							
														Per 8 merendine
							

							
								

																	Cioccolato fondente
								
								
								tritato
																	100
									g
																

								

							
								

																	Riso soffiato
								
								
								
																	70
									g
																

								

							
								

																	Farina 00
								
								
								
																	220
									g
																

								

							
								

																	Olio di semi
								
								
								
																	110
									g
																

								

							
								

																	Uova
								
								
								(2 medie a temperatura ambiente)
																	100
									g
																

								

							
								

																	Zucchero
								
								
								
																	80
									g
																

								

							
								

																	Miele di acacia
								
								
								
																	20
									g
																

								

							
								

																	Lievito in polvere per dolci
								
								
								
																	16
									g
																

								

							
														
							
						
														
							
														Per ungere gli stampini
							

							
								

																	Burro
								
								
								
																	
									q.b.
																

								

							
														
							
						
														
							
														per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le merendine ai cereali soffiati e cioccolato iniziate dall'impasto. In una ciotola versate le uova 1 e lo zucchero 2. Lavorate gli ingredienti con la frusta a mano per qualche secondo 3. 
									

								

															

																		
																																											
											
										
																						
											
										
																						
											
										
																																										
																		Unite l’olio di semi 4 e il miele 5. Mescolate energicamente 6. 
									

								

															

																		
																																											
											
										
																						
											
										
																						
											
										
																																										
																		Adesso versate nella ciotola anche la farina 7 e il lievito 8. Lavorate gli ingredienti con la frusta a mano 9.
									

								

															

																		
																																											
											
										
																						
											
										
																						
											
										
																																										
																		Dovrete ottenere un composto uniforme e molto denso 10. Solo a questo punto potrete unire il cioccolato tritato 11 e il riso soffiato 12.
									

								

															

																		
																																											
											
										
																						
											
										
																						
											
										
																																										
																		Mescolate il composto con una marisa 13. Imburrate 8 stampini da mini plumcake da 8x5 cm e disponeteli su una teglia. Versate il composto negli stampini lasciando 1 cm dal bordo 14. Livellate la superficie utilizzando una spatolina 15. 
									

								

															

																		
																																											
											
										
																						
											
										
																						
											
										
																																										
																		Quando avrete terminato di livellare la superficie di tutte le merendine 16, passate alla cottura. Cuocetele in forno statico preriscaldato a 175° per 25 min. Sfornate le merendine 17 e lasciate intiepidire prima di sformarle dagli stampi 17. Decorate con poco zucchero a velo e servite le vostre merendine ai cereali soffiati e cioccolato 18!
									

								

							
					    