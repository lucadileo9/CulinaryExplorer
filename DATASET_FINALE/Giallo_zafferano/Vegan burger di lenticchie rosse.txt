Difficoltà: Facile
Per decenni interi è stato uno dei simboli della cultura pop americana, dei drive in e dei fast food. In verità arriva da tutt’altra parte del mondo, dalle steppe della Mongolia, dove i temibili guerrieri di Gengis Khan ne avevano fatto il modo per non dover scendere da cavallo neppure il tempo di mangiare…. stiamo parlando dell’hamburger! Sono passate epoche intere e l’hamburger le ha attraversate uscendone indenne, conquistandosi anche la palma di slow food, declinato in versioni sempre più gourmet. La versione che vi presentiamo stavolta, però, è “buona” proprio in tutti i sensi. Niente carne e prodotti animali, niente salse industriali, ma pacifiche lenticchie, avocado, pane di cereali e verdure di stagione che si alternano in un allegro e saporito gioco di colori e consistenze. Forse non farebbe per Gengis Khan, ma siamo certi che a voi piacerà un sacco: ecco il vegan burger di lenticchie rosse!


						
						

														INGREDIENTI
							
							                            
                                
    								
    									
    										
    										506
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    506
    					
    					    					    					
    					    Carboidrati
    					    g
    					    74.3
    					
    					    					    					
    					      di cui zuccheri
    					    g
    					    6
    					
    					    					    					
    					    Proteine
    					    g
    					    18.4
    					
    					    					    					
    					    Grassi
    					    g
    					    15.1
    					
    					    					    					
    					      di cui saturi
    					    g
    					    2.14
    					
    					    					    					
    					    Fibre
    					    g
    					    12.6
    					
    					    					    					    					
    					    Sodio
    					    mg
    					    1123
    					
    					    				
    			
                            
													


						
														
							
														Ingredienti per 4 burger di lenticchie
							

							
								

																	Lenticchie rosse decorticate
								
								
								
																	150
									g
																

								

							
								

																	Alga kombu
								
								
								
																	8
									g
																

								

							
								

																	Cipollotto fresco
								
								
								
																	40
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Curry
								
								
								
																	2
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Pane integrale
								
								
								raffermo
																	50
									g
																

								

							
								

																	Erba cipollina
								
								
								
																	5
									g
																

								

							
														
							
						
														
							
														Per la salsa
							

							
								

																	Avocado
								
								
								maturo
																	120
									g
																

								

							
								

																	Succo di limone
								
								
								
																	8
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Aglio
								
								
								 
																	½
									spicchio
																

								

							
														
							
						
														
							
														Per le verdure e i panini
							

							
								

																	Zucchine
								
								
								
																	50
									g
																

								

							
								

																	Melanzane
								
								
								
																	40
									g
																

								

							
								

																	Pomodori
								
								
								
																	50
									g
																

								

							
								

																	Olio extravergine d'oliva
								
								
								
																	5
									g
																

								

							
								

																	Sale fino
								
								
								
																	1
									pizzico
																

								

							
								

																	Basilico
								
								
								
																	4
									foglie
																

								

							
								

																	Panini ai cereali
								
								
								
																	4
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i vegan burger di lenticchie rosse, ponete le lenticchie in una pentola 1, coprite con acqua per circa il doppio del loro volume e aggiungete un quadratino di alga kombu 2. Cuocete per il tempo indicato sulla confezione (circa 20 minuti), ricordandovi di salare solo verso fine cottura 3, per non far indurire i legumi.
									

								

															

																		
																															
											
										
																														
																		Una volta cotte, scolate le lenticchie senza strizzarle 4. Tagliate il cipollotto a rondelle molto fini 5, scaldate un giro d'olio in un tegame capiente 6
									

								

															

																		
																															
											
										
																														
																		e fatevi appassire a fuoco dolce il cipollotto 7. Quando sarà quasi trasparente, buttate nel tegame le lenticchie 8, e le fatele rosolare per qualche minuto in modo che si insaporiscano. Unite il curry 9
									

								

															

																		
																															
											
										
																														
																		e il pepe 10 e tenete da parte. Tagliate il pane raffermo a piccoli tocchetti 11. In una ciotola capiente, unite le lenticchie e il pane 12 e amalgamate bene per far ammorbidire completamente il pane, impastando con un cucchiaio o anche con le mani.
									

								

															

																		
																															
											
										
																														
																		Quando il pane sarà assorbito, aggiungete l’erba cipollina tritata 13. Coprite con pellicola trasparente e mettete l’impasto in frigo a rassodare per almeno un’ora 14. Nel frattempo, preparate gli altri ingredienti per i vegan burger. Lavate le zucchine e tagliatele nel senso della lunghezza a fette dello spessore di 2-3 mm 15,
									

								

															

																		
																															
											
										
																														
																		e la melanzana a rondelle dello stesso spessore 16. Scaldate la piastra e scottate le zucchine 17 e le melanzane 18 su entrambi i lati, fino a renderle rigate.
									

								

															

																		
																															
											
										
																														
																		Lavate anche il pomodoro e tagliatelo a fette 19. Condite le verdure con un filo d’olio e un pizzico di sale, e tenetele da parte. Passate ad occuparvi della salsa: pelate l’avocado, privatelo del nocciolo e tagliate la polpa a dadi 20. Spremete il succo del limone 21,
									

								

															

																		
																															
											
										
																														
																		e mettete sia avocado che succo di limone nel bicchiere del mixer 22, unite anche l’olio 23 e il sale e l’aglio, schiacciato con lo spremiaglio 24
									

								

															

																		
																															
											
										
																														
																		Frullate fino a ottenere una salsa liscia 25, e tenetela da parte. Trascorso il tempo di riposo, dividete l’impasto a base di lenticchie in 4 palline da circa 90 g l’una, e schiacciatele tra le mani per dar loro la classica forma dell’hamburger 26, aiutandovi con un coppapasta dello stesso diametro dei panini se desiderate ottenere un risultato più regolare. Rimettete poi i burger così formati in frigo, a rassodare, per mezzora; trascorso questo tempo, dorate per 3-4 minuti i burger di lenticchie in padella antiaderente con un filo d’olio, girandoli con una paletta a metà cottura 27: dovranno formare una leggera crosticina.
									

								

															

																		
																															
											
										
																														
																		Quando i burger sono cotti, avete pronto tutto il necessario per comporre i vostri vegan burger. Tagliate i panini a metà 28, spalmate su tutti i lati interni la salsa di avocado e ponete sulla metà inferiore, uno sopra l’altro, un burger, una fetta di pomodoro 29 e una di melanzana 30.
									

								

															

																		
																															
											
										
																														
																		Distribuite infine le zucchine 31 e una foglia di basilico 32. Chiudete quindi con la metà superiore del panino, in modo che il lato spalmato di salsa risulti sempre a contatto con il ripieno 33. Proseguite allo stesso modo con tutti i burger, e scaldateli per 5 minuti in forno statico preriscaldato a 200° per rendere il pane fragrante. I vostri vegan burger di lenticchie rosse sono pronti da gustare!
									

								

							
					    