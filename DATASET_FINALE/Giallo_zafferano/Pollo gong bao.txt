Difficoltà: Facile
Il pollo gong bao è uno dei piatti più diffusi in Cina. Si tratta di un pollo dai profumi incredibili, molto speziato. E' una ricetta nata proprio nel Sichuan, una regione famosa per i suoi piatti ricchi di spezie come per esempio il mapo tofu. Il nome, invece, sarebbe legato al guardiano del Sichuan, vissuto nel XIX secolo, soprannominato appunto "Gong Bao". Si potrebbe definire un piatto dai mille sapori dal dolce al piccante, ma allo stesso tempo molto ben equilibrato: pollo, peperoni, anacardi, salsa piccante (ovviamente!), vino di riso, salsa di soia... un bellissimo risultato colorato e gustoso da servire accompagnato con del riso cotto al vapore. Seguiamo insieme le indicazioni di Chef Mulan!


						
						

														INGREDIENTI
							
													


						
														
							
							

							
								

																	Petto di pollo
								
								
								
																	400
									g
																

								

							
								

																	Peperoni verdi
								
								
								
																	110
									g
																

								

							
								

																	Peperoni rossi
								
								
								
																	110
									g
																

								

							
								

																	Cipolle
								
								
								
																	80
									g
																

								

							
								

																	Arachidi
								
								
								
																	70
									g
																

								

							
								

																	Salsa di soia
								
								
								
																	3
									cucchiai
																

								

							
								

																	Salsa piccante
								
								
								
																	2
									cucchiaini
																

								

							
								

																	Fecola di patate
								
								
								
																	1
									cucchiaio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la marinatura
							

							
								

																	Vino di riso
								
								
								
																	2
									cucchiai
																

								

							
								

																	Salsa di soia
								
								
								
																	2
									cucchiai
																

								

							
								

																	Fecola di patate
								
								
								
																	2
									cucchiai
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il pollo gong bao iniziate tagliando il petto di pollo prima a strisce e poi a cubetti 1. Ponete i cubetti di pollo in una ciotola e insaporite con vino di riso 3 e salsa di soia 3.
									

								

															

																		
																																											
											
										
																						
											
										
																						
											
										
																																										
																		Condite con sale e pepe 4, mescolate e unite la fecola di patate 5. Mescolate ancora e poi fate riposare per 30 minuti coperto con pellicola in un luogo fresco e asciutto 6.
									

								

															

																		
																																											
											
										
																						
											
										
																						
											
										
																																										
																		Prendete i peperoni e tagliateli prima a falde 7 8 e poi a pezzetti. Mondate e tagliate la cipolla sempre a pezzetti 9.
									

								

															

																		
																																											
											
										
																						
											
										
																						
											
										
																																										
																		Scaldate un wok, poi versate poco olio di semi 10 e unite le verdure 11. Saltate brevemente le verdure mescolando, poi aggiungete il pollo 12.
									

								

															

																		
																																											
											
										
																						
											
										
																						
											
										
																																										
																		Mescolate e fate saltare a fiamma vivace, quindi sfumate con salsa di soia 13. Versate anche la salsa piccante 14 e le arachidi 15.
									

								

															

																		
																																											
											
										
																						
											
										
																						
											
										
																																										
																		In una ciotolina versate l'acqua e la fecola di patate 16, poi miscelate bene 17. Quando il pollo sarà ben cotto versate il composto nel wok 18 e cuocete ancora un paio di minuti.
									

								

															

																		
																																											
											
										
																						
											
										
																						
											
										
																																										
																		A fine cottura, un giro d'olio di semi per dare lucentezza al piatto 19. Il vostro pollo gong bao è pronto da servire 20 accompagnato con del riso cotto a vapore 21!
									

								

							
					    