Difficoltà: Facile
Il risotto con le quaglie è un primo piatto antico che pare venisse gustato in prevalenza dai cacciatori e, se accompagnato da una buona porzione di carne (almeno 2 quaglie a testa), diventava un sostanzioso piatto unico.

Abbiamo realizzato questo risotto adoperando solamente le cosce delle quaglie, parte più polposa e morbida del pennuto, ma nulla vi impedisce di utilizzare tutto il volatile per intero.


												
						
						

														INGREDIENTI
							
													


						
							
							

							
								

																	Quaglia
								
								
								16 cosce
																	
									
																

								

							
								

																	Riso Carnaroli
								
								
								
																	320
									g
																

								

							
								

																	Vino bianco
								
								
								
																	1
									bicchiere
																

								

							
								

																	Olio extravergine d'oliva
								
								
								
																	5
									cucchiai
																

								

							
								

																	Burro
								
								
								
																	50
									g
																

								

							
								

																	Grana Padano DOP
								
								
								da grattugiare
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Rosmarino
								
								
								
																	1
									rametto
																

								

							
								

																	Salvia
								
								
								
																	4
									foglie
																

								

							
								

																	Cipolle
								
								
								piccola
																	1
									
																

								

							
								

																	Aglio
								
								
								
																	1
									spicchio
																

								

							
								

																	Brodo di carne
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per la preparazione del risotto con le quaglie, procuratevi 16 cosce di quaglia, 4 per commensale: prima di procedere con la preparazione, è opportuno fiammeggiare le cosce qualche istante per eliminare eventuali rimasugli di piume.In un tegame mettete 5 cucchiai di olio, un rametto di rosmarino, qualche foglia di salvia, uno spicchio d'aglio schiacciato e le cosce di quaglia che farete rosolare un paio di minuti per lato aggiungendo una macinata di pepe;
									

								

															

																		
																															
											
										
																														
																		non appena le cosce di quaglia avranno raggiunto un colorito bruno, bagnatele con mezzo bicchiere di vino bianco e fate deglassare il tutto; quando il vino sarà evaporato, togliete le cosce di quaglie e conservatele da parte al caldo. Dalla stessa padella eliminate il rosmarino e la salvia; mondate e tritate la cipolla, fatela appassire in una padellina con 20 gr di burro e versatela direttamente nella stessa padella di cottura delle quaglie, aggiungete il riso e fatelo tostare nell’intingolo creato, bagnatelo con l’altro mezzo bicchiere di vino e portate a termine la cottura aggiungendo un mestolo di brodo ogni volta che il riso si asciuga.
									

								

															

																		
																															
											
										
																														
																		Nel frattempo prendete 8 delle 16 cosce messe da parte e disossatele, sminuzzando la carne che andrete ad aggiungere al riso in cottura; al termine della cottura, spegnete la fiamma assicurandovi che sia giusto di sale, aggiungete il restante burro e il Grana Padano DOP grattugiato quindi mescolate bene per mantecare.
									

								

															

																		
																															
											
										
																														
																		Impiattate ora il risotto, guarnendo la sommità con due cosce di quaglia per piatto.
									

								

							
					    