Difficoltà: Molto facile
Arrivano sulle nostre tavole a primavera inoltrata e ci deliziano con la loro semplice bontà fino agli inizi dell’autunno: sono i fagiolini, ottimi da gustare sia fritti che al naturale, per esempio in una coloratissima insalata! Nella ricetta dei fagiolini sabbiosi con pomodorini, invece, vi proponiamo di cuocerli in padella e di insaporirli con briciole di mollica croccante arricchita con origano e formaggio grattugiato… un contorno facile e gustoso che potete abbinare a piatti sia di carne che di pesce, finché la stagione ce lo permette!


												
						
						

														INGREDIENTI
							
													


						
							
							

							
								

																	Fagiolini
								
								
								
																	500
									g
																

								

							
								

																	Pomodori di Pachino
								
								
								
																	10
									
																

								

							
								

																	Pane bianco in cassetta
								
								
								
																	3
									fette
																

								

							
								

																	Parmigiano Reggiano DOP
								
								
								da grattugiare
																	2
									cucchiai
																

								

							
								

																	Origano
								
								
								secco
																	1
									cucchiaino
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fagiolini sabbiosi con pomodorini, per prima cosa spuntate i fagiolini eliminando le due estremità 1, poi sciacquateli sotto l’acqua corrente. Portate a bollore una pentola di acqua e lessate i fagiolini per circa 15-20 minuti 2. Nel frattempo lavate e tagliate i pomodorini in 4 parti 3.
									

								

															

																		
																															
											
										
																														
																		Passate alla preparazione del condimento: tagliate a cubetti il pane in cassetta 4 e trasferitelo in un mixer 5, poi unite l’origano 6 e tritate.
									

								

															

																		
																															
											
										
																														
																		Aggiungete anche il Parmigiano grattugiato 7 e tritate ancora per qualche secondo, poi tenete il composto da parte 8. A questo punto i fagiolini saranno cotti, quindi scolateli 9
									

								

															

																		
																															
											
										
																														
																		e mettete a scaldare una padella con un filo d’olio 10. Aggiungete i fagiolini e i pomodorini 11, salate 12 e cuocete per circa 5-7 minuti.
									

								

															

																		
																															
											
										
																														
																		Trascorso questo tempo versate il composto di pane nella padella 13 e mescolate con un cucchiaio di legno per amalgamare bene il tutto 14. Quando la mollica sarà bella dorata, spegnete il fuoco e servite i vostri fagiolini sabbiosi con pomodorini 15!
									

								

							
					    