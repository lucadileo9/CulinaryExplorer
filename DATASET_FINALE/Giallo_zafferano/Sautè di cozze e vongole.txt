Difficoltà: Media
La sautè di cozze e vongole è un antipasto o secondo piatto ricco di sapore da preparare velocemente e con pochi e semplici ingredienti, come pomodoro, olio, aglio, prezzemolo e vino bianco, che esaltano il naturale sapore dei molluschi utilizzati. Con il termine sautè, di origine francese, si indica quella particolare tecnica di cottura nella quale i cibi vengono fatti saltare in padella a fuoco vivo; questa tecnica viene generalmente usata per i molluschi, cozze e vongole principalmente, ed è anche considerata un metodo di cottura salutare in quanto vengono usati pochi condimenti, nel nostro caso addirittura nessuno per la fase di apertura dei molluschi. Preparate questo sautè come antipasto natalizio veloce da realizzare e gustosissimo!


												
						
						

														INGREDIENTI
							
							                            
                                
    								
    									
    										
    										177
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    177
    					
    					    					    					
    					    Carboidrati
    					    g
    					    5.3
    					
    					    					    					
    					      di cui zuccheri
    					    g
    					    2.9
    					
    					    					    					
    					    Proteine
    					    g
    					    16.2
    					
    					    					    					
    					    Grassi
    					    g
    					    10.1
    					
    					    					    					
    					      di cui saturi
    					    g
    					    1.49
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    128
    					
    					    					    					
    					    Sodio
    					    mg
    					    269
    					
    					    				
    			
                            
													


						
							
							

							
								

																	Cozze
								
								
								
																	1
									kg
																

								

							
								

																	Vongole
								
								
								
																	1
									kg
																

								

							
								

																	Aglio
								
								
								
																	3
									spicchi
																

								

							
								

																	Olio extravergine d'oliva
								
								
								
																	½
									bicchiere
																

								

							
								

																	Pepe nero
								
								
								
																	
									q.b.
																

								

							
								

																	Pomodorini ciliegino
								
								
								
																	100
									g
																

								

							
								

																	Prezzemolo
								
								
								da tritare
																	2
									cucchiai
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il sautè di cozze e vongole iniziate innanzitutto con la pulizia dei molluschi. Per pulire le cozze mettete i frutti di mare in una bacinella capiente, quindi sciacquateli bene sotto l’acqua fresca corrente 1. Con un movimento energico staccate manualmente la barbetta, o bisso, che fuoriesce dalle valve 2 (per facilitare l'operazione è possibile impugnare il bisso con un canovaccio). Sempre sotto l’acqua sfregate energicamente le cozze, utilizzando una paglietta d'acciaio (oppure una spazzola rigida), per eliminare ogni impurità 3.
									

								

															

																		
																															
											
										
																														
																		Per pulire le vongole lavate sotto acqua corrente 4 e verificate, battendole una ad una su un tagliere, che non via sia della sabbia al loro interno 5. Tagliate i pomodorini a spicchi 6 e tritate il ciuffo di prezzemolo.
									

								

															

																		
																															
											
										
																														
																		Dopo aver pulito con cura i molluschi, fateli aprire mettendo in una pentola le cozze 7 e poi le vongole 8. Coprite con un coperchio e fate cuocere a fuoco vivo per far aprire le valve 9.
									

								

															

																		
																															
											
										
																														
																		Non appena tutti i molluschi si saranno aperti, 10, separate le cozze e le vongole dal liquido di cottura con l’aiuto di un colino a maglie fitte 11. Tenete da parte il liquido di cottura. In un tegame versate l’olio e spremete tre spicchi d’aglio 12.
									

								

															

																		
																															
											
										
																														
																		Fate soffriggere qualche istante e aggiungete i pomodorini tagliati in precedenza 13, fateli rosolare 1-2 minuti a fuoco dolce e poi versate il liquido di cottura dei molluschi che avete messo da parte 14. Durante la cottura insaporite a vostro piacimento con del pepe macinato 15.
									

								

															

																		
																															
											
										
																														
																		Per ultime, aggiungete le cozze e le vongole e fatele insaporire brevemente con il sughetto 16. Unite infine il prezzemolo tritato 17. Spegnete il fuoco 18 e servite quindi la sautè di cozze e vongole ben calda eventualmente accompagnata da fette di pane abbrustolite.
									

								

							
					    