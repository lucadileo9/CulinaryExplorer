Difficoltà: Molto facile
Tutto il buono della frutta unito alle proprietà della quinoa e della frutta secca in una pietanza sfiziosa e nutriente! Il quinoa bowl con mele, formaggio e frutti rossi è un’ottima soluzione per un pranzo leggero ma al tempo stesso completo. Facile e veloce da preparare, si ispira alle poke bowl e vi stupirà con il suo vivace mix di colori, consistenze e sapori all’insegna della freschezza! Il quinoa bowl con mele, formaggio e frutti rossi non è la solita insalata… disponendo gli ingredienti lungo il bordo della ciotola come abbiamo fatto noi potrete decidere di volta in volta che gusto dare a ogni boccone!

Scoprite anche le nostre poke bowl: vegetariano o con salmone e frutta!


												
						
						

														INGREDIENTI
							
							                            
                                
    								
    									
    										
    										581
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    581
    					
    					    					    					
    					    Carboidrati
    					    g
    					    49.3
    					
    					    					    					
    					      di cui zuccheri
    					    g
    					    16.3
    					
    					    					    					
    					    Proteine
    					    g
    					    19.1
    					
    					    					    					
    					    Grassi
    					    g
    					    34.2
    					
    					    					    					
    					      di cui saturi
    					    g
    					    6.31
    					
    					    					    					
    					    Fibre
    					    g
    					    13.4
    					
    					    					    					
    					    Colesterolo
    					    mg
    					    20
    					
    					    					    					
    					    Sodio
    					    mg
    					    149
    					
    					    				
    			
                            
													


						
							
														Per 4 bowl
							

							
								

																	Quinoa
								
								
								tricolore
																	200
									g
																

								

							
								

																	Mele Evelina
								
								
								(circa 2)
																	400
									g
																

								

							
								

																	Appenzeller
								
								
								
																	80
									g
																

								

							
								

																	Avocado
								
								
								
																	1
									
																

								

							
								

																	Nocciole intere spellate
								
								
								
																	60
									g
																

								

							
								

																	Semi di zucca
								
								
								
																	30
									g
																

								

							
								

																	Lamponi
								
								
								
																	12
									
																

								

							
								

																	Ribes
								
								
								
																	2
									rametti
																

								

							
								

																	Erba cipollina
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i quinoa bowl con mele, formaggio e frutti rossi per prima cosa sciacquate la quinoa sotto l’acqua corrente e fatela cuocere in acqua bollente salata per il tempo indicato sulla confezione. Nel frattempo versate le nocciole in una padella già calda 1 e fatele tostare per pochi minuti 2, poi tenetele da parte. Eliminate la crosta del formaggio e riducetelo a cubetti 3.
									

								

															

																		
																															
											
										
																														
																		Tritate l’erba cipollina 4. Dividete l’avocado a metà, rimuovete il nocciolo ed estraete la polpa con l’aiuto di un cucchiaio 5, poi tagliatela a fettine 6. 
									

								

															

																		
																															
											
										
																														
																		Lavate le mele e dividetele a spicchi, senza rimuovere la buccia 7; poi tagliate gli spicchi a fettine 8 e successivamente a cubetti 9.
									

								

															

																		
																															
											
										
																														
																		Ora siete pronti per assemblare i vostri bowl: dividete la quinoa nelle 4 ciotole 10, disponete le fettine di avocado su un lato 11 e aggiungete i cubetti di mela 12.
									

								

															

																		
																															
											
										
																														
																		Unite anche i lamponi 13, i semi di zucca 14 e i ribes 15, disponendoli sempre lungo il bordo della ciotola.
									

								

															

																		
																															
											
										
																														
																		In ultimo guarnite con l’erba cipollina 16 e le nocciole tostate 17. I vostri quinoa bowl con mele, formaggio e frutti rossi sono pronti per essere serviti 18!
									

								

							
					    