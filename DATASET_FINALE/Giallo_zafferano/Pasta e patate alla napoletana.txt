Difficoltà: Facile
Se non conoscete la pasta e patate alla napoletana oggi vi si aprirà un mondo! Non è un’esagerazione perché si tratta di un piatto che ha sorpreso noi per primi, una ghiotta variante della classica pasta e patate: la sua preparazione, la sua modalità di cottura e, non per ultimo, il suo meraviglioso sapore. Si tratta di un piatto di umili radici, nonostante oggi ci si lanci in versioni sempre più "gourmet" come patate e cozze! La pasta e patate nasce dall'esigenza di piatti unici corroboranti e sostanziosi, unendo per prima cosa i carboidrati dei due ingredienti. Per rendere più ricca la preparazione viene aggiunto del grasso di maiale in cui lasciar sfrigolare le verdure del soffritto. Per dare un po’ di colore si aggiunge del concentrato che, durante la bella stagione, può essere sostituito con dei pomodorini freschi. E poi c’è l’ingrediente fondamentale della pasta e patate alla napoletana: la crosta del formaggio! In tanti la scartano, non sanno che si perdono a non aggiungerla in pentola, come per esempio nella ricetta della pasta e fagioli. La crosta infatti diventa morbida rilasciando parte del formaggio ancora attaccato trasformando il piatto in una prelibatezza di cremosità, mentre la parte più esterna, accuratamente pulita e grattata, è da masticare: il nostro consiglio, per evitare scontri diplomatici a tavola, è di dividerla in pezzi tanti quanti i commensali così ognuno avrà la sua porzione. Siete curiosi di sapere come si prepara la pasta e patate alla napoletana? Venite a scoprire la nostra versione e dopo averla provata, cimentatevi anche in altre ricette dai sapori antichi come il soffritto napoletano o la genovese.

E se siete amanti della pasta e patate provate anche i paccheri con crema di patate e cozze!


												
						
						

														INGREDIENTI
							
							                            
                                
    								
    									
    										
    										844
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    844
    					
    					    					    					
    					    Carboidrati
    					    g
    					    98.4
    					
    					    					    					
    					      di cui zuccheri
    					    g
    					    8
    					
    					    					    					
    					    Proteine
    					    g
    					    14.7
    					
    					    					    					
    					    Grassi
    					    g
    					    43.6
    					
    					    					    					
    					      di cui saturi
    					    g
    					    13.24
    					
    					    					    					
    					    Fibre
    					    g
    					    6.5
    					
    					    					    					
    					    Colesterolo
    					    mg
    					    35
    					
    					    					    					
    					    Sodio
    					    mg
    					    406
    					
    					    				
    			
                            
													


						
							
														Ingredienti per 4 persone
							

							
								

																	Pasta Mista
								
								
								
																	320
									g
																

								

							
								

																	Patate
								
								
								
																	750
									g
																

								

							
								

																	Sedano
								
								
								
																	150
									g
																

								

							
								

																	Carote
								
								
								
																	150
									g
																

								

							
								

																	Cipolle bianche
								
								
								
																	1
									
																

								

							
								

																	Lardo
								
								
								
																	130
									g
																

								

							
								

																	Concentrato di pomodoro
								
								
								
																	20
									g
																

								

							
								

																	Rosmarino
								
								
								
																	1
									rametto
																

								

							
								

																	Parmigiano Reggiano DOP
								
								
								la crosta
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta e patate alla napoletana cominciate mondando sedano, carota e cipolla e poi sminuzzateli finemente (1-2-3).
									

								

															

																		
																															
											
										
																														
																		Poi pulite anche le patate e tagliatele a tocchetti irregolari di circa 2 cm 4. Infine affettate e poi sminuzzate il lardo 5. A questo punto avete tutto quello che vi occorre, spostatevi ai fornelli. Mettete sul fuoco una casseruola e un giro d’olio, aggiungete il lardo e lasciatelo scaldare a fuoco dolce per qualche minuto 6.
									

								

															

																		
																															
											
										
																														
																		Poi tuffate il trito di cipolla 7, carote e sedano 8. Dopo qualche minuto unite le patate 9
									

								

															

																		
																															
											
										
																														
																		e lasciatele insaporire per qualche minuto mescolando di tanto in tanto evitando così che bruci il fondo 10. Aggiungete anche il rosmarino 11 e la crosta di formaggio (prima potete lavarla e grattare la parte esterna) 12;
									

								

															

																		
																															
											
										
																														
																		unite anche il concentrato di pomodoro 13 e mescolate. Versate 600 g di acqua calda 14, aggiustate di pepe 15.
									

								

															

																		
																															
											
										
																														
																		e di sale 16. Infine coprite con il coperchio lasciando cuocere a fuoco dolce per 30 minuti; al bisogno potete aggiungere ancora un po’ di acqua 17. Trascorso il tempo le patate risulteranno ammorbidite, schiacciatene una parte con il dorso del cucchiaio di legno 18; a questo punto versate la pasta mista.
									

								

															

																		
																															
											
										
																														
																		Aggiungete subito altri 250 g di acqua calda 19 e portate il tutto a bollore. Lasciate cuocere la pasta mescolando di tanto in tanto: se dovesse servire potrete aggiungere altra acqua al bisogno; assicuratevi che sia giusto di sale. A fine cottura però ricordate che il composto dovrà risultare cremoso e quasi asciutto. Quindi eliminate i rametti di rosmarino 20 e impiattate la vostra pasta e patate alla napoletana guarnendo con un giro di olio 21.
									

								

							
					    