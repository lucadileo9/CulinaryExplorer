Difficoltà: Facile
La pasta 'ncasciata messinese (o pasta 'ncaciata) è la pasta del commissario Montalbano. Non una semplice pasta al forno e più di una buonissima pasta con le melanzane squisita anche al forno. Si tratta di un primo piatto siciliano ricco e saporito che vede insieme tortiglioni, passata, uova, caciocavallo, ricotta e melanzane. Tra le pagine intrise di dettagli sulle avvicenti indagini, le pennellate psicologiche ed emotive dei personaggi coinvolti nei racconti di Camilleri, trova spazio anche uno spaccato sulle abitudini e i piaceri di uno dei personaggi più amati della letteratura contemporanea, proprio il Commissario Montalbano. Come tutte le ricette genuine regionali, anche questa ricca e sostanziosa conosce tantissime varianti. Siamo molto curiosi di conoscere quale sia la vostra pasta 'ncasciata del cuore... ma con la nostra vi leccherete i baffi! Aggiungete un posto a tavola: chissà che la pasta 'ncasciata venga così bene che vi cifofoni lo stesso Montalbano per assaggiarla!


						
						

														INGREDIENTI
							
													


						
														
							
							

							
								

																	Tortiglioni
								
								
								
																	500
									g
																

								

							
								

																	Uova
								
								
								(medie)
																	4
									
																

								

							
								

																	Melanzane
								
								
								
																	720
									g
																

								

							
								

																	Ricotta vaccina
								
								
								
																	270
									g
																

								

							
								

																	Caciocavallo
								
								
								(da grattugiare)
																	300
									g
																

								

							
								

																	Mortadella
								
								
								(una fetta spessa)
																	120
									g
																

								

							
								

																	Passata di pomodoro
								
								
								
																	700
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per friggere
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta 'ncasciata messinese, potete iniziare facendo bollire le uova sode: versatele in un pentolino con acqua fredda 1 e, al bollore, calcolate 9 minuti. Una volta cotte, fatele raffreddare completamente passandole sotto acqua corrente. Poi lavate e spuntate le melanzane. Quindi riducetene 220 g a fette 2 e le restanti a dadini 3.
									

								

															

																		
																															
											
										
																														
																		In un tegame capiente, versate l'olio portatelo alla temperatura di circa 170°. Friggete poche melanzane alla volta, prima quelle a dadini poi quelle a fette 4 5. Scolatele man a mano su carta da cucina per far scolare l'olio in eccesso 6 e tenete da parte.
									

								

															

																		
																															
											
										
																														
																		Mettete a bollire in tegame l'acqua da salare a bollore: servirà per cuocere la pasta. Passate al sugo: versate in un tegame un filo d'olio e fate soffriggere leggermente lo spicchio d'aglio in camicia, da rimuovere successivamente. Aggiungete la passata di pomodoro 7, il basilico fresco spezzettato a mano 8, salate e pepate a piacere. Coprite con coperchio 9 e lasciate cuocere a fiamma medio-bassa per almeno 20 minuti.
									

								

															

																		
																															
											
										
																														
																		Ora tagliate la mortadella a dadini 10, grattugiate il caciocavallo 11, affettate le uova sode che avete fatto raffreddare e avrete spellato 12.
									

								

															

																		
																															
											
										
																														
																		Cuocete la pasta al dente; poi rimuovete l'aglio dal sugo e scolate la pasta direttamente nel tegame con il sugo 13: mescolate per insaporire 14. Ora ungete leggermente una teglia da 30x22 cm 15.
									

								

															

																		
																															
											
										
																														
																		Distribuite metà della pasta 16, parte delle melanzane a dadini 17, la mortadella e le uova sode 18.
									

								

															

																		
																															
											
										
																														
																		Condite con uno strato di ricotta e parte del caciocavallo grattugiato 19. Ricoprite con la pasta rimasta 20, terminando con le melanzane a dadini tenute da parte 21
									

								

															

																		
																															
											
										
																														
																		ancora del caciocavallo 22. Da ultimo foderate la teglia con le melanzane a fette e l'ultima parte del caciocavallo 23. Ponete la teglia in forno statico preriscaldato a 200° per circa 25 minuti. Servite poi la vostra pasta 'ncasciata messinese ben calda 24!
									

								

							
					    