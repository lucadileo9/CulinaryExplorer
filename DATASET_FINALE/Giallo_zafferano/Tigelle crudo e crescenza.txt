Difficoltà: Facile
Le tigelle sono delle tipiche focaccine modenesi, preparate con strutto, acqua, farina e lievito. Il loro nome deriva proprio dallo strumento omonimo di terracotta o pietra refrattaria con cui originariamente venivano cotte. Le tigelle vengono lasciate lievitare e poi cotte nell’apposita tigelliera, uno stampo metallico doppio che si chiude a libro posto sul fuoco. Le tigelle con crudo e crescenza sono uno dei tanti modi con i quali possono essere farcite queste deliziose focaccine, di norma riempite anche con salumi, verdure o la tipica cunza. Provatele e resterete a bocca aperta!


						
						

														INGREDIENTI
							
							                            
                                
    								
    									
    										
    										293
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    293
    					
    					    					    					
    					    Carboidrati
    					    g
    					    33.2
    					
    					    					    					
    					      di cui zuccheri
    					    g
    					    1.8
    					
    					    					    					
    					    Proteine
    					    g
    					    10.8
    					
    					    					    					
    					    Grassi
    					    g
    					    13
    					
    					    					    					
    					      di cui saturi
    					    g
    					    5.21
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    21
    					
    					    					    					
    					    Sodio
    					    mg
    					    460
    					
    					    				
    			
                            
													


						
														
							
														Ingredienti per 18 tigelle
							

							
								

																	Farina 0
								
								
								
																	250
									g
																

								

							
								

																	Farina 00
								
								
								
																	500
									g
																

								

							
								

																	Latte intero
								
								
								
																	300
									g
																

								

							
								

																	Acqua
								
								
								
																	200
									g
																

								

							
								

																	Strutto
								
								
								
																	60
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Lievito di birra secco
								
								
								(o fresco 11 g)
																	3
									g
																

								

							
								

																	Sale fino
								
								
								
																	1
									cucchiaino
																

								

							
														
							
						
														
							
														per guarnire
							

							
								

																	Crescenza
								
								
								
																	300
									g
																

								

							
								

																	Prosciutto crudo
								
								
								
																	200
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le tigelle con crudo e crescenza mettete la farina 0 e quella 00 nella ciotola della planetaria, quindi aggiungete il latte 1, il lievito disidratato 2 e lo strutto 3.
									

								

															

																		
																															
											
										
																														
																		Azionate il gancio per 1 minuto e poi versate l'olio 4 e l'acqua 5; continuate con il gancio e, quando l'impasto comincerà a staccarsi dai lati della ciotola, aggiungete il sale 6.
									

								

															

																		
																															
											
										
																														
																		Azionate il gancio nuovamente per circa 6 minuti, fino a quando l'impasto risulterà compatto. Dunque ponete il composto che avete ottenuto su di una spianatoia di legno e lavoratelo bene con le mani fino a farlo diventare liscio ed omogeneo 7. A questo punto mettetelo in un contenitore coperto con la pellicola trasparente e lasciate riposare a temperatura ambiente per 2 ore (in modo da far iniziare la lievitazione) in un luogo tiepido e privo di correnti d’aria 8; trascorse 2 ore, ponete l’impasto in frigorifero per almeno 8 ore. Terminato il tempo della lievitazione, togliete l’impasto dal frigorifero e collocatelo su di una spianatoia leggermente infarinata 9.
									

								

															

																		
																															
											
										
																														
																		Con un mattarello stendete l'impasto fino ad arrivare ad uno spessore di circa 5 mm 10, dopodiché con un coppapasta del diametro di 8,5 cm ricavate dei dischi 11; ripetete l'operazione e, una volta finito, dovrete ottenere 18 tigelle. Collocate le tigelle su di un vassoio foderato con carta forno 12, facendole riposare per almeno 20 minuti.
									

								

															

																		
																															
											
										
																														
																		Dopo 20 minuti, fate scaldare la tigelliera a fuoco moderato per 5 minuti da entrambi i lati e, una volta che sarà ben calda, posizionate i dischi che avete preparato 13. Chiudete il coperchio e fate cuocere per 4-5 minuti per parte e poi capovolgete la tigelliera chiusa per verificare la cottura: se le tigelle risultano ancora bianche, capovolgete di nuovo e continuate fino a quando saranno ben cotte; ricordate che la cottura deve essere dolce, perché in caso contrario le tigelle si cuoceranno solo all'esterno, rimanendo crude all'interno. Quando saranno ben dorate da entrambi i lati 14, toglietele dalla tigelliera; mettetele ancora calde in un recipiente foderato con un canovaccio e copritele: così facendo, continueranno sensibilmente la cottura e rimarranno morbide e fragranti più a lungo 15.
									

								

															

																		
																															
											
										
																														
																		A questo punto procedete alla farcitura: con un coltello a lama liscia tagliate le tigelle in senso orizzontale e apritele; spalmate su una metà di ogni tigella la crescenza 16 e ponetevi sopra una fettina di prosciutto crudo 17; richiudete la tigella con crudo e crescenza e servite 18.
									

								

							
					    