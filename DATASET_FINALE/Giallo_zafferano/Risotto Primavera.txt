Difficoltà: Facile
Il risotto primavera è il primo piatto che stavate cercando per ravvivare in modo gustoso i menu pasquali o tingere la tavola di colori della bella stagione alle porte: con la sua freschezza e il suo brio ci regala alcuni degli ortaggi più amati della nostra cucina tradizionale. Scegliere in questo ventaglio di profumi e colori è un’ardua impresa e con il nostro risotto primavera abbiamo racchiuso alcuni di essi che, siamo certi, vi conquisteranno al primo assaggio. Questa pietanza è un’escalation di gusto che parte dai teneri e dolcissimi piselli per poi incontrare le zucchine dal sapore delicato, gli agretti con l’inconfondibile tocco acidulo per terminare con la più spiccata nota amarognola degli asparagi. Il tutto avvolto da un cremoso riso insaporito al Parmigiano e aromatizzato con la scorza di limone, piccoli raggi di sole che profumano con semplicità. Rallegrate i cuori e stuzzicate i palati con il risotto primavera!


												
						
						

														INGREDIENTI
							
							                            
                                
    								
    									
    										
    										533
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    533
    					
    					    					    					
    					    Carboidrati
    					    g
    					    80.2
    					
    					    					    					
    					      di cui zuccheri
    					    g
    					    8
    					
    					    					    					
    					    Proteine
    					    g
    					    17.2
    					
    					    					    					
    					    Grassi
    					    g
    					    15.1
    					
    					    					    					
    					      di cui saturi
    					    g
    					    4.15
    					
    					    					    					
    					    Fibre
    					    g
    					    9.1
    					
    					    					    					
    					    Colesterolo
    					    mg
    					    11
    					
    					    					    					
    					    Sodio
    					    mg
    					    923
    					
    					    				
    			
                            
													


						
							
							

							
								

																	Riso Carnaroli
								
								
								
																	320
									g
																

								

							
								

																	Piselli surgelati
								
								
								
																	250
									g
																

								

							
								

																	Vino bianco
								
								
								
																	50
									g
																

								

							
								

																	Scalogno
								
								
								
																	1
									
																

								

							
								

																	Olio extravergine d'oliva
								
								
								
																	40
									g
																

								

							
								

																	Parmigiano Reggiano DOP
								
								
								grattugiato
																	50
									g
																

								

							
								

																	Brodo vegetale
								
								
								
																	600
									g
																

								

							
								

																	Asparagi
								
								
								
																	250
									g
																

								

							
								

																	Zucchine
								
								
								
																	150
									g
																

								

							
								

																	Barba di frate (agretti)
								
								
								
																	200
									g
																

								

							
								

																	Cipollotto fresco
								
								
								
																	1
									
																

								

							
								

																	Scorza di limone
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il risotto primavera iniziate preparando il brodo vegetale. Sciacquate sotto l’acqua corrente le verdure e poi asciugatele. Per prima cosa occupatevi degli asparagi: eliminate la parte filamentosa più esterna con un pelapatate o con un coltellino procedendo verticalmente dall'alto verso il basso 1. Tagliate la parte finale bianca più dura. Infine tagliateli a rondelle 2, mantenendo intere le punte. Ora prendete le zucchine, spuntatele, tagliatele a metà nel senso della lunghezza e poi riducetele a piccoli spicchi 3.
									

								

															

																		
																															
											
										
																														
																		Tagliate anche gli agretti con un coltello in tre parti 4. Per finire pulite il cipollotto: eliminate la parte verde del gambo, la barbetta e lo strato esterno più duro. Quindi affettatelo sottilmente 5. In una padella scaldate 20 gr di olio di oliva, poi versate il cipollotto affettato 6 e fate soffriggere a fuoco moderato per 5 minuti.
									

								

															

																		
																															
											
										
																														
																		Poi aggiungete le rondelle le punte degli asparagi 7 e quelli tagliati a rondelle; dopo due minuti aggiungete le zucchine 8, lasciate insaporire ancora un paio di minuti poi versate un mestolo di brodo 9 preso dalla dose totale.
									

								

															

																		
																															
											
										
																														
																		Proseguite la cottura per 5 minuti poi versate i piselli 10, fateli saltare per due minuti e poi aggiungete anche gli agretti 11. Salate e pepate e cuocete per altri 2-3 minuti. spegnete il fuoco e tenete da parte le verdure 12.
									

								

															

																		
																															
											
										
																														
																		Ora iniziate a fare il risotto. Sbucciate e tritate finemente lo scalogno 13, scaldate 20 gr di olio di oliva in padella, poi aggiungete lo scalogno tritato 14 e lasciatelo soffriggere per 5-6 minuti a fuoco dolce, poi versate il riso 15 ,
									

								

															

																		
																															
											
										
																														
																		fatelo tostate per 3-4 minuti, mescolando di tanto in tanto e poi sfumate con il vino bianco 16. Lasciate evaporare il vino e poi aggiungete un mestolo di brodo 17, proseguite la cottura per 15 minuti circa mescolando spesso e aggiungendo il brodo un mestolo alla volta, aspettando che sia assorbito il precedente prima di aggiungerne altro. Riprendete le verdure cotte, tenete da parte alcune punte di asparagi per la guarnizione del piatto 18.
									

								

															

																		
																															
											
										
																														
																		Unite le verdure al riso 19 mescolate e proseguite la cottura per altri 5 minuti o fino a quando il risotto non risulterà pronto. A fine cottura insaporite con il formaggio grattugiato 20 mescolate e servite. Guarnite il risotto primavera con le punte di asparagi tenute da parte e profumate con la scorza di limone grattugiata 21. Gustate il risotto primavera ben caldo!
									

								

							
					    