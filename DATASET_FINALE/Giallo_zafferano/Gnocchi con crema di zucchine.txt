Difficoltà: Facile
Giovedì gnocchi, recita il detto… e noi aggiungiamo: anche venerdì, sabato e domenica così da provarli in tutte le versioni! Come quella che vi proponiamo oggi, gli gnocchi con crema di zucchine, un primo piatto perfetto per la primavera. Gli gnocchi di patate, rigorosamente fatti a mano, sono avvolti da un condimento vellutato che viene realizzato frullando sia la polpa che la buccia delle zucchine, in modo da ottenere un bel colore verde acceso. L’aggiunta delle foglie di menta, inoltre, conferisce un profumo fresco e delicato, oltre che un originale tocco di raffinatezza! Avete già deciso in quale giorno della settimana gusterete questi gnocchi con crema di zucchine?


						
						

														INGREDIENTI
							
													


						
														
							
														Per gli gnocchi
							

							
								

																	Patate rosse
								
								
								
																	1
									kg
																

								

							
								

																	Farina 00
								
								
								
																	300
									g
																

								

							
								

																	Uova
								
								
								medio
																	1
									
																

								

							
								

																	Sale fino
								
								
								
																	
									q.b.
																

								

							
								

																	Semola di grano duro rimacinata
								
								
								per spolverizzare
																	
									q.b.
																

								

							
														
							
						
														
							
														Per la crema di zucchine
							

							
								

																	Zucchine
								
								
								
																	500
									g
																

								

							
								

																	Cipollotto fresco
								
								
								
																	1
									
																

								

							
								

																	Menta
								
								
								
																	8
									foglie
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per mantecare
							

							
								

																	Parmigiano Reggiano DOP
								
								
								(da grattugiare)
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli gnocchi con crema di zucchine per prima cosa lavate le patate e mettetele in una pentola con acqua fredda, poi portate a bollore e lessate per circa 30-40 minuti (il tempo di cottura può variare in base alla dimensione) 1. Nel frattempo setacciate la farina sulla spianatoia e formate un incavo 2. Quando saranno cotte schiacciate le patate ancora calde sopra la farina 3.
									

								

															

																		
																															
											
										
																														
																		Aggiungete anche l'uovo 4 e il sale 5, poi impastate velocemente con le mani 6. 
									

								

															

																		
																															
											
										
																														
																		Dovrete ottenere un impasto morbido ma non appiccicoso 7. Prelevate una porzione di impasto per volta, avendo cura di coprire quello rimanente 8, e formate dei filoncini 9.
									

								

															

																		
																															
											
										
																														
																		Tagliate i filoncini a tocchetti con un tarocco 10, poi passate ogni tocchetto su un rigagnocchi per formare le classiche righe (in alternativa potete utilizzare i rebbi di una forchetta) 11. Adagiate man mano gli gnocchi su un vassoio foderato con un canovaccio spolverizzato con poca semola 12. 
									

								

															

																		
																															
											
										
																														
																		Mettete sul fuoco una pentola di acqua da salare a bollore per cuocere gli gnocchi e dedicatevi alla crema di zucchine: lavate e spuntate le zucchine 13, poi rimuovete la buccia con un pelapatate 14. Trasferite le bucce in una ciotola e unite le foglie di menta 15.
									

								

															

																		
																															
											
										
																														
																		Condite con olio 16, sale 17 e pepe. Mescolate, coprite con pellicola e lasciate riposare 18.
									

								

															

																		
																															
											
										
																														
																		Riprendete le zucchine e tagliatele a cubetti irregolari 19, poi mondate e affettate il cipollotto 20. Scaldate un giro d’olio in una padella capiente, aggiungete il cipollotto 21 e fatelo stufare per 4-5 minuti.
									

								

															

																		
																															
											
										
																														
																		Unite le zucchine 22, aggiungete un mestolo dell'acqua per gli gnocchi 11 e cuocete a fuoco dolce per circa 10 minuti. Una volta cotte, trasferite le zucchine in un boccale 24.
									

								

															

																		
																															
											
										
																														
																		Cominciate a frullare con un mixer a immersione, poi unite le bucce marinate 25 e continuate a frullare fino ad ottenere una crema omogenea 26. Aggiustate di sale, se necessario, e versate la crema ottenuta nella padella 27.
									

								

															

																		
																															
											
										
																														
																		A questo punto potete cuocere gli gnocchi in 2-3 volte, avendo cura che l’acqua non bolla violentemente per evitare che si rovinino 28. Non appena verranno a galla scolate gli gnocchi con l’aiuto di una schiumarola 29 e trasferiteli nella padella con la crema di zucchine 30. 
									

								

															

																		
																															
											
										
																														
																		Una volta scolati tutti gli gnocchi mantecate con il formaggio grattugiato 31 e un filo d’olio 32. Mescolate delicatamente per amalgamare il condimento. Impiattate e completate con un altro filo d'olio e una macinata di pepe. I vostri gnocchi con crema di zucchine sono pronti per essere serviti 33!
									

								

							
					    