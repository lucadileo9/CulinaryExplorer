Difficoltà: Media
In cucina ci sono ingredienti che sono fatti per stare insieme, coppie di sapori indissolubili che rendono ogni ricetta una certezza. Per il salato pensiamo a prosciutto e formaggio o ricotta e spinaci; per il dolce viene in mente cocco e Nutella o ancora fragole e Champagne… Ma per i golosi più golosi, abbiamo scelto un binomio da vero capogiro: tartellette con cioccolato e cuore di mou! Un peccato di gola in formato monoporzione realizzato con una base di frolla al cacao che racchiude un dolcissimo strato di salsa mou, nascosto a sua volta da una copertura di crema ganache. La cremosità del cioccolato fondente avvolge l’inconfondibile dolcezza del caramello in un abbraccio voluttuoso e seducente, esaltato sul finale dalla nota sapida dei fiocchi di sale. Un contrasto inaspettato ma piacevole, che conferisce al dessert un gusto equilibrato, intenso e armonioso. E che ci regala un’ulteriore certezza: con le tartellette con cioccolato e cuore di mou sarà amore al primo morso!


						
						

														INGREDIENTI
							
													


						
														
							
														Ingredienti per la frolla
							

							
								

																	Farina 00
								
								
								
																	150
									g
																

								

							
								

																	Zucchero
								
								
								
																	75
									g
																

								

							
								

																	Burro
								
								
								freddo di frigo
																	50
									g
																

								

							
								

																	Uova
								
								
								(circa 1 medio, freddo di frigo)
																	50
									g
																

								

							
								

																	Cacao amaro in polvere
								
								
								
																	25
									g
																

								

							
														
							
						
														
							
														per la salsa mou
							

							
								

																	Zucchero
								
								
								
																	100
									g
																

								

							
								

																	Panna fresca liquida
								
								
								a temperatura ambiente
																	50
									g
																

								

							
								

																	Acqua
								
								
								
																	25
									g
																

								

							
								

																	Burro
								
								
								a temperatura ambiente
																	10
									g
																

								

							
														
							
						
														
							
														per la ganache
							

							
								

																	Cioccolato fondente
								
								
								
																	50
									g
																

								

							
								

																	Panna fresca liquida
								
								
								
																	60
									g
																

								

							
								

																	Miele
								
								
								
																	1
									cucchiaino
																

								

							
														
							
						
														
							
														per guarnire
							

							
								

																	Fiocchi di sale
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le tartellette con cioccolato e cuore di mou, iniziate con la preparazione della frolla: in una planetaria munita di foglia inserite il burro freddo di frigo e lo zucchero 1 e impastate a bassa velocità per ridurli a una crema omogenea 2. Mentre la planetaria è in funzione, aggiungete l’uovo medio intero 3
									

								

															

																		
																															
											
										
																														
																		e subito, con un cucchiaio, versate man a mano la farina miscelata e setacciata assieme al cacao amaro 4. Lavorate l’impasto il meno possibile, giusto il tempo di ottenere un composto omogeneo 5. Trasferite il composto sul piano da lavoro e a mano formate molto velocemente un panetto (compattate giusto la frolla) 6; avvolgete il panetto di frolla al cacao nella pellicola trasparente e lasciatelo riposare in frigorifero per almeno 30 minuti.
									

								

															

																		
																															
											
										
																														
																		Trascorso il tempo di riposo, preriscaldate il forno a 200° in modalità statica. Mentre il forno arriva alla temperatura necessaria, stendete con il mattarello l’impasto su un piano leggermente infarinato fino a uno spessore di circa 5 mm. Prendete un coppapasta del diametro di 11 cm e ricavate 4 dischi dalla sfoglia ottenuta 7. Posizionate ciascun disco all’interno di uno stampino per tartellette dal bordo smerlato del diametro di 10 cm 8, poi bucherellate il fondo con i rebbi di una forchetta 9. Cuocete le tartellette nel forno statico preriscaldato a 200° per circa 20 minuti (i tempi possono leggermente variare in base alla potenza del forno in possesso), posizionandole sul ripiano medio. Quando saranno pronte, sfornate e fate raffreddare. 
									

								

															

																		
																															
											
										
																														
																		Mentre le tartellette sono in forno, passate alla preparazione della salsa mou: versate l’acqua in un pentolino, aggiungete lo zucchero 10 e mescolate per amalgamare bene i due ingredienti 11, poi accendete il fuoco e lasciate che arrivi a bollore a fiamma media senza mescolare più. Quando il composto avrà assunto un colore ambrato non troppo scuro 12, rimuovete il pentolino dal fuoco
									

								

															

																		
																															
											
										
																														
																		e versate la panna fresca liquida poco per volta, mescolando nel frattempo con un cucchiaio di legno; abbiate cura di aggiungere la panna gradualmente come indicato facendo molta attenzione al vapore e alle bolle che si formeranno (13-14). In ultimo, aggiungete il pezzetto di burro 15
									

								

															

																		
																															
											
										
																														
																		e continuate a mescolare per amalgamarlo al composto 16. Prendete le tartellette oramai fredde 17, sformatele e farcite con un oaio di cucchiai di salsa mou sul fondo 18. Lasciate raffreddare a temperatura ambiente.
									

								

															

																		
																															
											
										
																														
																		A questo punto occupatevi della ganache: tritate il cioccolato fondente con un coltello 19, poi mettete a scaldare la panna fresca liquida in un pentolino a fuoco dolce con l’aggiunta di un cucchiaino di miele 20; quando la panna sarà arrivata a sfiorare il bollore, toglietela dal fuoco e aggiungete il cioccolato fondente tritato 21,
									

								

															

																		
																															
											
										
																														
																		mescolando con una frusta fino al completo scioglimento 22. Se necessario, potete frullare il composto con un frullatore a immersione per ottenere una consistenza più liscia. Una volta pronta, versate la ganache sopra lo strato di salsa mou fino a raggiungere il bordo delle tartellette 23, poi guarnite con fiocchi di sale a piacere. Le vostre tartellette con cioccolato e cuore di mou sono pronte per essere gustate 24!
									

								

							
					    