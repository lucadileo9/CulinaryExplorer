Difficoltà: Facile
Morbide e golose ciambelline che avvolgono con gusto i tradizionali ovetti dalle tinte pastello: si presentano così i nostri nidi lievitati di Pasqua, dei dolcetti casalinghi semplici ma invitanti che rallegreranno la tavola della festa con semplicità. Pochi ingredienti, quelli che non mancano mai in dispensa, la voglia di mettere le mani in pasta, magari facendosi aiutare dai bimbi di casa, e la dolce attesa della lievitazione vi permetteranno di creare un dolce pasquale che farà la gioia di grandi e piccini e chiuderà in dolcezza il pranzo festivo in famiglia.


												
						
						

														INGREDIENTI
							
													


						
							
														Ingredienti per 6 nidi
							

							
								

																	Farina 00
								
								
								
																	500
									g
																

								

							
								

																	Lievito di birra secco
								
								
								(con pasta madre disidratata)
																	21
									g
																

								

							
								

																	Latte intero
								
								
								tiepido
																	200
									g
																

								

							
								

																	Zucchero di canna
								
								
								
																	80
									g
																

								

							
								

																	Burro
								
								
								morbido
																	100
									g
																

								

							
								

																	Uova
								
								
								
																	50
									g
																

								

							
								

																	Sale fino
								
								
								
																	3
									g
																

								

							
								

																	Scorza d'arancia
								
								
								
																	1
									
																

								

							
								

																	Ovetti confettati
								
								
								
																	6
									
																

								

							
								

																	Zucchero a velo
								
								
								per spolverizzare i nidi
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i nidi lievitati di Pasqua per prima cosa in una planetaria munita di gancio versate la farina, il lievito 1 lo zucchero 2 e il latte 3.
									

								

															

																		
																															
											
										
																														
																		Azionate la macchina fino ad avere un composto piuttosto omogeneo. Unite poi l’uovo intero 4 e proseguite ad impastare per farlo assorbire. A questo punto aromatizzate con la scorza d’arancia 5. Incorporate il burro, un pezzetto alla volta, attendendo che ogni pezzetto sia ben assorbito prima di aggiungere il successivo 6.
									

								

															

																		
																															
											
										
																														
																		Unite anche il sale 7 e proseguite finché l’impasto non si sarà incordato al gancio, ci vorranno circa 10 minuti 8. Trasferite l’impasto su una spianatoia 9,
									

								

															

																		
																															
											
										
																														
																		formate una palla 10, adagiatela in una ciotola e coprite con pellicola 11. Lasciate lievitare a temperatura ambiente per circa 2 ore. Riprendete l’impasto lievitato e trasferitelo su un piano 12.
									

								

															

																		
																															
											
										
																														
																		Con un tarocco dividetelo in 6 porzioni da circa 150 g 13. Con ogni pezzo formate un filoncino lungo 70 cm e di 1,5 cm di spessore 14. Ripiegatelo su se stesso, a metà, (formando una U) formate un’asola dall’estremità chiusa 15.
									

								

															

																		
																															
											
										
																														
																		Arrotolate i due capi in modo da formare una corda doppia 16 17. Chiudete il cordone su se stesso in modo da formare una ciambella di circa 10 cm di diametro 18.
									

								

															

																		
																															
											
										
																														
																		Adagiate le ciambelle su una leccarda rivestita con carta forno 19 e lasciate lievitare per circa 40 minuti. Spolverizzate con zucchero a velo 20 e cuocete in forno statico preriscaldato a 180°C per 25-30 minuti. Sfornate i nidi e lasciateli raffreddare per almeno 15 minuti. Sistemate poi al centro l’uovo confettato 21. I nidi lievitati di Pasqua sono pronti per essere serviti.
									

								

							
					    