Difficoltà: Facile
Se volete cimentarvi nella preparazione della piadina romagnola e farcirla in maniera appetitosa per le vostre cene tra amici, provate questo mix di ingredienti per il ripieno: prosciutto crudo, formaggio brie e una delicata salsa cocktail. Esistono davvero tantissimi modi per servire questo celebre street food italiano e trasformarlo ogni volta in una ricetta diversa, più rustica o più raffinata a seconda delle preferenze. La piadina crudo, brie, insalata e salsa cocktail conquisterà al primo morso i vostri ospiti: una vera golosità! Provate anche la variante senza strutto o con la crescia sfogliata, per un gusto ancora più ricco e intenso!


												
						
						

														INGREDIENTI
							
							                            
                                
    								
    									
    										
    										557
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    557
    					
    					    					    					
    					    Carboidrati
    					    g
    					    28.3
    					
    					    					    					
    					      di cui zuccheri
    					    g
    					    1.3
    					
    					    					    					
    					    Proteine
    					    g
    					    31.9
    					
    					    					    					
    					    Grassi
    					    g
    					    35.1
    					
    					    					    					
    					      di cui saturi
    					    g
    					    13.65
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    110
    					
    					    					    					
    					    Sodio
    					    mg
    					    2190
    					
    					    				
    			
                            
													


						
							
							

							
								

																	Piadine
								
								
								
																	4
									
																

								

							
								

																	Prosciutto crudo
								
								
								
																	250
									g
																

								

							
								

																	Brie
								
								
								
																	200
									g
																

								

							
								

																	Insalata
								
								
								
																	100
									g
																

								

							
								

																	Salsa cocktail
								
								
								
																	80
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le piadine di crudo, brie, insalata e salsa cocktail cominciate prendendo il brie e ricavandone delle fettine tagliandolo orizzontalmente ottenendo delle striscioline 1. Quindi lavate l’insalata 2, facendo attenzione che non siano presenti residui di terreno, ed asciugatela 3.
									

								

															

																		
																															
											
										
																														
																		Nel frattempo scaldate la piadina in una padella dal fondo basso (o una crepiera) 4. Cuocete le 4 piadine su entrambi i lati per circa 2 minuti. Qualora durante la cottura si formassero delle bolle nella vostra piadina, potete inciderle trasversalmente con un coltellino per non bucare tutta la pasta. Cuocete la piadina su ambo i lati 5. Adagiate le fettine tagliate di brie distribuendole in tutta la piadina in modo tale che con il calore il formaggio si sciolga leggermente 6.
									

								

															

																		
																															
											
										
																														
																		Aggiungetevi quindi il prosciutto crudo 7 e l’insalata 8. Cospargete la piadina di salsa cocktail 9.
									

								

															

																		
																															
											
										
																														
																		Chiudete la vostra piadina a metà 10 e tagliatela in due parti 11. La vostra piadina al crudo, brie, insalata e salsa cocktail è così pronta per essere gustata 12!
									

								

							
					    