Difficoltà: Facile
L'uva fragola, detta anche Isabella o Raisin de Cassis, è una particolare varietà di uva nera di origine americana tipica del periodo autunnale, la cui raccolta avviene nel mese di ottobre. Questa uva presenta una tenera polpa dalle note particolarmente dolci che si presta molto bene alla preparazione di svariati dessert, ad esempio lo zuccotto, le frittelle, il gelato o il sorbetto. Ma non solo! Con l'uva fragola si possono infatti realizzare ottime confetture e anche gustosi primi piatti. Come potete vedere, il suo impiego in cucina è davvero versatile! In questa ricetta vi proponiamo il liquore (o ratafià) di uva fragola, un dolce nettare caratterizzato da un'aroma penetrante e da un colore violaceo molto intenso. Nella nostra versione viene preparato mettendo a macerare gli acini di uva nell'alcool insieme alle spezie e viene fatto riposare per un mese. Il profumo dolce e speziato di questo liquore è l'aspetto che più lo rende unico e speciale: assolutamente da provare!


												
						
						

														INGREDIENTI
							
							                            
                                
    								
    									
    										
    										135
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    135
    					
    					    					    					
    					    Carboidrati
    					    g
    					    12.4
    					
    					    					    					
    					      di cui zuccheri
    					    g
    					    12.4
    					
    					    					    					
    					    Proteine
    					    g
    					    0.1
    					
    					    					    					    					
    					      di cui saturi
    					    g
    					    0.01
    					
    					    					    					    					
    					    Colesterolo
    					    mg
    					    0.3
    					
    					    					    					
    					    Sodio
    					    mg
    					    1
    					
    					    				
    			
                            
													


						
							
														Ingredienti per 1 litro di liquore
							

							
								

																	Uva fragola
								
								
								
																	500
									g
																

								

							
								

																	Alcol puro
								
								
								a 95° 
																	500
									ml
																

								

							
								

																	Acqua
								
								
								
																	300
									ml
																

								

							
								

																	Zucchero
								
								
								
																	300
									g
																

								

							
								

																	Cannella in stecche
								
								
								
																	1
									
																

								

							
								

																	Chiodi di garofano
								
								
								
																	3
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il liquore di uva fragola, iniziate a sgranare l’uva 1; mettetela in un colino e lavatela bene sotto acqua fresca corrente 2. Ponete gli acini lavati su un vassoio e asciugateli velocemente con un panno da cucina 3. 
									

								

															

																		
																															
											
										
																														
																		In una ciotola schiacciate leggermente l'uva con una forchetta 4, quindi mettetela in un capiente vaso di vetro con chiusura ermetica 5. Unite anche la cannella e i chiodi di garofano 6;
									

								

															

																		
																															
											
										
																														
																		aggiungete 150 gr di zucchero 7, dopodichè coprite con l'alcool 8. Chiudete ermeticamente il vaso e scuotetelo bene per far sciogliere lo zucchero 9.
									

								

															

																		
																															
											
										
																														
																		Terminato questo passaggio, lasciate macerare il tutto per un mese in un luogo fresco e buio, rigirando il vaso di tanto in tanto 10. Trascorso il mese 11, fate sciogliere 150 gr di zucchero in un pentolino a fuoco medio con 300 ml di acqua 12; 
									

								

															

																		
																															
											
										
																														
																		fate bollire per 2 minuti 13 e poi spegnete, lasciando raffreddare lo sciroppo. Nel frattempo filtrate con un colino a trama fine il contenuto del vaso di vetro 14, schiacciando bene gli acini di uva fragola per farne fuoriuscire tutto il succo 15;
									

								

															

																		
																															
											
										
																														
																		infine aggiungete lo sciroppo ormai freddo e mescolate bene il liquore 16. Con un imbuto versate il liquore che avete ottenuto 17 in bottiglie sterilizzate con tappo ermetico 18. Lasciate riposare il liquore di uva fragola per almeno 10 giorni in un luogo fresco e al buio prima di consumarlo.
									

								

							
					    