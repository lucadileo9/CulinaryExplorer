Difficoltà: Facile
In molti adorano fare colazione con i muffin e non è difficile capirne il motivo. Chi potrebbe resistere davanti a una ricca alzatina piena di questi colorati e variegati dolcetti? Morbidi tortini da personalizzare in base ai propri gusti. C'è chi li adora classici, chi con le gocce di cioccolato e chi si diverte a farli anche salati. E così non abbiamo resistito, abbiamo pensato di creare un nuovo gusto associandoli a uno dei dolci natalizi più adorati: il famoso pan di zenzero. Ecco allora i gingerbread muffin, un incredibile incontro che vi sorprenderà. Scoprirete la bontà che si nasconde in questi tortini che hanno il tocco profumato e saporito dei dolci tipici del Natale: cannella, zenzero e anice hanno il potere di evocare la festività. Preparare i gingerbread muffin sarà un gioco da ragazzi, specialmente se seguirete i nostri consigli per realizzarli. Quindi non vi resta che agghindare la tavola per la colazione, alla ricetta ci pensiamo noi!


						
						

														INGREDIENTI
							
													


						
														
							
														Ingredienti per 10 pezzi
							

							
								

																	Cacao amaro in polvere
								
								
								
																	10
									g
																

								

							
								

																	Latte intero
								
								
								
																	220
									g
																

								

							
								

																	Farina 00
								
								
								
																	280
									g
																

								

							
								

																	Zucchero di canna
								
								
								
																	100
									g
																

								

							
								

																	Uova
								
								
								(circa 2 medie)
																	120
									g
																

								

							
								

																	Burro
								
								
								
																	90
									g
																

								

							
								

																	Cannella in polvere
								
								
								cucchiaino
																	½
									
																

								

							
								

																	Zenzero in polvere
								
								
								cucchiaino
																	½
									
																

								

							
								

																	Anice in polvere
								
								
								un pizzico
																	
									
																

								

							
								

																	Lievito in polvere per dolci
								
								
								
																	10
									g
																

								

							
														
							
						
														
							
														Per la glassa
							

							
								

																	Zucchero a velo
								
								
								
																	190
									g
																

								

							
								

																	Acqua
								
								
								
																	30
									g
																

								

							
								

																	Succo di limone
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i gingerbread muffin iniziate sciogliendo il burro a fuoco bassissimo. Poi fate intiepidire. Assicuratevi quindi che uova e latte siano a temperatura ambiente, così da avere un impasto lavorato alla perfezione. Quindi in una ciotola versate lo zucchero e le uova 1, azionate le fruste e montate per circa 3-4 minuti 2. Quando il composto sarà diventato più chiaro versate il burro fuso intiepidito 3.
									

								

															

																		
																															
											
										
																														
																		Non appena sarà stato incorporato aggiungete la farina e il lievito 4. Poi versate il latte a filo 5 e le spezie in polvere: cannella, zenzero 6
									

								

															

																		
																															
											
										
																														
																		e l'anice 7. Incorporate tutti gli ingredienti e poi spegnete le fruste 8. Ponete 10 stampini di carta dentro quelli usa e getta inalluminio (in alternativa va bene una teglia da muffin) e distribuite uniformemente l'impasto 9 .
									

								

															

																		
																															
											
										
																														
																		Appoggiateli tutti su una placca 10 e cuoceteli in forno, statico già caldo a 175°, per circa 30 minuti 11. Mentre i muffin cotti si raffreddano occupatevi della glassa. In una ciotola versate lo zucchero a velo, l'acqua 12.
									

								

															

																		
																															
											
										
																														
																		Unite qualche goccia di succo di limone 13, mescolate ottenendo una salsa densa e uniforme. Quindi andate a glassare i muffin versando a cucchiaiate la glassa: mettete i tortini su una gratella e sotto un foglio di carta forno 14. Spolverizzate con un pizzico di cannella e i vostri gingerbread muffin sono pronti 15!
									

								

							
					    