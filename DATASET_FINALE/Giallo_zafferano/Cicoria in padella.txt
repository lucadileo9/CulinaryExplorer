Difficoltà: Molto facile
Ingredienti semplici, sapori decisi: sono queste le qualità che caratterizzano le migliori ricette del nostro territorio. E quando l’estate diventa un lontano ricordo e le tavole si imbandiscono di piatti robusti e sostanziosi, la cicoria in padella si merita un posto d’onore in gran parte delle case italiane! Un contorno povero caratterizzato da una piacevole nota amarognola, ideale da accompagnare a una classica teglia di salsicce e patate oppure a secondi di pesce dalla consistenza burrosa, come per esempio il salmone, un abbinamento già testato con successo nella nostra ricetta delle penne con salmone affumicato e cicoria scottata. E voi cosa preferite? Rustico, vegetariano o creativo… quale che sia il vostro menù, la cicoria in padella è il piatto perfetto per rendere un pasto completo e appagante!

Se cercate altri contorni, provate anche le patate in tecia! 


												
						
						

														INGREDIENTI
							
							                            
                                
    								
    									
    										
    										96
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    96
    					
    					    					    					
    					    Carboidrati
    					    g
    					    1.8
    					
    					    					    					
    					      di cui zuccheri
    					    g
    					    1.7
    					
    					    					    					
    					    Proteine
    					    g
    					    3.2
    					
    					    					    					
    					    Grassi
    					    g
    					    8.5
    					
    					    					    					
    					      di cui saturi
    					    g
    					    1.27
    					
    					    					    					
    					    Fibre
    					    g
    					    8.1
    					
    					    					    					    					
    					    Sodio
    					    mg
    					    327
    					
    					    				
    			
                            
													


						
							
							

							
								

																	Cicoria
								
								
								
																	1
									kg
																

								

							
								

																	Aglio
								
								
								
																	2
									spicchi
																

								

							
								

																	Peperoncino fresco
								
								
								
																	1
									
																

								

							
								

																	Olio extravergine d'oliva
								
								
								
																	4
									cucchiai
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la cicoria in padella, per prima cosa mettete a bollire una pentola con abbondante acqua che vi servirà per lessare la cicoria, poi passate alla pulizia: eliminate la base del cespo insieme alla parte finale dei gambi ed eventuali le foglie rovinate 1, poi sciacquatela accuratamente sotto l’acqua corrente 2. Quando l’acqua sarà arrivata a bollore, aggiungete la cicoria 3 e sbollentatela per 5 minuti.
									

								

															

																		
																															
											
										
																														
																		Trascorso questo tempo, prelevate una tazzina dell’acqua di cottura della cicoria e tenetela da parte, poi scolatela e posizionate il colino sopra una ciotola in modo da raccogliere l’acqua in eccesso 4. Nel frattempo dividete il peperoncino a metà, eliminate i semi interni 5 e tagliatelo a striscioline 6.
									

								

															

																		
																															
											
										
																														
																		Ora versate l’olio in una padella, aggiungete gli spicchi di aglio in camicia leggermente schiacciati insieme a parte del peperoncino 7 e lasciate soffriggere a fiamma moderata per pochi minuti mescolando di tanto in tanto, poi unite la cicoria lessata e scolata 8, salate e mescolate. Versate poi poca acqua di cottura della cicoria che avevate tenuto da parte 9
									

								

															

																		
																															
											
										
																														
																		e continuate a cuocere a fiamma dolce per una decina di minuti, mescolando spesso 10. Una volta pronta, spegnete il fuoco, rimuovete gli spicchi di aglio e aggiungete il restante peperoncino fresco tritato 11. La vostra cicoria in padella è pronta per essere servita ben calda 12!
									

								

							
					    