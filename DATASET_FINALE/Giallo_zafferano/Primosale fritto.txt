Difficoltà: Molto facile
Qualcuno ha detto formaggio fritto? Per l'aperitivo di questa sera in compagnia dei vostri amici sarebbe proprio il piatto perfetto! E se cercate un'alternativa alle classiche mozzarelline oggi abbiamo preparato il primosale fritto. La consistenza sarà croccante all'esterno e teneramente soda all'interno, con un gusto molto particolare: il primosale infatti è un formaggio a pasta molle che racchiude tutto il sapore del latte, un pecorino morbido stagionato da 1 a 4 mesi. E non dimenticate la panatura... ma cos'altro si potrebbe desiderare?! Chiudete gli occhi, assaporate il primosale fritto e godete a pieno di tutta la sua fragranza! 


												
						
						

														INGREDIENTI
							
													


						
							
							

							
								

																	Primosale
								
								
								
																	650
									g
																

								

							
								

																	Farina 00
								
								
								
																	150
									g
																

								

							
								

																	Pangrattato
								
								
								
																	150
									g
																

								

							
								

																	Uova
								
								
								
																	2
									
																

								

							
								

																	Sale fino
								
								
								
																	1
									cucchiaino
																

								

							
								

																	Olio di semi
								
								
								per friggere
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il primosale fritto come prima cosa tagliatelo a fette 1. In base alla dimensione del primosale che avete a disposizione potete scegliere se ricavare delle fette o dei cubetti. Rompete le uova in una ciotolina e sbattetele 2, poi versate il pangrattato in un'altra ciotolina e conditelo con un pizzico di sale 3. Infine mettete la farina in una terza ciotolina. Ponete sul fuoco una pentola con l'olio e scaldatelo fino a raggiungere la temperatura di 165°. 
									

								

															

																		
																															
											
										
																														
																		A questo punto passate il primosale prima nella farina 4 e poi nell'uovo (5-6). 
									

								

															

																		
																															
											
										
																														
																		In ultimo passatelo nel pangrattato 7 facendo in modo che sia ben ricoperto su tutti i lati. A questo punto trasferitelo su un vassoio 8 e proseguite anche con le altre fette. Non appena l'olio sarà arrivato a temperatura immergete pochi pezzi per volta 9, in modo da non abbassarne troppo la temperatura. 
									

								

															

																		
																															
											
										
																														
																		Cuocete per circa 4 minuti e non appena sarà ben dorato scolate il primosale fritto 10 e trasferitelo su un vassoio foderato con carta assorbente 11. Regolate il tempo di cottura in base alla grandezza del primosale; i nostri pezzi erano di circa 160 g. Friggete anche le fette rimanenti e servite 12. 
									

								

							
					    