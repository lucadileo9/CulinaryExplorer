Difficoltà: Media
Fra un brindisi e l’altro durante il veglione di Capodanno approfittatene per realizzare un originale risotto ai gamberi, lime e prosecco! Un primo piatto raffinato che sorprenderà piacevolmente i vostri ospiti con il suo profumo fresco e intenso. Il risotto ai gamberi, lime e prosecco, inoltre, è un’alternativa meno dispendiosa al classico risotto allo champagne o alla sua variante con gli scampi, che vi assicurerà lo stesso un’ottima figura!


												
						
						

														INGREDIENTI
							
													


						
							
							

							
								

																	Riso Carnaroli
								
								
								
																	400
									g
																

								

							
								

																	Gamberi
								
								
								
																	12
									
																

								

							
								

																	Prosecco
								
								
								
																	250
									g
																

								

							
								

																	Lime
								
								
								scorza e succo
																	1
									
																

								

							
								

																	Brodo vegetale
								
								
								
																	750
									g
																

								

							
								

																	Burro
								
								
								
																	70
									g
																

								

							
								

																	Sale grosso
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il risotto ai gamberi, lime e prosecco per prima cosa preparate il brodo vegetale. Passate alla pulizia dei crostacei: rimuovete la testa e incidete il ventre con la punta di un coltello 1, poi estraete l’intestino 2. Sgusciate metà dei gamberi e lasciate l’altra metà con il carapace 3.
									

								

															

																		
																															
											
										
																														
																		Fate sciogliere il burro in una padella capiente, poi versate il riso 4 e tostatelo per qualche minuto aggiungendo il sale 5 e mescolando in continuazione 6.
									

								

															

																		
																															
											
										
																														
																		A questo punto sfumate con il prosecco 7 e lasciate evaporare completamente l’alcool, poi portate a cottura il riso aggiungendo un mestolo di brodo per volta 8. Mentre il riso cuoce unite la scorza grattugiata del lime 9, poi spremete il succo e tenetelo da parte.
									

								

															

																		
																															
											
										
																														
																		Quando mancano 5 minuti alla fine della cottura del riso, inserite sia i gamberi sgusciati che quelli col carapace 10, versate il succo di lime 11 e terminate la cottura aggiungendo ancora un mestolo di brodo, se necessario. Servite il vostro risotto ai gamberi, lime e prosecco guarnito con un ricciolo di scorza di lime 12!
									

								

							
					    