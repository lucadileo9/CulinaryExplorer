Difficoltà: Facile
Se come noi amate i formati di pasta extra large che raccolgono i condimenti più ricchi e gustosi dovete assolutamente provare i nostri conchiglioni mortadella e piselli, un primo piatto al forno, perfetto per la vostra domenica in famiglia! Si tratta di una variante in bianco dei classici conchiglioni ripieni al sugo di pomodoro, una pasta al forno realizzata con soli tre ingredienti: una besciamella vellutata, i piselli saltati in padella e goduriosa mortadella tagliata a cubetti. Un mix appetitoso che saprà prendere per la gola i vostri ospiti. Venite a scoprire quanto è semplice prepararli in casa e sbirciate anche le altre nostre ricette con i conchiglioni:


						
						

														INGREDIENTI
							
													


						
														
							
							

							
								

																	Conchiglioni
								
								
								
																	320
									g
																

								

							
								

																	Mortadella
								
								
								
																	150
									g
																

								

							
								

																	Pisellini
								
								
								
																	200
									g
																

								

							
								

																	Peperoncino fresco
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Parmigiano Reggiano DOP
								
								
								(da grattugiare)
																	30
									g
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per la besciamella
							

							
								

																	Burro
								
								
								
																	100
									g
																

								

							
								

																	Farina 00
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Latte intero
								
								
								
																	1
									l
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i conchiglioni mortadella e piselli iniziate dal condimento: in una padella versate un filo d’olio e aggiungete lo spicchio d’aglio e il peperoncino intero 1. Lasciate rosolare gli ingredienti per 2-3 minuti e aggiungete i pisellini 2. Saltate i pisellini a fuoco vivace per 5 minuti, spegnete il fuoco e salate a piacere. Eliminate aglio e peperoncino 3. Tenete da parte.
									

								

															

																		
																																											
											
										
																						
											
										
																						
											
										
																																										
																		Preparate la besciamella: versate il latte in un pentolino e fatelo scaldare 4. Mettete il burro in un altro pentolino e fatelo sciogliere a fuoco dolce 5, poi aggiungete la farina in una volta sola 6. Mescolate vigorosamente per evitare la formazione di grumi. 
									

								

															

																		
																																											
											
										
																						
											
										
																						
											
										
																																										
																		Continuate a mescolare fino ad ottenere un composto dorato, il roux 7. A questo punto stemperate il roux versando prima poco latte caldo e poi tutto il rimanente 9. Continuate a mescolare a fuoco dolce fino a raggiungere la consistenza desiderata; cuocendo la besciamella per 5-6 minuti otterrete una densità media. Salate a piacere 9. 
									

								

															

																		
																																											
											
										
																						
											
										
																						
											
										
																																										
																		Aromatizzate con pepe a piacere 10. Una volta pronta versate la besciamella in una pirofila bassa e ampia e coprite con carta forno a contatto. Tenete da parte a temperatura ambiente sino all’utilizzo. Cuocete i conchiglioni in acqua bollente salata per 8-10 minuti, dovranno risultare al dente 11. Nel frattempo tagliate la mortadella a cubetti di circa ½ cm 12.
									

								

															

																		
																																											
											
										
																						
											
										
																						
											
										
																																										
																		In una ciotola capiente versate la besciamella i conchiglioni cotti al dente 13. Mescolate gli ingredienti ed aggiungete anche la mortadella 14 e i pisellini 15.
									

								

															

																		
																																											
											
										
																						
											
										
																						
											
										
																																										
																		Insaporite con le foglioline di timo 16. Mescolate il tutto per amalgamare bene pasta e condimento, poi trasferite in una pirofila da 28x20 cm, cospargete la superficie con il Parmigiano Reggiano DOP 17 e cuocete il tutto in forno ventilato preriscaldato a 200° per 25 minuti circa, sino a doratura della superficie. Sfornate e lasciate leggermente intiepidire i conchiglioni mortadella e piselli prima di servirli 18.
									

								

							
					    