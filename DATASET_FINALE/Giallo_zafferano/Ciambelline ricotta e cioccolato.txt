Difficoltà: Media
Alla parola “ciambelline” il vostro pensiero va subito alle più golose ciambelle in stile donuts, immancabili nelle serie tv americane e di cui tutti vanno ghiotti? Forse perché non avete ancora provato le nostre ciambelline ricotta e cioccolato, piccole prelibatezze che renderanno la vostra merenda la più dolce delle pause! Un impasto speciale arricchito con la ricotta avvolge delle golose gocce di cioccolato, confermando ancora una volta il trionfo di questo abbinamento intramontabile di sapori così caro alla pasticceria made in Italy. Impossibile dire di no a queste soffici ciambelline, e se l’idea della frittura vi fa storcere il naso, provate la cottura in forno, più leggera e senza sensi di colpa!


						
						

														INGREDIENTI
							
													


						
														
							
														Ingredienti per 9 ciambelline
							

							
								

																	Ricotta vaccina
								
								
								
																	125
									g
																

								

							
								

																	Cioccolato fondente
								
								
								
																	60
									g
																

								

							
								

																	Lievito di birra fresco
								
								
								
																	8
									g
																

								

							
								

																	Farina 00
								
								
								
																	300
									g
																

								

							
								

																	Sale fino
								
								
								
																	3
									g
																

								

							
								

																	Acqua
								
								
								
																	50
									g
																

								

							
								

																	Uova
								
								
								( circa 1 medio)
																	60
									g
																

								

							
								

																	Burro
								
								
								morbido
																	20
									g
																

								

							
								

																	Zucchero
								
								
								
																	90
									g
																

								

							
														
							
						
														
							
														per friggere
							

							
								

																	Olio di semi
								
								
								
																	1
									l
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le ciambelline ricotta e cioccolato iniziate dall’impasto: mettete in planetaria munita di gancio, la farina, il lievito di birra fresco sbriciolato 1 20 g di zucchero presi dalla dose totale 2, e il sale 3
									

								

															

																		
																															
											
										
																														
																		Iniziate a lavorare l’impasto con il gancio e a velocità media, quindi versate a filo l’acqua 4 e una volta che si sarà assorbita aggiungete anche l’uovo 5 e lasciate che si incorpori al composto. A questo punto unite la ricotta ben asciutta e scolata 6
									

								

															

																		
																															
											
										
																														
																		E per finire unite il burro un pezzetto alla volta, tenendo azionata la planetaria 7. Continuate a lavorare l’impasto finché non risulterà del tutto liscio e omogeneo, dovrà incordarsi al gancio e staccarsi dalle pareti della ciotola 8. Complessivamente lavorare l’impasto richiederà circa 25-30 minuti. Una volta pronto, ponete l’impasto in una ciotola 9, coprite con pellicola trasparente e fate lievitare l’impasto per 1 ora in un luogo asciutto.
									

								

															

																		
																															
											
										
																														
																		Intanto tritate al coltello il cioccolato fondente 10. Trascorso il tempo di lievitazione, l’impasto avrà raddoppiato il suo volume 11. Infarinate leggermente la spianatoia o il piano di lavoro, appoggiate l’impasto 12
									

								

															

																		
																															
											
										
																														
																		e con un mattarello iniziate a stenderlo delicatamente 13, girandolo da una parte e dall’altra al fine di ottenere un rettangolo spesso circa 2 cm sopra il quale metterete il cioccolato precedentemente tagliato a pezzettini 14. Una volta messo il cioccolato applicate una prima piega all’impasto ripiegando verso il centro 1/3 della sfoglia 15
									

								

															

																		
																															
											
										
																														
																		ora applicate una seconda piega ripiegando il lembo opposto 16. Pigiate leggermente per far aderire la sfoglia, quindi coprite con un canovaccio 17 e lasciate riposare l’impasto per circa 10 minuti. Trascorso il tempo di riposo stendete il panetto con il mattarello 18
									

								

															

																		
																															
											
										
																														
																		fino ad ottenere un rettangolo spesso circa 2 cm. A questo punto siete pronti per realizzare le ciambelline; prendete un coppapasta di 10 cm di diametro per ricavare dei dischi 19, per ottenere poi le ciambelline coppate la parte centrale con un coppapasta di 4 cm 20.Reimpastando anche gli scarti si ottengono 9 ciambelline. Ponete le ciambelline coppate su di un vassoio 21,
									

								

															

																		
																															
											
										
																														
																		coperte da un canovaccio 22 e continuate a farle lievitare per mezzora.Trascorso il tempo della lievitazione le vostre ciambelline saranno pronte per la cottura 23, scaldate l’olio di semi e quando avrà raggiunto i 170° immergete una ciambella per volta 24, così da non abbassare la temperatura dell’olio (per monitorare la temperatura dell'olio consigliamo di utilizzare un termometro per alimenti).
									

								

															

																		
																															
											
										
																														
																		cuocete le ciambelline per due minuti circa o fino a quando non saranno dorate da entrambi i lati, una volta pronte scolatele con una schiumarola 25 e adagiatele su un vassoio rivestito con carta assorbente 26 e ricoprite la superficie con li restanti 70 g di zucchero quando sono ancora calde. Gustate subito le vostre ciambelline ricotta e cioccolato 27.
									

								

							
					    