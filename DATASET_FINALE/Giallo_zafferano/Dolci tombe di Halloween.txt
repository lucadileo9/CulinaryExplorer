Difficoltà: Facile
Le dolci tombe di Halloween sono dei macabri dessert al cucchiaio monoporzione, ispirati alla notte delle streghe! 
Le dolci tombe sono composte da un goloso budino al cioccolato, disposto in stampini rettangolari, mentre le lapidi consistono in semplici biscotti glassati e decorati con cioccolato fuso. Per rendere le dolci tombe ancora più realistiche basterà un cucchiaio di codette di cioccolato a ricordare la terra e caramelline colorate come fiori. Il tocco finale sono delle foglioline di origano fresco o menta per dare l'impressione di aver visitato la tomba di recente.
Le dolci tombe sono un’ottima e veloce idea da preparare per i bambini che festeggiano Halloween, ma riscuoteranno un sicuro successo anche tra i più grandi!


						
						

														INGREDIENTI
							
							                            
                                
    								
    									
    										
    										315
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    315
    					
    					    					    					
    					    Carboidrati
    					    g
    					    49.9
    					
    					    					    					
    					      di cui zuccheri
    					    g
    					    33.8
    					
    					    					    					
    					    Proteine
    					    g
    					    4.7
    					
    					    					    					
    					    Grassi
    					    g
    					    10.7
    					
    					    					    					
    					      di cui saturi
    					    g
    					    4.4
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    12
    					
    					    					    					
    					    Sodio
    					    mg
    					    177
    					
    					    				
    			
                            
													


						
														
							
														Ingredienti per le tombe
							

							
								

																	Codetta
								
								
								di cioccolato
																	8
									cucchiai
																

								

							
								

																	Budino di cioccolato
								
								
								
																	500
									ml
																

								

							
														
							
						
														
							
														per le lapidi
							

							
								

																	Zucchero a velo
								
								
								
																	2
									cucchiai
																

								

							
								

																	Acqua
								
								
								bollente
																	2
									cucchiaini
																

								

							
								

																	Cioccolato fondente
								
								
								
																	25
									g
																

								

							
								

																	Biscotti secchi
								
								
								(tipo Oro Saiwa)
																	8
									
																

								

							
														
							
						
														
							
														per decorare
							

							
								

																	Caramelle di zucchero colorate
								
								
								
																	
									q.b.
																

								

							
								

																	Origano
								
								
								fresco
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le dolci tombe di Halloween, iniziate a preparare il budino al cioccolato (clicca qui per la ricetta completa): mettete in una casseruola il burro tagliato a pezzetti, fate sciogliere a fuoco lento, e unite lo zucchero 1. Aggiungete il cioccolato fondente tritato in precedenza 2 e mescolate con una frusta. Quando il cioccolato sarà sciolto unite, un po’ alla volta, la farina setacciata 3  e mescolate sempre, facendo amalgamare bene il tutto.
									

								

															

																		
																															
											
										
																														
																		Versate il latte, che avrete riscaldato, tutto in una volta nel composto di cioccolato 4 e fate cuocere il composto a fuoco basso, sempre mescolando, fino a quando si sarà addensato 5. Lasciate quindi sobbollire per 5 minuti, spegnete e versate il budino in 8 stampini monoporzione rettangolari della capacità di 90 ml circa 6. Fate raffreddare e ponete gli stampini in frigorifero per almeno un paio d'ore, affinchè il budino si compatti bene.
									

								

															

																		
																															
											
										
																														
																		Intanto preparate le lapidi: eliminate gli angoli dell'estremità supeiore a tutti i biscotti 7, quindi fate una glassa all'acqua (clicca qui per la ricetta) sciogliendo in una ciotola lo zucchero a velo con 2 cucchiaini circa di acqua bollente e mescolando fino ad ottenere una glassa omogenea e densa. Ricoprite i biscotti con la glassa, facendoli sgocciolare su di una gratella e fateli asciugare per bene. Sciogliete il cioccolato fondente a bagnomaria (o in microonde), trasferitelo in una sac-à-poche e decorate ogni biscotto con la sigla RIP (riposa in pace).
									

								

															

																		
																															
											
										
																														
																		A questo punto potrete completare le dolci tombe: infilate un biscotto-lapide all'estremità di ogni budino-tomba e ricoprite la superficie con un cucchiaio di codette al cioccolato 10. Disponete le caramelline al centro su due file, alternando i colori 11 e infine decorate con le foglioline di origano fresco (o di menta) 12: le dolci tombe di Halloween sono pronte!
									

								

							
					    