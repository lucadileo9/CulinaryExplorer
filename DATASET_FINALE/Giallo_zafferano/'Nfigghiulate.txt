Difficoltà: Media
Un tour gastronomico attraverso le località della Sicilia orientale può regalare davvero grandi soddisfazioni: scacce, pastieri e ‘mpanate, per esempio, sono solo alcune delle bontà che si possono assaggiare nel territorio del ragusano e siracusano. Proprio in quest’ultima area si trova il paese di Sortino che vanta un’altra di queste gustose specialità, le ‘nfigghiulate! Protagonista del ripieno delle ‘nfigghiulate è la mentuccia, una pianta aromatica conosciuta anche col nome di nepitella, che in questo caso viene abbinata alla salsiccia e al caciocavallo. Tipicamente preparate in occasione di feste e sagre, le ‘nfigghiulate fanno parte del patrimonio di ricette da non dimenticare e ancora oggi vengono tramandate di generazione in generazione, sia nelle varianti più tradizionali che in quelle più creative!


						
						

														INGREDIENTI
							
							                            
                                
    								
    									
    										
    										1034
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1034
    					
    					    					    					
    					    Carboidrati
    					    g
    					    65.5
    					
    					    					    					
    					      di cui zuccheri
    					    g
    					    2.6
    					
    					    					    					
    					    Proteine
    					    g
    					    29.4
    					
    					    					    					
    					    Grassi
    					    g
    					    72.7
    					
    					    					    					
    					      di cui saturi
    					    g
    					    22.01
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    63
    					
    					    					    					
    					    Sodio
    					    mg
    					    1370
    					
    					    				
    			
                            
													


						
														
							
														Ingredienti per l'impasto (per 6-7 'nfigghiulate)
							

							
								

																	Semola di grano duro rimacinata
								
								
								
																	500
									g
																

								

							
								

																	Acqua
								
								
								
																	250
									g
																

								

							
								

																	Olio extravergine d'oliva
								
								
								
																	25
									g
																

								

							
								

																	Lievito di birra fresco
								
								
								
																	7
									g
																

								

							
								

																	Sale fino
								
								
								
																	7
									g
																

								

							
														
							
						
														
							
														Per il ripieno
							

							
								

																	Salsiccia
								
								
								
																	500
									g
																

								

							
								

																	Caciocavallo
								
								
								
																	120
									g
																

								

							
								

																	Mentuccia
								
								
								
																	60
									g
																

								

							
								

																	Olio extravergine d'oliva
								
								
								
																	180
									g
																

								

							
								

																	Strutto
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le ‘nfigghiulate, per prima cosa preparate l’impasto: mettete la semola in una ciotola e sbriciolate il lievito di birra all’interno 1, poi versate l’acqua a filo mentre impastate con l’altra mano 2. Dopo aver incorporato l’acqua, unite anche il sale 3.
									

								

															

																		
																															
											
										
																														
																		Infine aggiungete l’olio a filo 4 e continuate a lavorare finché il composto non risulterà omogeneo 5. Trasferite l’impasto in una ciotola 6, coprite con pellicola e lasciate lievitare per almeno 3 ore a una temperatura di 26°-28°.
									

								

															

																		
																															
											
										
																														
																		Nel frattempo lavate e asciugate la mentuccia, mettetela in un contenitore alto e stretto e aggiungete l’olio 7. Frullate con un frullatore a immersione 8 fino ad ottenere una consistenza cremosa. Coprite il pesto ottenuto con pellicola a contatto 9 e conservatelo in frigorifero fino al momento di utilizzarlo.
									

								

															

																		
																															
											
										
																														
																		Infine grattugiate il caciocavallo con una grattugia a fori larghi 10 e sgranate la salsiccia in una ciotola, rimuovendo il budello 11. Trascorso il tempo di lievitazione, l’impasto sarà aumentato di volume 12.
									

								

															

																		
																															
											
										
																														
																		Stendete l’impasto con un mattarello fino a uno spessore di 1 mm 13, poi ungete la sfoglia con una noce di strutto 14. Distribuite il pesto di mentuccia su tutta la superficie e cospargete con il caciocavallo grattugiato 15.
									

								

															

																		
																															
											
										
																														
																		Aggiungete anche al salsiccia sgranata 16 e arrotolate la sfoglia 17, poi dividete il rotolo ottenuto in rondelle dello spessore di circa 6 cm 18.
									

								

															

																		
																															
											
										
																														
																		Posizionate le rondelle su una leccarda foderata con carta forno e schiacciatele col palmo della mano 19. Cuocete in forno statico preriscaldato a 180° per circa 40 minuti 20. Una volta sfornate, lasciate intiepidire e poi gustate le vostre ‘nfigghiulate 21!
									

								

							
					    