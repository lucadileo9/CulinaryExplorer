Difficoltà: Molto facile
Pasta o riso? Questa volta la scelta cade sul risotto: cremoso e primaverile, il risotto zucchine e stracchino è un primo piatto semplicemente irresistibile, per tutti gli amanti della ricercatissima cremosità e che stavolta vi garantiamo al 100%, grazie alla presenza di questo formaggio fresco! Lo stracchino verrà usato per una mantecatura fuori dall'ordinario: con il suo colore perlaceo, la consistenza morbida e il sapore fresco lo stracchino darà al votro piatto tutto quello che gli occorre per una straordinaria squisitezza. 


												
						
						

														INGREDIENTI
							
													


						
							
							

							
								

																	Riso Carnaroli
								
								
								
																	320
									g
																

								

							
								

																	Zucchine
								
								
								
																	500
									g
																

								

							
								

																	Stracchino
								
								
								
																	100
									g
																

								

							
								

																	Burro
								
								
								
																	40
									g
																

								

							
								

																	Brodo vegetale
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto zucchine e stracchino preparate il classico brodo vegetale, da tenere in caldo. Spuntate le zucchine 1 e grattugiatele tutte, tranne una. Da quest'ultima ricavate la parte verde da tagliate in bastoncini 2. Le parti bianche invece tagliatele in pezzi e insieme alle parti spuntate versatele nel brodo 3.
									

								

															

																		
																															
											
										
																														
																		Nel frattempo sciogliete il burro in una casseruola 4, versate il riso e lasciatelo tostare un paio di minuti mescolando spesso 5. Avviate la cottura del riso aggiungendo il brodo caldo man a mano: il riso dovrà sempre essere coperto con il brodo 6.
									

								

															

																		
																															
											
										
																														
																		Dopo pochi minuti versate le zucchine grattugiate 7 e continuate a cuocere il riso aggiungendo man mano mestoli di brodo 8. Fateli assorbire mescolando di tanto in tanto. Quando sarete quasi alla fine della cottura aggiustate di sale il riso e aggiungete la buccia della zucchina tagliata a fiammifero 9. 
									

								

															

																		
																															
											
										
																														
																		A fine cottura spegnete la fiamma e mantecate con lo stracchino mescolando finché non sarà diventato cremoso 10. Impiattate e guarnite con un pizzico di pepe nero 11. Ecco pronto il vostro risotto zucchine e stracchino, buon appetito 12.
									

								

							
					    