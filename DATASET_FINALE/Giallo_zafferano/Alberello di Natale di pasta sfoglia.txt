Difficoltà: Facile
In cerca di un antipasto con pasta sfoglia per le feste di Natale? Con la pasta sfoglia le variabili sono infinite, tutte facili e spesso originali, come l'alberello di pasta sfoglia: una ricetta perfetta per innaugurare il menù di Natale. Da servire come antipasto o, perché no, anche come dessert! Noi vi suggeriamo un ripieno salato, con il pesto pronto, da sostituire con un patè di pomodori secchi oppure di olive... ma potrete decidere di rendere l'albrerello di sfoglia dolce: con marmellata, con crema o con Nutella, per i più golosi! Date sfogo alla fantasia per scegliere il gusto che preferite e utilizzate gli scarti di sfoglia per decorare il vostro sfiziosissimo alberello! Sistematelo al centro della tavola, cosicché ogni ospite potrà staccare con le mani uno dei rametti! E' un'idea perfetta per una cena di Natale economica ma d'effetto!


						
						

														INGREDIENTI
							
													


						
														
							
							

							
								

																	Pasta Sfoglia
								
								
								(rettangolare)
																	2
									rotoli
																

								

							
								

																	Pesto alla Genovese
								
								
								
																	100
									g
																

								

							
														
							
						
														
							
														per spennellare e decorare
							

							
								

																	Semi di sesamo
								
								
								
																	
									q.b.
																

								

							
								

																	Uova
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare l'alberello di Natale di pasta sfoglia come prima cosa srotolate il primo rotolo di pasta sfoglia su un piano. Ponete verso di voi la parte più stretta e intagliate al centro un quadrato 1 che sarà il vostro tronco. La base del tronco deve essere larga circa 7 cm e l'altezza 6 cm. Ora intagliate due linee orizzontali che formeranno la base dell'albero 2 e realizzate una linea obliqua a partire dall'alto che si unisca al bordo in basso a sinistra 3.
									

								

															

																		
																																											
											
										
																						
											
										
																						
											
										
																																										
																		Fate la stessa cosa anche dall'altro lato 4, poi eliminate la sfoglia in eccesso 5 per ricavare la vostra sagoma dell'albero 6. Ripetete questa operazione anche per il secondo rotolo di pasta sfoglia. Per ottenere un alberello uguale potrete ricalcare questa sagoma.
									

								

															

																		
																																											
											
										
																						
											
										
																						
											
										
																																										
																		Spargete il pesto su una delle sue sagome 7, lasciando un piccolo bordo libero. Posizionate sopra l'altro albero di pasta sfoglia, facendo in modo da farli congiungere 8. A questo punto con un coltello ricavate delle strisce orizzontali su uno dei due lati. Le linee devono essere larghe circa 2 cm e parallele 9. Inoltre non dovrete inciderle fino al centro dell'alberello ma dovrete fermarvi un attimo prima e lasciare in alto un triangolino non inciso.
									

								

															

																		
																																											
											
										
																						
											
										
																						
											
										
																																										
																		Arrotolate quindi i rami su loro stessi 10. Fate lo stesso anche sul lato sinistro, incidendo le strisce 11 e arrotolandole su loro stesse 12.
									

								

															

																		
																																											
											
										
																						
											
										
																						
											
										
																																										
																		Spennellate l'alberello con l'uovo sbattuto 13 e ricoprite tutta la superficie, ma non la punta con i semi di sesamo 14. Da uno dei pezzi degli scarti di sfoglia ricavate una stellina 15.
									

								

															

																		
																																											
											
										
																						
											
										
																						
											
										
																																										
																		Posizionatela sulla punta dell'alberello, spennellatela con il tuorlo 16 e ricopritela con i semini di sesamo 17. Cuocete in forno statico preriscaldato a 200° per 20 minuti. Sfornate 18, lasciate raffreddare e servite.
									

								

							
					    