Difficoltà: Media
I nidi di meringa con panna e frutta sono un dessert semplice da realizzare ma di sicuro effetto. La prima cosa da realizzare per preparare questo dolce sono le meringhe, che vengono poi farcite con della dolce panna montata su cui adagiare la frutta fresca; il bello dei nidi di meringa è che possono essere preparati in qualsiasi momento dell’anno con la frutta che si ha a disposizione!


						
						

														INGREDIENTI
							
							                            
                                
    								
    									
    										
    										146
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    146
    					
    					    					    					
    					    Carboidrati
    					    g
    					    23.8
    					
    					    					    					
    					      di cui zuccheri
    					    g
    					    23.8
    					
    					    					    					
    					    Proteine
    					    g
    					    1.6
    					
    					    					    					
    					    Grassi
    					    g
    					    5
    					
    					    					    					
    					      di cui saturi
    					    g
    					    2.89
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    15
    					
    					    					    					
    					    Sodio
    					    mg
    					    24
    					
    					    				
    			
                            
													


						
														
							
														Ingredienti per 15 nidi
							

							
								

																	Albumi
								
								
								
																	150
									g
																

								

							
								

																	Zucchero
								
								
								
																	300
									g
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														Per farcire
							

							
								

																	Panna fresca liquida
								
								
								
																	250
									ml
																

								

							
								

																	Zucchero a velo
								
								
								
																	
									q.b.
																

								

							
								

																	Frutti di bosco
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare una buona meringa occorre usare albumi a temperatura ambiente. Quindi procedete prelevando i semini dall’interno della bacca di vaniglia e unendoli allo zucchero. Mettete l’albume nella tazza di un mixer (oppure potrete utilizzare le fruste di un frullatore) e montate a neve; quando l’albume comincerà a diventare bianco unite metà dello zucchero, sbattete ancora per 5-10 minuti e poi aggiungete lo zucchero restante 1. Quando la meringa avrà quintuplicato il suo volume iniziale, trasferitela in una sacca da pasticcere dotata di bocchetta a stella. Prendete una leccarda da forno e rivestitela con l’apposita carta e formate quindi i nidi che dovranno avere un diametro di 4-5 cm formando delle spirali con la sacca da pasticcere (2-3).
									

								

															

																		
																															
											
										
																														
																		Inforneremo i nidi così formati a 80-100 gradi per circa 3 ore, lasciando lo sportello del forno socchiuso, mettendo tra lo sportello e il forno un cucchiaio di legno, perché all’interno non si formi umidità. Procedete poi a montare la panna aiutandovi con un robot da cucina 4: quando la panna comincerà a scrivere, aggiungete lo zucchero a velo. Quindi sempre con la sacca da pasticcere riempite i nidi di meringa con la panna montata 5 e in ultimo aggiungete i frutti di bosco e completate i vostri bellissimi nidi di meringa con una spolverata di zucchero a velo 6.
									

								

							
					    