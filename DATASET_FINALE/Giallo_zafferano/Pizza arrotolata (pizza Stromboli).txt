Difficoltà: Facile
La pizza arrotolata, conosciuta come pizza Stromboli, è una ricetta che arriva dagli USA ma porta con sé sapori squisitamente italiani.
La pizza Stromboli nasce negli anni Cinquanta a Philadelphia e da allora si è diffusa in tutti gli Stati Uniti dove è molto apprezzata, ma in realtà si tratta di un tipo di preparazione che faceva già parte del tradizionale repertorio gastronomico di alcune regioni italiane, basti pensare per esempio alla scaccia siciliana.
La scelta di questo nome è legata all’omonimo film, famoso perché durante le riprese si consumò la storia d’amore tra Ingrid Bergman e Roberto Rossellini che fu esplosiva tanto quanto il gusto di questa pizza ripiena.
La pizza Stromboli utilizza l'impasto classico della pizza e, con i suoi ingredienti sfiziosi, rievoca i sapori mediterranei. Oltre ad essere molto appetitosa ricorda nei colori proprio l’eruzione di un vulcano con la sua lava e i lapilli!


						
						

														INGREDIENTI
							
							                            
                                
    								
    									
    										
    										492
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    492
    					
    					    					    					
    					    Carboidrati
    					    g
    					    51.4
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    22.9
    					
    					    					    					
    					    Grassi
    					    g
    					    21.6
    					
    					    					    					
    					      di cui saturi
    					    g
    					    7.43
    					
    					    					    					
    					    Fibre
    					    g
    					    2.8
    					
    					    					    					
    					    Colesterolo
    					    mg
    					    44
    					
    					    					    					
    					    Sodio
    					    mg
    					    716
    					
    					    				
    			
                            
													


						
														
							
														Ingredienti per l'impasto
							

							
								

																	Acqua
								
								
								
																	300
									ml
																

								

							
								

																	Farina 00
								
								
								
																	500
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	10
									g
																

								

							
								

																	Lievito di birra secco
								
								
								
																	4
									g
																

								

							
								

																	Malto
								
								
								
																	1
									cucchiaino
																

								

							
														
							
						
														
							
														per il ripieno
							

							
								

																	Passata di pomodoro
								
								
								
																	300
									ml
																

								

							
								

																	Mozzarella
								
								
								
																	300
									g
																

								

							
								

																	Olive nere
								
								
								denocciolate
																	60
									g
																

								

							
								

																	Salame piccante
								
								
								sottili
																	40
									fette
																

								

							
								

																	Acciughe sott'olio
								
								
								
																	8
									
																

								

							
								

																	Capperi sott'olio
								
								
								
																	1
									cucchiaino
																

								

							
								

																	Origano
								
								
								secco
																	1
									cucchiaino
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pizza arrotolata (pizza Stromboli) iniziate dall’impasto di base: versate l’acqua in una ciotola, aggiungete il sale 1 e mescolate con un cucchiaio per scioglierlo, versate poi anche l’olio 2 e mescolate ancora l’emulsione. In un’altra ciotola capiente setacciate la farina e unite il lievito di birra disidratato (oppure 12 g di lievito di birra fresco). Versate parte dell’emulsione di acqua salata e olio al centro della farina 3 e il malto.
									

								

															

																		
																															
											
										
																														
																		Iniziate ad impastare con le mani 4 o una forchetta. Tenete vicino a voi un po’ di farina e la restante emulsione, che integrerete nell’impasto mano a mano, fino a raggiungere la consistenza desiderata, che deve essere morbida ed elastica (a seconda della farina usata, potrebbe servirvi un po’ d'acqua in più o in meno). Continuate ad impastare fino ad ottenere un impasto liscio e morbido ma consistente 5, con il quale formerete una palla che andrete ad adagiare in una capiente ciotola 6(ricordatevi che l’impasto raddoppierà il suo volume), adeguatamente spolverizzata di farina sul fondo. Coprite la ciotola con la pellicola trasparente e riponetela in un luogo tiepido e lontano da correnti d’aria, come il forno spento con la luce accesa. Attendete che l‘impasto abbia raddoppiato il proprio volume (circa un paio di ore).
									

								

															

																		
																															
											
										
																														
																		Intanto preparate gli ingredienti per la farcitura: in una ciotola versate la passata di pomodoro, condite con olio 7, sale e origano 8. Tagliate a rondelle le olive 9, scolate i capperi e le acciughe
									

								

															

																		
																															
											
										
																														
																		e riducete a pezzetti queste ultime 10. Tagliate a cubetti la mozzarella 11 e ponetela in un colino a scolare 12, è importante che sia asciutta altrimenti perderà i liquidi in cottura inumidendo l’impasto.
									

								

															

																		
																															
											
										
																														
																		Trascorso il tempo di lievitazione riprendete la pasta che avrà raddoppiato il suo volume 13, ponetela su una spianatoia infarinata e stendete con il mattarello una sfoglia rettangolare di 50 x 45 cm 14. Cospargete la salsa di pomodoro sulla sfoglia 15 avendo cura di lasciare una cornice di un paio di centimetri.
									

								

															

																		
																															
											
										
																														
																		Stendete uno strato di fette di salate piccante, i capperi, i pezzetti di acciughe 16, le olive a rondelle, i dadini di mozzarella scolati 17. Spennellate i bordi con poca acqua 18 per poter saldare meglio il rotolo.
									

								

															

																		
																															
											
										
																														
																		Per finire profumate la farcia con delle foglioline di basilico 19. Arrotolate la sfoglia dal lato più lungo 20, sigillate bene le estremità 21
									

								

															

																		
																															
											
										
																														
																		date una forma a U al rotolo 22 e trasferitelo su una leccarda rivestita di carta da forno. Spennellate la superficie con olio di oliva 23 e cuocete in forno statico preriscaldato a 180° per circa 1 ora (se in forno ventilato a 160° per 50 minuti). A cottura ultimata sfornate la pizza arrotolata 24 e servitela tagliandola a fette.
									

								

							
					    