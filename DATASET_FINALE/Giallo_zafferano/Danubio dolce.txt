Difficoltà: Media
Un impasto talmente versatile da essere sublime come salato e irresistibile come dolce! Parliamo del danubio, realizzato con un impasto lievitato lentamente e farcito in questa ricetta con una crema pasticcera dalla consistenza vellutata. Questa preparazione è sorprendente già alla vista ed è un invito a condividerla in tavola con amici e bambini, magari in occasione di una festa! Il danubio infatti si compone di tante soffici palline di pasta lievitata che si possono staccare direttamente con le mani. Ma le sorprese non finiscono qui: all'interno di ciascuna pallina potrete nascondere un goloso ripieno! Del danubio esistono molte varianti: a Napoli ad esempio viene preparato con una farcitura saporita di cubetti di cotto e formaggio, mentre noi ci siamo ispirati a questo metodo per realizzare una deliziosa crostata di ciliegie fresche. Provate ad arricchire o modificare ulteriormente la variante dolce del danubio riempiendo qualche pallina con crema pasticcera al cioccolato, confetture o realizzare l'irresistibile danubio alla Nutella!


						
						

														INGREDIENTI
							
							                            
                                
    								
    									
    										
    										309
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    309
    					
    					    					    					
    					    Carboidrati
    					    g
    					    53.2
    					
    					    					    					
    					      di cui zuccheri
    					    g
    					    15.6
    					
    					    					    					
    					    Proteine
    					    g
    					    10.8
    					
    					    					    					
    					    Grassi
    					    g
    					    5.8
    					
    					    					    					
    					      di cui saturi
    					    g
    					    2.56
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    129
    					
    					    					    					
    					    Sodio
    					    mg
    					    432
    					
    					    				
    			
                            
													


						
														
							
														Per l'impasto per una tortiera di 28 cm di diametro
							

							
								

																	Farina Manitoba
								
								
								
																	530
									g
																

								

							
								

																	Latte intero
								
								
								
																	230
									g
																

								

							
								

																	Burro
								
								
								fuso
																	50
									g
																

								

							
								

																	Zucchero
								
								
								
																	30
									g
																

								

							
								

																	Lievito di birra secco
								
								
								
																	4
									g
																

								

							
								

																	Uova
								
								
								(medio)
																	1
									
																

								

							
								

																	Scorza di limone
								
								
								(non trattata)
																	1
									
																

								

							
								

																	Baccello di vaniglia
								
								
								
																	1
									
																

								

							
								

																	Sale fino
								
								
								
																	10
									g
																

								

							
								

																	Acqua
								
								
								
																	50
									g
																

								

							
														
							
						
														
							
														Per la crema pasticcera
							

							
								

																	Latte intero
								
								
								
																	200
									g
																

								

							
								

																	Panna fresca liquida
								
								
								
																	50
									g
																

								

							
								

																	Tuorli
								
								
								
																	3
									
																

								

							
								

																	Zucchero
								
								
								
																	70
									g
																

								

							
								

																	Amido di mais (maizena)
								
								
								
																	25
									g
																

								

							
								

																	Scorza di limone
								
								
								(non trattato)
																	1
									
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														Per spennellare e decorare
							

							
								

																	Uova
								
								
								(medio)
																	1
									
																

								

							
								

																	Latte intero
								
								
								
																	1
									cucchiaio
																

								

							
								

																	Zucchero a velo
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il danubio dolce, cominciate facendo fondere il burro (al microonde o a bagnomaria). Poi iniziate a preparare l'impasto: versate nella planetaria munita di foglia la farina setacciata 1, grattugiate la scorza di 1 limone non trattato 2; unite anche lo zucchero 3,
									

								

															

																		
																															
											
										
																														
																		i semini di una bacca di vaniglia 4 e il lievito di birra disidratato (potete usare anche il lievito di birra fresco: in questo caso la dose è 12 grammi). Azionate la planetaria per miscelare gli ingredienti, poi versate il latte a temperatura ambiente 5 e l'uovo medio 6.
									

								

															

																		
																															
											
										
																														
																		Proseguite con il burro fuso 7 e quando gli ingredienti si saranno raccolti attorno alla foglia, arrestate la planetaria e sostituite la foglia con il gancio, quindi aggiungete il sale 8 e l'acqua; continuate ad impastare fino a quando l'impasto non si sarà incordato 9 e sarà diventato morbido e omogeneo.
									

								

															

																		
																															
											
										
																														
																		Trasferitelo quindi su un piano di lavoro leggermente unto, lavoratelo un po' e formate una palla 10; ponetelo in una ciotola e coprite con pellicola trasparente 11; lasciate lievitare per 2 ore in forno spento con luce accesa. Intanto dedicatevi alla crema pasticcera: in un tegame versate il latte e e la panna e scaldate a fuoco lento 12
									

								

															

																		
																															
											
										
																														
																		insieme alla scorza grattugiata di 1 limone non trattato 13 e ai semini di 1 bacca di vaniglia 14 (per un aroma di vaniglia più intenso potete mettere in infusione anche la bacca di vaniglia incisa e toglierla successivamente). In un altro tegame versate i tuorli (con gli albumi potete realizzare delle meringhe o le lingue di gatto) e lo zucchero 15.
									

								

															

																		
																															
											
										
																														
																		Lavorate i tuorli con lo zucchero con una frusta, poi setacciate l'amido di mais 16. Mescolate ancora e poi versate a filo il latte scaldato in precedenza e aromatizzato (abbiate cura di togliere la bacca di vaniglia prima di versare il latte se l'avete utilizzata) 17. Mescolate fino a quando la crema non avrà raggiunto la consistenza ideale addensandosi 18.
									

								

															

																		
																															
											
										
																														
																		A quel punto spegnete il fuoco e trasferite la crema in una pirofila bassa e ampia: coprite con pellicola trasparente a contatto 19, perché rafreddandosi non si formi la fastidiosa pellicina in superficie. Quindi fatela raffreddare a temperatura ambiente e poi in frigorifero. Quando l'impasto avrà raddoppiato il suo volume 20, prendetelo e stendetelo formando un filoncino su un piano di lavoro leggermente infarinato (o oleato) 21.
									

								

															

																		
																															
											
										
																														
																		Ricavate con il tarocco (o un coltello dalla lama ben affilata) 30 pezzetti da 30 g l'uno 22; allargate ciascun pezzetto con le mani, o stendetelo con un mattarello 23, poi farcitelo con un cucchiaio di crema pasticcera oramai fredda e rassodata 24.
									

								

															

																		
																															
											
										
																														
																		Richiudete ciascun dischetto pizzicando e sigillando bene i lembi perché il ripieno non fuoriesca (25-26) e proseguite per tutte le palline. Mano a mano che realizzate il danubio, potete adagiare le palline su una tortiera di 28 cm di diametro foderata con carta da forno, disponendole a raggiera a partire dal perimetro più esterno 27, fino ad arrivare al centro.
									

								

															

																		
																															
											
										
																														
																		Coprite con pellicola trasparente il danubio così formato 28 e fate lievitare ancora per 1 ora in forno spento con luce accesa. Dopodiché spennellate la superficie con l'uovo sbattuto insieme a un cucchiaio di latte 29, quindi cuocete in forno statico preriscaldato a 180° per 30 minuti (se forno ventilato a 160° per circa 20 minuti). Una volta cotto, sfornatelo 30 e lasciatelo intiepidire; spolverizzate con lo zucchero a velo, quindi servite il danubio dolce direttamente nella teglia e invitate gli ospiti a staccare ciascuna pallina con le mani!
									

								

							
					    