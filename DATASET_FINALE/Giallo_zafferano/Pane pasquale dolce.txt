Difficoltà: Media
L’arrivo della Pasqua porta con sé tanti dolci della tradizione, noi abbiamo scelto di proporre una variante sul tema realizzando un pane pasquale dolce con un impasto ricco di uva passa e guarnito con le immancabili uova sode.
Il pane pasquale dolce è un pane rustico dai sapori semplici che ricorda i dolci di una volta, noi lo abbiamo realizzato aggiungendo all’impasto il latte condensato che rende l’impasto soffice e ancora più gustoso. Il pane pasquale è il dolce ideale per le vostre gite di pasquetta fuori porta!

Se cercate altri lievitati pasquali, provate anche i coniglietti di pan brioche!


						
						

														INGREDIENTI
							
													


						
														
							
							

							
								

																	Farina Manitoba
								
								
								
																	350
									g
																

								

							
								

																	Farina 00
								
								
								
																	150
									g
																

								

							
								

																	Burro
								
								
								
																	150
									g
																

								

							
								

																	Latte intero
								
								
								
																	125
									ml
																

								

							
								

																	Latte condensato
								
								
								
																	50
									g
																

								

							
								

																	Acqua
								
								
								
																	50
									ml
																

								

							
								

																	Uova
								
								
								medie
																	2
									
																

								

							
								

																	Lievito di birra secco
								
								
								
																	4
									g
																

								

							
								

																	Sale fino
								
								
								
																	8
									g
																

								

							
														
							
						
														
							
														per farcire e decorare
							

							
								

																	Uvetta
								
								
								
																	100
									g
																

								

							
								

																	Uova
								
								
								bianche
																	5
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il pane pasquale dolce, setacciate la farina 00 e la farina manitoba (in alternativa potete utilizzare la farina 0) nella ciotola di una planetaria munita di foglia (se non disponete di una planetaria potete impastare a mano), unite il lievito disidratato (oopure 12 g di lievito di birra fresco) 1, versate a filo il latte 2 e l'acqua e azionate la macchina a media velocità, incorporate il latte condensato 3.
									

								

															

																		
																															
											
										
																														
																		Unite anche le uova continuando a impastare 4. Sostituite la foglia con il gancio e proseguite ad impastare aggiungendo il sale e il burro a pezzetti poco per volta 5 aspettando che si sia incorporato prima di aggiungerne un altro pezzo, continuate a impastare finché l’impasto non si staccherà dalle pareti annodandosi al gancio 6.
									

								

															

																		
																															
											
										
																														
																		Formate una palla con l’impasto, ponetelo in una ciotola, copritelo con pellicola trasparente 7 e ponetelo a lievitare in un luogo tiepido (come il forno spento con la luce accesa) finché non avrà raddoppiato il suo volume, impiegherà circa un paio di ore. Intanto mettete in ammollo l’uvetta nell'acqua 8. Riprendete l’impasto lievitato 9,
									

								

															

																		
																															
											
										
																														
																		scolate l’uvetta ammorbidita 10 e incorporatela all’impasto 11. Dividetelo in due panetti uguali 12,
									

								

															

																		
																															
											
										
																														
																		formate con ciascuno un filoncino lungo 68 cm 13, poi intrecciate i due filoni 14 e formate una corona facendo aderire le due estremità della treccia 15.
									

								

															

																		
																															
											
										
																														
																		In un pentolino cuocete 5 uova bianche 16 devono essere ben sode, una volta pronte, lasciatele raffreddare e poi ponetele tra gli intrecci in modo che siano ben fisse, devono essere equidistanti. Spennellate la superficie del dolce con un uovo sbattuto e cuocete in forno statico preriscaldato a 180° per 40 minuti (in forno ventilato a 160° per 30 minuti). A cottura ultimata sfornate il pane pasquale dolce, lasciatelo intiepidire e poi servitelo tagliandolo a fette.
									

								

							
					    