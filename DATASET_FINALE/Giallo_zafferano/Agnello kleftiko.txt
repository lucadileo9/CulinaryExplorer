Difficoltà: Facile
Chi è stato almeno una volta in Grecia avrà probabilmente avuto la possibilità di assaggiarlo, ma molti sicuramente non l’hanno mai sentito nominare… eppure l’agnello kleftiko è una ricetta tradizionale che porta con sé un pezzo di storia di questo angolo di cucina mediterranea! L’aggettivo “kleftiko” significa letteralmente “rubato” e si riferisce ai clefti, nome con cui venivano chiamati i briganti greci che si opposero all’occupazione ottomana nel corso del diciottesimo e diciannovesimo secolo. I clefti vivevano di furti per poter sopravvivere sulle montagne e cuocevano gli animali rubati in un buco scavato nel suolo, che veniva ricoperto di terra per evitare che il fumo o l’odore potesse tradire il loro nascondiglio. Noi abbiamo preferito scegliere una soluzione più pratica e quindi ci limiteremo a utilizzare il forno di casa, ma grazie alla cottura al cartoccio il principio rimane lo stesso! In questo modo, infatti, i succhi del cosciotto  non si disperdono ma insaporiscono patate, pomodori, cipolle e feta  che condividono insieme all’agnello una cottura prolungata e a bassa temperatura. Il risultato potete immaginarlo da soli… il cartoccio, una volta aperto, sprigionerà un profumo intenso e delizioso e la carne si scioglierà letteralmente in bocca. Se scegliete di servire l’agnello kleftiko come portata principale del vostro pranzo di Pasqua, accompagnatelo con delle gustose uova alla greca come antipasto e concludete con il dolcissimo baklava, il successo sarà assicurato!


						
						

														INGREDIENTI
							
							                            
                                
    								
    									
    										
    										620
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    620
    					
    					    					    					
    					    Carboidrati
    					    g
    					    34.5
    					
    					    					    					
    					      di cui zuccheri
    					    g
    					    9.8
    					
    					    					    					
    					    Proteine
    					    g
    					    57.6
    					
    					    					    					
    					    Grassi
    					    g
    					    25.8
    					
    					    					    					
    					      di cui saturi
    					    g
    					    10.92
    					
    					    					    					
    					    Fibre
    					    g
    					    4.4
    					
    					    					    					
    					    Colesterolo
    					    mg
    					    195
    					
    					    					    					
    					    Sodio
    					    mg
    					    1194
    					
    					    				
    			
                            
													


						
														
							
							

							
								

																	Cosciotto d'agnello
								
								
								(da disossare)
																	1,3
									kg
																

								

							
								

																	Patate
								
								
								
																	700
									g
																

								

							
								

																	Pomodori ramati
								
								
								
																	400
									g
																

								

							
								

																	Feta
								
								
								
																	200
									g
																

								

							
								

																	Cipolle rosse
								
								
								
																	1
									
																

								

							
								

																	Rosmarino
								
								
								
																	3
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la marinatura
							

							
								

																	Succo di limone
								
								
								(circa 3)
																	150
									g
																

								

							
								

																	Vino bianco secco
								
								
								
																	120
									g
																

								

							
								

																	Timo
								
								
								
																	3
									rametti
																

								

							
								

																	Bacche di ginepro
								
								
								
																	4
									
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’agnello kleftiko, per prima cosa pulite il cosciotto d’agnello: rimuovete lo strato esterno di grasso e tessuto connettivo 1, eliminate l’osso 2 e tagliate la polpa a cubotti di circa 4-5 cm 3: in tutto dovreste ottenere circa 890 g di carne disossata e pulita.
									

								

															

																		
																															
											
										
																														
																		Trasferite i cubotti di carne in una ciotola e aggiungete il succo di limone 4, il vino bianco 5, le foglioline di timo 6,
									

								

															

																		
																															
											
										
																														
																		le bacche di ginepro 7 e una macinata di pepe 8, poi mescolate bene, coprite con pellicola 9 e riponete la ciotola in frigorifero a marinare per circa 30 minuti.
									

								

															

																		
																															
											
										
																														
																		Nel frattempo occupatevi della preparazione degli altri ingredienti: mondate la cipolla e tagliatela a falde non troppo sottili 10; lavate e sbucciate le patate, poi tagliatele a pezzi di circa 3 cm in modo che non si sfaldino in cottura 11. Infine lavate e tagliate anche i pomodori a pezzi della stessa dimensione delle patate 12. Mischiate tutte le verdure in una ciotola e tenete momentaneamente da parte.
									

								

															

																		
																															
											
										
																														
																		Trascorso il tempo della marinatura, prelevate l’agnello con una schiumarola e trasferitelo in una ciotola più ampia, eliminando così la marinatura in eccesso 13. Aggiungete il mix di verdure preparato in precedenza e condite con l’olio 14, il rosmarino 15, sale e pepe, poi mescolate bene.
									

								

															

																		
																															
											
										
																														
																		In ultimo, riducete la feta a cubetti 16 e ritagliate 8 fogli di carta forno della dimensione di 33x36 cm. Disponete 4 fogli sul piano da lavoro e distribuite equamente il mix di agnello e verdure al centro di ognuno 17, poi sbriciolate sopra la feta, dividendola fra le 4 porzioni 18.
									

								

															

																		
																															
											
										
																														
																		Ora chiudete il foglio di carta forno come se fosse un pacchetto regalo piegando il lembo superiore e inferiore verso il centro in modo che copra il contenuto 19, e facendo lo stesso con i due lembi laterali. Ponete il pacchettino così ottenuto al centro di un altro foglio di carta forno 20 e richiudete anch’esso nello stesso modo ripiegando i lembi verso il centro 21.
									

								

															

																		
																															
											
										
																														
																		Quando avrete ottenuto nuovamente un pacchettino 22, legatelo con dello spago da cucina fermandolo al centro con un fiocchetto e sistemate i cartocci su una leccarda da forno 23. Cuocete in forno statico preriscaldato a 150° per circa 4 ore, dopodiché il vostro agnello kleftiko sarà pronto per essere servito ben caldo 24… una volta aperto il cartoccio, mescolate il contenuto così da amalgamare bene tutti i sapori!
									

								

							
					    