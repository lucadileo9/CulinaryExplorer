Difficoltà: Facile
I pomodori gratinati sono un contorno realizzato al forno, estivo e dai sapori mediterranei. Un classico intramontabile da abbinare facilmente a secondi di pesce o carne, un modo gustoso per assaporare i pomodori di stagione. Facili e veloci da preparare, questi pomodori farciti sono un salvacena perfetto che si ispira alla ricetta tradizionale dei pomodori pugliesi: una volta divisi a metà e svuotati di semi e polpa, i pomodori si riempiono con una gustosa e aromatica panure realizzata con pochi giri di lame nel mixer. Non temete: potrete realizzarli allo stesso modo anche senza mixer, magari usando un pangrattato rustico. La gratinatura in forno garantirà la doratura perfetta e in poco tempo porterete in tavola un contorno sfizioso e genuino al tempo stesso!


												
						
						

														INGREDIENTI
							
							                            
                                
    								
    									
    										
    										243.6
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    243.6
    					
    					    					    					
    					    Carboidrati
    					    g
    					    24.1
    					
    					    					    					
    					      di cui zuccheri
    					    g
    					    11.1
    					
    					    					    					
    					    Proteine
    					    g
    					    12.4
    					
    					    					    					
    					    Grassi
    					    g
    					    10.8
    					
    					    					    					
    					      di cui saturi
    					    g
    					    3.6
    					
    					    					    					
    					    Fibre
    					    g
    					    25.2
    					
    					    					    					
    					    Colesterolo
    					    mg
    					    1.1
    					
    					    					    					
    					    Sodio
    					    mg
    					    491.5
    					
    					    				
    			
                            
													


						
							
							

							
								

																	Pomodori ramati
								
								
								
																	8
									
																

								

							
								

																	Pane raffermo
								
								
								
																	100
									g
																

								

							
								

																	Grana Padano DOP
								
								
								
																	60
									g
																

								

							
								

																	Acciughe sott'olio
								
								
								
																	3
									filetti
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i pomodori gratinati lavate i pomodori, tagliateli a metà 1 estraete la polpa che vi servirà per il ripieno e tenete da parte le metà svuotate 3. 
									

								

															

																		
																																											
											
										
																						
											
										
																						
											
										
																																										
																		Scolate la polpa dall’acqua in eccesso 4, poi tritatela al coltello 5, quindi scolatela nuovamente per eliminare ancora dell'acqua in eccesso 6.
									

								

															

																		
																																											
											
										
																						
											
										
																						
											
										
																																										
																		Tagliate grossolanamente  il pane raffermo 7 prima di tritarlo al mixer 8. Aggiungete il prezzemolo 9.
									

								

															

																		
																																											
											
										
																						
											
										
																						
											
										
																																										
																		Unite lo spicchi d'aglio mondato e diviso a metà (potete rimuovere l'anima prima di utilizzarlo) 10, le acciughe scolate dall'olio di conservazinoe 11 e il formaggio grattugiato 12. Insaporite con un pizzico di sale, non abbondate in questa fase data la presenza del formaggio grattugiato. 
									

								

															

																		
																																											
											
										
																						
											
										
																						
											
										
																																										
																		Infine versate l'olio 13 e la polpa dei pomodori scolata 14, tritate tutto nel mixer fino a ottenere una panure omogenea 15.
									

								

															

																		
																																											
											
										
																						
											
										
																						
											
										
																																										
																		Riempite ogni metà di pomodoro con il ripieno ottenuto 16, disponete i pomodori su una placca foderata con carta da forno, oliate leggermente i pomodori 17. Cuocete in forno ventilato a 200° per 10-12 minuti, o fino a doratura. Servite caldi i pomodori gratinati 18.
									

								

							
					    