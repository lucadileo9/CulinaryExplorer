Difficoltà: Facile
Gli spaghetti di soia con verdure e gamberi sono un primo piatto ricco di sapori ideale per dare alla vostra tavola un tocco di oriente con semplicità.
Gli spaghetti di soia sono adatti per le diete ipocaloriche, per chi soffre di intolleranze alimentari e per le diete prive di glutine.
Per dare sapidità al piatto è sufficiente la salsa di soia (in commercio si trova anche quella senza glutine) che ha grandi proprietà benefiche perché è ricca di proteine vegetali, mentre lo zenzero pungente e aromatico insaporirà gli spaghetti.
Questo primo piatto si presenta come un trionfo di colori oltre che di sapori, proprio come vuole la tradizione culinaria orientale: anche l’estetica del piatto ha la sua importanza oltre al gusto e al sapore, per portare sulla tavola un cibo perfetto sotto ogni aspetto.
Gli spaghetti di soia con gamberi e verdure si presentano come un’armonia di colori, sapori e aromi che colpirà i palati dei vostri ospiti!


												
						
						

														INGREDIENTI
							
							                            
                                
    								
    									
    										
    										342
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    342
    					
    					    					    					
    					    Carboidrati
    					    g
    					    54.6
    					
    					    					    					
    					      di cui zuccheri
    					    g
    					    21.4
    					
    					    					    					
    					    Proteine
    					    g
    					    10.6
    					
    					    					    					
    					    Grassi
    					    g
    					    9
    					
    					    					    					
    					      di cui saturi
    					    g
    					    1.09
    					
    					    					    					
    					    Fibre
    					    g
    					    4.9
    					
    					    					    					
    					    Colesterolo
    					    mg
    					    53
    					
    					    					    					
    					    Sodio
    					    mg
    					    915
    					
    					    				
    			
                            
													


						
							
							

							
								

																	Spaghetti di soia
								
								
								
																	200
									g
																

								

							
								

																	Gamberi
								
								
								
																	350
									g
																

								

							
								

																	Peperoni rossi
								
								
								
																	150
									g
																

								

							
								

																	Peperoni gialli
								
								
								
																	150
									g
																

								

							
								

																	Asparagi
								
								
								
																	10
									
																

								

							
								

																	Cipollotto fresco
								
								
								1 grande
																	
									
																

								

							
								

																	Aglio
								
								
								
																	2
									spicchi
																

								

							
								

																	Zucchero di canna
								
								
								
																	1
									cucchiaino
																

								

							
								

																	Olio di semi di girasole
								
								
								
																	4
									cucchiai
																

								

							
								

																	Salsa di soia
								
								
								
																	4
									cucchiai
																

								

							
								

																	Zenzero fresco
								
								
								
																	10
									g
																

								

							
								

																	Aceto di mele
								
								
								
																	1
									cucchiaio
																

								

							
								

																	Brodo vegetale
								
								
								
																	
									q.b.
																

								

							
								

																	Succo d'arancia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti di soia con gamberi e verdure, lavate gli asparagi, eliminate la parte finale del gambo, quella più dura e pelateli aiutandovi con un pela-asparagi o un coltellino 1. Legateli con uno spago da cucina e lessateli in acqua leggermente salata per 8-10 minuti, lasciando le punte fuori dall’acqua, le quali si cuoceranno col vapore 2. Se infilzando le punte con una forchetta risulteranno morbide, potrete scolarli. Fateli freddare leggermente e poi tagliateli a tocchetti, lasciando le punte intere 3.
									

								

															

																		
																															
											
										
																														
																		Procedete quindi con le altre verdure. Riducette il cipollotto a listarelle; sbucciate lo zenzero e tagliatelo a tocchetti; eliminate il picciolo e i semi delle due metà dei peperoni e tagliatele a bastoncini 4. Sgusciate i gamberi: potete utilizzare quelli già precotti o quelli freschi 5. Incidete il dorso dei gamberi con un coltellino e, tirando delicatamente, elimitate il filo nero, ovvero l'intestino 6.
									

								

															

																		
																															
											
										
																														
																		Preparate la base del soffritto: versate l’olio di semi di girasole in una padella wok o padella antiaderente dai bordi alti e fatelo scaldare per un minuto. Mettete i due spicchi d’aglio schiacciati o interi 7, aggiungete lo zenzero a tocchettini 8 e il cipollotto ridotto a listarelle. Fate cuocere per due minuti per far insaporire l’olio 9.
									

								

															

																		
																															
											
										
																														
																		Aggiungete a questo punto i bastoncini di peperoni rosolandoli a fuoco alto per due minuti, così da mantenere la loro croccantezza 10. Aggiungete gli asparagi, prima le basi 11  poi le punte intere e mescolate gli ingredienti 12.
									

								

															

																		
																															
											
										
																														
																		Dopo aver versato in padella tutte le verdure, sfumatele con il cucchiaio di aceto di mele 13, poi aggiungete lo zucchero di canna 14 e in fine la salsa di soia 14.
									

								

															

																		
																															
											
										
																														
																		Bagnate ora le verdure con il succo dell'arancia spremuta e lasciate cuocere per circa due minuti 16. Se le verdure dovessero asciugarsi troppo, versate circa due bicchieri di brodo vegetale, oppure del fumetto di pesce 17. Adagiate i gamberi precedentemente sgusciati e fate cuocere per massimo un minuto, se i gamberi che avete scelto son già precotti. Se fossero freschi, aspettate che cambino colore da grigiastro ad arancione rosso vivo e poi spegnete il fuoco 18.
									

								

															

																		
																															
											
										
																														
																		In una pentola portate ad ebollizione l’acqua e lessate gli spaghetti di soia per due minuti massimo con il coperchio, o seguendo le istruzione riportate sulle confezioni 19 e 20 . Scolateli e passateli sotto l’acqua fredda sgranandoli con una forchetta per evitare che si rapprendano troppo 21.
									

								

															

																		
																															
											
										
																														
																		Unite gli spaghetti di soia scolati direttamente alla padella wok 22. Concludete mescolando e regolando di salsa di soia a vostro piacere 23. Impiattate e  servite i vostri fumanti spaghetti di soia con gamberi e verdure 24.
									

								

							
					    