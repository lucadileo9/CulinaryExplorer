Difficoltà: Facile
Regione che vai, ricette che assaggi. Nel caso dell’Italia solo spostandosi da una città all’altra si scoprono ingredienti e sapori unici, tipici solo di quella porzione di territorio. E’ il caso della regione Campania: non basterebbero settimane intere per scoprire tutte le pietanze della tradizione. Ma chi almeno una volta non ha assaggiato i famosi gnocchi alla sorrentina? Il saporito condimento di questo primo piatto ci ha conquistati: corposo pomodoro, profumato basilico e mozzarella filante… tanto da farci preparare una sfiziosa variante: la pasta alla sorrentina. La scelta del formato è caduta sui fusilli che con la loro forma a spirale raccolgono tutto il condimento: sentirete che bontà dopo la gratinatura in forno! La pasta alla sorrentina è una pietanza vegetariana scenografica e succulenta da condividere con tutta la famiglia!

Scoprite anche la nostra pasta al forno con le melanzane o se avete amato questo abbinamento provate anche le zucchine alla sorrentina!


												
						
						

														INGREDIENTI
							
							                            
                                
    								
    									
    										
    										536
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    536
    					
    					    					    					
    					    Carboidrati
    					    g
    					    70.3
    					
    					    					    					
    					      di cui zuccheri
    					    g
    					    6.2
    					
    					    					    					
    					    Proteine
    					    g
    					    21.6
    					
    					    					    					
    					    Grassi
    					    g
    					    18.7
    					
    					    					    					
    					      di cui saturi
    					    g
    					    7.77
    					
    					    					    					
    					    Fibre
    					    g
    					    3.7
    					
    					    					    					
    					    Colesterolo
    					    mg
    					    29
    					
    					    					    					
    					    Sodio
    					    mg
    					    652
    					
    					    				
    			
                            
													


						
							
														Ingredienti per una pirofila da 25 cm di diametro
							

							
								

																	Fusilli
								
								
								
																	320
									g
																

								

							
								

																	Passata di pomodoro
								
								
								
																	500
									g
																

								

							
								

																	Mozzarella
								
								
								
																	125
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Parmigiano Reggiano DOP
								
								
								da grattugiare
																	65
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta alla sorrentina cominciate preparando il sugo. In una padella capiente versate l’olio e aggiungete lo spicchio d’aglio sbucciato 1, soffriggete per 1 minuto e poi versate la passata di pomodoro 2. Regolate di sale, unite qualche fogliolina di basilico e mescolate 3.
									

								

															

																		
																															
											
										
																														
																		A questo punto coprite col coperchio e lasciate cuocere per 30 minuti a fuoco dolce. A fine cottura ricordate di eliminare lo spicchio d’aglio 4. Ponete sul fuoco a scaldare una pentola colma d'acqua che servirà per la cottura della pasta e intanto occupatevi di tagliare a cubetti la mozzarella 5. Quando l'acqua avrà raggiunto il bollore cuocete la pasta 6.
									

								

															

																		
																															
											
										
																														
																		e scolatela al dente, direttamente nel sugo 7; mescolate per amalgamare 8. Versate circa metà della pasta in una pirofila da 25 cm di diametro, così da fare un primo strato 9
									

								

															

																		
																															
											
										
																														
																		sullo stesso poi aggiungete metà dei cubetti di mozzarella 10 e spolverizzate con un po’ di Parmigiano 11. Ricoprite con la pasta restante 12,
									

								

															

																		
																															
											
										
																														
																		poi aggiungete la mozzarella ed infine ricoprite con il Parmigiano (13-14). Ripassate in forno con la modalità grill impostata per circa 5 minuti, fino a che la pasta non risulterà ben gratinata e la mozzarella fusa (se non avete il grill potete mettere la teglia sul ripiano più alto e accendere il forno alla massima potenza, facendo però attenzione che non bruci!). Guarnite la vostra pasta alla sorrentina, con del basilico fresco e portate subito in tavola 15!
									

								

							
					    