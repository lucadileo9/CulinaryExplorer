Difficoltà: Facile
Texano o messicano? Il chili con carne si può definire a pieno titolo una ricetta tex-mex che pare si sia diffusa nel Sud degli Stati Uniti grazie alle cosiddette chili queens, donne di origine ispanica che preparavano in casa questo gustoso stufato piccante per poi venderlo a lavoratori, soldati e cowboys. In origine il chili prevedeva solo carne e peperoncino, proprio come dice il nome, tuttavia al giorno d’oggi viene comunemente arricchito con fagioli, peperoni e pomodoro. Noi abbiamo scelto di proporvi questa variante, apprezzata in tutto il mondo per la facilità della preparazione, il gusto deciso e la sua grande versatilità. Potete servire il chili con carne con riso bianco, tortillas e avocado per una cena in stile messicano, oppure con cheddar, patate fritte e panna acida come piace agli americani, o ancora come ripieno del più classico dei burrito… in ogni caso siamo certi che lo adorerete!


						
						

														INGREDIENTI
							
							                            
                                
    								
    									
    										
    										562.2
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    562.2
    					
    					    					    					
    					    Carboidrati
    					    g
    					    41.4
    					
    					    					    					
    					      di cui zuccheri
    					    g
    					    15.2
    					
    					    					    					
    					    Proteine
    					    g
    					    59
    					
    					    					    					
    					    Grassi
    					    g
    					    17.7
    					
    					    					    					
    					      di cui saturi
    					    g
    					    4
    					
    					    					    					
    					    Fibre
    					    g
    					    132
    					
    					    					    					
    					    Colesterolo
    					    mg
    					    16.9
    					
    					    					    					
    					    Sodio
    					    mg
    					    787
    					
    					    				
    			
                            
													


						
														
							
							

							
								

																	Manzo
								
								
								macinato
																	800
									g
																

								

							
								

																	Fagioli neri precotti
								
								
								(peso non sgocciolato)
																	1170
									g
																

								

							
								

																	Peperoni rossi
								
								
								
																	250
									g
																

								

							
								

																	Passata di pomodoro
								
								
								
																	500
									g
																

								

							
								

																	Brodo di carne
								
								
								
																	360
									g
																

								

							
								

																	Cipolle bianche
								
								
								(circa 2)
																	160
									g
																

								

							
								

																	Cipolle rosse
								
								
								(circa 1)
																	100
									g
																

								

							
								

																	Aglio
								
								
								
																	3
									spicchi
																

								

							
								

																	Peperoncino fresco
								
								
								
																	1
									
																

								

							
								

																	Olio extravergine d'oliva
								
								
								
																	30
									g
																

								

							
								

																	Cumino in polvere
								
								
								
																	1
									cucchiaino
																

								

							
								

																	Coriandolo in polvere
								
								
								
																	1
									cucchiaino
																

								

							
								

																	Zucchero di canna
								
								
								
																	1
									cucchiaino
																

								

							
								

																	Pepe nero
								
								
								
																	1
									cucchiaino
																

								

							
								

																	Sale fino
								
								
								
																	2
									cucchiaini
																

								

							
														
							
						
														
							
														Per guarnire
							

							
								

																	Coriandolo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il chili con carne, per prima cosa preparate il brodo di carne seguendo la nostra ricetta e tenetelo in caldo. Passate alla preparazione degli ingredienti: mondate e tritate gli spicchi d’aglio 1, la cipolla rossa 2 e quella bianca 3.
									

								

															

																		
																															
											
										
																														
																		Tagliate a pezzetti il peperone 4 e il peperoncino, dopo aver tolto parte dei semi 5. Scaldate metà dell’olio in una casseruola (possibilmente di ghisa), poi aggiungete la carne macinata 6.
									

								

															

																		
																															
											
										
																														
																		Condite con un cucchiaino di sale 7 e rosolate a fuoco medio-alto per una decina di minuti, sfumando con un mestolo di brodo 8. Una volta rosolata, trasferite la carne in una ciotola e tenete da parte 9.
									

								

															

																		
																															
											
										
																														
																		Nella stessa casseruola versate l’olio rimanente e aggiungete il peperoncino 10, l’aglio 11 e le cipolle 12.
									

								

															

																		
																															
											
										
																														
																		Unite anche i peperoni 13 e insaporite con un cucchiaino di sale, il pepe 14 e lo zucchero di canna 15.
									

								

															

																		
																															
											
										
																														
																		Aggiungete anche il cumino e il coriandolo in polvere 16. Alzate la fiamma e sfumate con un mestolo di brodo 17, poi cuocete le verdure a fiamma medio-alta per un totale di 10 minuti. A questo punto, unite la carne macinata rosolata in precedenza 18.
									

								

															

																		
																															
											
										
																														
																		Versate la passata di pomodoro 19 e il brodo rimanente 20. Lasciate sobbollire a fuoco medio per 60 minuti, mescolando di tanto in tanto e controllando che non si asciughi troppo 21; l'andamento della cottura dipende dal tipo di pentola per cui dovrete regolarvi in base alla casseruola utilizzata.
									

								

															

																		
																															
											
										
																														
																		Trascorso questo tempo, aggiungete i fagioli con circa 470 g del loro liquido di conservazione 22 e lasciate sobbollire per altri 40 minuti, a fuoco medio-basso. Una volta pronto, togliete la casseruola dal fornello e lasciate riposare per una decina di minuti 23. Guarnite con qualche fogliolina di coriandolo e servite il vostro chili con carne ancora caldo 24!
									

								

							
					    