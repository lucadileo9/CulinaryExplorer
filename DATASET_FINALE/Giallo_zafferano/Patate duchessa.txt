Difficoltà: Facile
Il nome può far pensare a qualche pietanza sofisticata: le patate duchessa, invece, sono semplicissime da preparare! Per il pranzo della domenica, o da inserire nelle vostre ricette di Natale, questo contorno di origine francese gustoso e raffinato, è un'alternativa alle solite patate arrosto. Le patate vengono lessate, arricchite con formaggio e tuorli, poi modellate in graziosi ciuffetti da far dorare in forno… otterrete così una croccante crosticina esterna che nasconde un interno morbido e saporito. Perfette per accompagnare i classici secondi sia di carne, come arrosti e brasati, che di pesce, le patate duchessa hanno tutte le carte in regola per diventare il vostro asso nella manica nei menù più importanti… come il menù del cenone di Capodanno o le ricette di Natale!


												
						
						

														INGREDIENTI
							
													


						
							
							

							
								

																	Patate rosse
								
								
								
																	700
									g
																

								

							
								

																	Burro
								
								
								morbido
																	70
									g
																

								

							
								

																	Grana Padano DOP
								
								
								(da grattugiare)
																	50
									g
																

								

							
								

																	Tuorli
								
								
								
																	3
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le patate duchessa lessate le patate con la buccia partendo da acqua fredda per circa 30-40 minuti, fino quando saranno abbastanza tenere da infilzarle facilmente con una forchetta 1. Sbucciate le patate ancora calde 2 e passatele con un passaverdure 3.
									

								

															

																		
																																											
											
										
																						
											
										
																						
											
										
																																										
																		Raccogliete le patate schiacciate ancora calde in una ciotola e unite i tuorli 4, il burro 5 e il formaggio grattugiato 6.
									

								

															

																		
																																											
											
										
																						
											
										
																						
											
										
																																										
																		Salate, pepate e amalgamate il tutto con una frusta a mano 7 fino ad ottenere un composto omogeneo 8. Trasferite il composto in un sac-à-poche con bocchetta a stella da 16 mm 9.
									

								

															

																		
																																											
											
										
																						
											
										
																						
											
										
																																										
																		Spremete dei ciuffetti su una leccarda foderata con carta forno 10 e cuocete in forno ventilato preriscaldato a 180° per 15-20 minuti, fino a doratura 11. Servite subito le vostre patate duchessa 12!
									

								

							
					    