Difficoltà: Facile
Sapore e gusto in tempo da record? Con la ricetta di oggi tutto questo è possibile.... filetto di salmone al pepe verde con zenzero e lime! Un secondo piatto a base di pesce, che si ispira ad una delle ricette più classiche della cucina italiana: il filetto al pepe verde! Il pepe verde è perfetto per le grigliate e ha un sapore molto deciso, ma per un risultato più delicato o una versione sempre diversa provate ad utilizzare il pepe rosa o quello bianco! La cottura veloce dei filetti di salmone ad una temperatura elevata è ideale per questa preparazione, per preservare tutta la tenerezza del salmone norvegese. Realizzate anche voi il filetto di salmone al pepe verde con zenzero e lime... non dimenticate di accompagnarlo con la salsa alla panna acida, insieme al lime esalterà il gusto del piatto, rilasciando in bocca un gusto leggermente piccante!


												
						
						

														INGREDIENTI
							
							                            
                                
    								
    									
    										
    										448
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    448
    					
    					    					    					
    					    Carboidrati
    					    g
    					    4.8
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    37.7
    					
    					    					    					
    					    Grassi
    					    g
    					    29.1
    					
    					    					    					
    					      di cui saturi
    					    g
    					    8.86
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    86
    					
    					    					    					
    					    Sodio
    					    mg
    					    696
    					
    					    				
    			
                            
													


						
							
							

							
								

																	Salmone
								
								
								norvegese
																	800
									g
																

								

							
								

																	Zenzero fresco
								
								
								
																	20
									g
																

								

							
								

																	Scorza di lime
								
								
								
																	1
									
																

								

							
								

																	Panna acida
								
								
								
																	100
									g
																

								

							
								

																	Brandy
								
								
								
																	30
									g
																

								

							
								

																	Pepe verde in grani
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il filetto di salmone al pepe verde con zenzero e lime iniziate a realizzare la salsa di accompagnamento. Per prima cosa pelate lo zenzero 1, quindi versate la panna acida in un tegame 2, lasciatela riscaldare per qualche istante a fiamma viva e sfumate con il brandy 3.
									

								

															

																		
																															
											
										
																														
																		Aggiungete lo zenzero grattugiato 4, un pizzico di sale 5, mescolate per amalgamare gli ingredienti e spegnete il fuoco. La vostra salsa alla panna acida è ora pronta 6, tenetela da parte fino al momento di servirla.
									

								

															

																		
																															
											
										
																														
																		Versate il pepe verde in un mortaio e pestatelo 7 fino a ridurlo in polvere 8 (in alternativa potete utilizzare il fondo di un bicchiere per pestarlo). Prendete il filetto di salmone e utilizzando una pinzetta tirate via eventuali lische 9, per individuarle sarà sufficiente accarezzare il filetto con le dita. Nel caso il vostro filetto dovesse presentare della pelle eliminate anche questa con un coltello molto affilato.
									

								

															

																		
																															
											
										
																														
																		 A questo punto riducete il filetto in 4 tranci 11 e cospargeteli con il pepe verde appena macinato 12. Cuocete quindi i pezzi di salmone su una griglia rovente 13 per circa 5-6 minuti, girandoli una sola volta a metà cottura.
									

								

															

																		
																															
											
										
																														
																		 Una volta cotti 13 sistemate i filetti di salmone in un piatto 14 e salateli 15.  
									

								

															

																		
																															
											
										
																														
																		Quindi aromatizzate con la scorza del lime grattugiato al momento 16. Se preferite potete dividere a metà i filetti 17 per ottenere un impiattamento più equilibrato. Servite i vostri filetti di salmone al pepe verde con zenzero e lime insieme alla salsa alla panna acida 18!
									

								

							
					    