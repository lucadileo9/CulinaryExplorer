Difficoltà: Facile
Per la ricetta di oggi ci siamo ispirati a due capisaldi della pasticceria francese e italiana: le crepe e i cannoli. Alle prime abbiamo aggiunto del caffè per ottenere delle crespelle dal gusto aromatico, mentre dagli ultimi abbiamo tratto il meglio dal loro ripieno e lo abbiamo insaporito con scaglie di cioccolato. Il risultato è stato un abbinamento decisamente sorprendente! Le crepe al caffè sono una ricetta da veri intenditori, perfetta da preparare per i palati più esigenti che non si accontentano della classica farcitura a base di Nutella. Scegliete una miscela di caffè speciale e un cioccolato di ottima qualità per una golosa merenda! 


						
						

														INGREDIENTI
							
							                            
                                
    								
    									
    										
    										527
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    527
    					
    					    					    					
    					    Carboidrati
    					    g
    					    72.4
    					
    					    					    					
    					      di cui zuccheri
    					    g
    					    39
    					
    					    					    					
    					    Proteine
    					    g
    					    16
    					
    					    					    					
    					    Grassi
    					    g
    					    19.2
    					
    					    					    					
    					      di cui saturi
    					    g
    					    11.11
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    113
    					
    					    					    					
    					    Sodio
    					    mg
    					    206
    					
    					    				
    			
                            
													


						
														
							
														Ingredienti per 8 crepe
							

							
								

																	Latte intero
								
								
								
																	400
									g
																

								

							
								

																	Farina 00
								
								
								
																	350
									g
																

								

							
								

																	Caffè
								
								
								della moka
																	100
									g
																

								

							
								

																	Uova
								
								
								
																	3
									
																

								

							
								

																	Sale fino
								
								
								
																	1
									pizzico
																

								

							
								

																	Burro
								
								
								per ungere la crepiera
																	
									q.b.
																

								

							
														
							
						
														
							
														per il ripieno
							

							
								

																	Ricotta vaccina
								
								
								
																	500
									g
																

								

							
								

																	Zucchero
								
								
								
																	150
									g
																

								

							
								

																	Cioccolato fondente
								
								
								
																	50
									g
																

								

							
														
							
						
														
							
														per la salsa
							

							
								

																	Cioccolato fondente
								
								
								
																	150
									g
																

								

							
								

																	Caffè
								
								
								della moka
																	70
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le crepe al caffè come prima cosa preparate il caffè con la moka: ve ne occorreranno 200 g. Versate quindi metà del caffè (100 g) in una brocca dove avrete già versato il latte e tenete da parte il resto, che servirà per realizzare la salsa. In un'altra ciotola rompete le uova, poi unite il latte allungato con il caffè 1 e mescolate per amalgamare il tutto 2. Setacciate poi direttamente all'interno della ciotola la farina 3
									

								

															

																		
																															
											
										
																														
																		e mescolate con una frusta 4. Unite un pizzico di sale 5 e mescolate ancora energicamente, in modo da ottenere una pastella liscia e omogenea. Coprite con pellicola 6 e lasciate riposare in frigorifero per 30 minuti. 
									

								

															

																		
																															
											
										
																														
																		Nel frattempo occupatevi del ripieno: tritate grossolanamente 50 g di cioccolato fondente 7 e unitelo alla ricotta 8. Aggiungete poi lo zucchero semolato 9,
									

								

															

																		
																															
											
										
																														
																		mescolate con una spatola 10 e, una volta ottenuto un composto omogeneo 11, trasferite in una sacca da pasticciere 12 e riponete in frigorifero. 
									

								

															

																		
																															
											
										
																														
																		Ora passate alla salsa: tritate l'altra dose di cioccolato fondente 13 e scaldate il restante caffè fino a sfiorare il bollore 14. Versate poi il caffè sul cioccolato 15
									

								

															

																		
																															
											
										
																														
																		e mescolate fino a che non si sarà sciolto 16. Tenete da parte e non preoccupatevi se la crema tenderà a solidificarsi, basterà scaldarla prima di versarla sulle crepe. Adesso non vi resta che cuocere le vostre crespelle: scaldate una crepiera o una padella antiaderente, ungetela con una noce di burro 17 e versate un mestolo di impasto 18.
									

								

															

																		
																															
											
										
																														
																		Fate roteare la padella in modo da distribuire uniformemente l'impasto e cuocete per circa un minuto 19. Quando si formeranno le classiche bollicine in superficie e i bordi si staccheranno, giratele 20 e cuocete anche dall'altro lato per circa mezzo minuto 21. Proseguite in questo modo fino a cuocere tutte le crepe.  
									

								

															

																		
																															
											
										
																														
																		Passate alla farcitura: riprendete la crema di ricotta e spremetene una parte all'interno della crepe realizzando due giri 22, poi piegatela prima a mezza luna 23 e poi di nuovo a metà 24 
									

								

															

																		
																															
											
										
																														
																		in modo da ottenere un triangolo 25. Farcite così anche tutte le altre, scaldate la salsa al cioccolato e utilizzatela per decorare le vostre crepe al caffè prima di servirle (26-27).  
									

								

							
					    