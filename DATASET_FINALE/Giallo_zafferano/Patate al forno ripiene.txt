Difficoltà: Molto facile
Cosa c’è di più buono delle patate per mettere d’accordo tutta la famiglia? Ma dimenticate per un attimo le classiche patate al forno, oggi vi proponiamo una variante davvero sfiziosa: le patate al forno ripiene. Di varianti ne esistono molte, come le jacket potatoes americane ripiene di cheddar e pancetta o le genuine patate ripiene di nonna Franca al ragù e le più semplici con prosciutto e formaggio. Anche questa versione è un classico rivisitato: polposi scrigni di patate racchiudono una succulenta farcitura di carne trita e provola filante: croccanti fuori ma morbide e aromatiche all’interno. Il tocco seducente di questo contorno? Il formaggio! Durante la gratinatura si formerà in superficie una crosticina irresistibile! Scompariranno appena portate in tavola, scommettiamo?


												
						
						

														INGREDIENTI
							
							                            
                                
    								
    									
    										
    										380
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    380
    					
    					    					    					
    					    Carboidrati
    					    g
    					    39.1
    					
    					    					    					
    					      di cui zuccheri
    					    g
    					    1.2
    					
    					    					    					
    					    Proteine
    					    g
    					    16.5
    					
    					    					    					
    					    Grassi
    					    g
    					    17.2
    					
    					    					    					
    					      di cui saturi
    					    g
    					    5.81
    					
    					    					    					
    					    Fibre
    					    g
    					    3.5
    					
    					    					    					
    					    Colesterolo
    					    mg
    					    38
    					
    					    					    					
    					    Sodio
    					    mg
    					    363
    					
    					    				
    			
                            
													


						
							
							

							
								

																	Patate
								
								
								(4 della stessa dimensione)
																	860
									g
																

								

							
								

																	Manzo
								
								
								macinato
																	120
									g
																

								

							
								

																	Provola
								
								
								dolce
																	40
									g
																

								

							
								

																	Parmigiano Reggiano DOP
								
								
								da grattugiare
																	40
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	30
									g
																

								

							
								

																	Vino bianco
								
								
								
																	15
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le patate al forno ripiene iniziate lavando e asciugando bene i tuberi. Vi consigliamo di scegliere patate della medesima dimensione in modo tale da ottenere in seguito una cottura uniforme. Disponete le patate su una leccarda ricoperta con carta forno 1. Fatele cuocere in forno statico preriscaldato a 190°C per circa 1 ora (i tempi di cottura dipendono dalla dimensione delle patate, per regolarvi al meglio testate la cottura infilzando le patate con uno stecchino). Nel frattempo scaldate in una padella l’olio di oliva con lo spicchio di aglio sbucciato 2, una volta che l’aglio avrà insaporito l’olio, eliminatelo 3
									

								

															

																		
																															
											
										
																														
																		e aggiungete la carne macinata 4, schiacciatela per sbriciolarla e rosolatela per circa 10 minuti, quindi sfumate con il vino bianco 5 e, una volta evaporato l’alcol spegnete il fuoco e tenete da parte 6.
									

								

															

																		
																															
											
										
																														
																		Quando le patate avranno terminato la cottura (accertatevi che siano morbide infilzandole con uno stecchino) sfornatele 7, lasciatele appena intiepidire, poi dividetele a metà nel senso della lunghezza 8. Con un cucchiaino prelevate la polpa della patata lasciando un bordo di circa mezzo centimetro 9 e raccoglietela in una ciotola.
									

								

															

																		
																															
											
										
																														
																		Una volta che avrete scavato tutte le patate 10, schiacciate la polpa con una forchetta 11 per ottenere una purea. Aggiungete il macinato rosolato 12, salate e pepate.
									

								

															

																		
																															
											
										
																														
																		Tagliate a cubetti la provola 13 e unitela al ripieno 14, mescolate per amalgamare gli ingredienti. Ora farcite le vostre patate con il ripieno aiutandovi con un cucchiaio 15
									

								

															

																		
																															
											
										
																														
																		Insaporite le patate con il formaggio grattugiato 16 quindi adagiatele su un leccarda ricoperta con carta forno 17 e passatele sotto il grill per 5 minuti per far dorare la superficie 18. Servite le vostre patate al forno ripiene ben calde!
									

								

							
					    