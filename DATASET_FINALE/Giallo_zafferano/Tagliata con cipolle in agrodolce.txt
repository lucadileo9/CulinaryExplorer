Difficoltà: Facile
La tagliata con cipolle in agrodolce è il secondo perfetto per i veri amanti della carne rossa, quella scottata velocemente sulla piastra e che conserva un interno rosato e succulento. L’accostamento colorato con le cipolle rosse in agrodolce, poi, esalterà tutte le qualità della carne: il sapore acidulo delle cipolle viene smorzato dallo zucchero e dall’aceto balsamico, che insieme le avvolgono in una salsa agrodolce che si sposa alla perfezione con la morbidezza del taglio di carne e con il suo interno crudo. Per arricchire la tagliata in maniera ancora più raffinata si insaporisce con un ingrediente particolare: il sale nero delle Hawaii.
Questo sale è originario dell’isola di Molokai ed è caratterizzato da grani grossi, che devono il loro colore nero agli elementi minerali di lava vulcanica di cui è ricco. Il suo gusto leggermente amaro, secco e con note affumicate, stempererà la dolcezza delle cipolle e della carne, creando un contrasto interessante alla vista e al palato. La tagliata con cipolle in agrodolce è un piatto prelibato ed invitante, da gustare in ogni sua parte!


												
						
						

														INGREDIENTI
							
							                            
                                
    								
    									
    										
    										389
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    389
    					
    					    					    					
    					    Carboidrati
    					    g
    					    9.1
    					
    					    					    					
    					      di cui zuccheri
    					    g
    					    9.1
    					
    					    					    					
    					    Proteine
    					    g
    					    44.8
    					
    					    					    					
    					    Grassi
    					    g
    					    19.3
    					
    					    					    					
    					      di cui saturi
    					    g
    					    7.52
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    139
    					
    					    					    					
    					    Sodio
    					    mg
    					    855
    					
    					    				
    			
                            
													


						
							
														Ingredienti per la tagliata
							

							
								

																	Controfiletto di manzo
								
								
								(entrecote)
																	800
									g
																

								

							
								

																	Cipolle rosse
								
								
								
																	400
									g
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Burro
								
								
								
																	30
									g
																

								

							
								

																	Timo
								
								
								
																	8
									rametti
																

								

							
								

																	Aceto balsamico
								
								
								
																	30
									ml
																

								

							
								

																	Zucchero
								
								
								
																	10
									g
																

								

							
								

																	Sale delle Hawaii
								
								
								nero
																	8
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la tagliata con cipolle in agrodolce, iniziate sbucciando le cipolle rosse. Tagliatele in 4 parti e poi in spicchi più piccoli 1, prendete quindi una padella antiaderente e fate scaldare l’olio extravergine di oliva, quando sarà ben caldo versate il burro 2. Quando il burro si sarà sciolto aggiungete gli spicchi di cipolle rosse 3 e lasciate soffriggere delicatamente.
									

								

															

																		
																															
											
										
																														
																		Quando le cipolle rosse cominceranno ad ammorbidirsi, aggiungete l’aceto balsamico 4 e lo zucchero 5. Salate a piacere e lasciate stufare fino a che non raggiungeranno una consistenza morbida ma non sfatta 6.
									

								

															

																		
																															
											
										
																														
																		Ora occupatevi della carne: estraete la carne dal frigo almeno un’ora prima di cucinarla, in modo che non sia troppo fredda ma a temperatura ambiente. Ponete il controfiletto o l’entrecote su un tagliere 7 e con un coltello affilato eliminate lo strato di grasso sulla superficie 8 fino a sgrassarlo completamente 9.
									

								

															

																		
																															
											
										
																														
																		Trasferite quindi la carne in una pirofila e versateci sopra l’olio 10, aiutandovi con le mani per ungere bene il pezzo. Cospargete la carne con il sale nero delle Hawaii 11 e con le foglioline di timo 12.
									

								

															

																		
																															
											
										
																														
																		Trasferite nuovamente la carne che avete aromatizzato sul tagliere e dividetela in due 13, dopodichè tagliate a metà ciascun pezzo ottenuto 14 fino ad ottenere 4 bistecche 15.
									

								

															

																		
																															
											
										
																														
																		Fate scaldare molto bene una bistecchiera o una padella antiaderente e fate scottare le bistecche da entrambi i lati (16-17) raggiungendo il grado di cottura desiderato. Se preferite che la parte interna rimanga rosata e non asciutta cuocete per al massimo 4-5 minuti. Evitate di punzecchiare la carne durante la cottura per evitare di fare fuoriuscire i suoi liquidi. Una volta cotta, trasferite la bistecca su un tagliere e tagliatela in obliquo per ottenere delle fette più precise e compatte 18.
									

								

															

																		
																															
											
										
																														
																		Formate uno strato di cipolle caramellate su un piatto da portata 19 e adagiateci sopra la tagliata 20. Guarnite con altro sale nero delle Hawaii e foglioline di timo 21 e servite subito la vostra tagliata con cipolle in agrodolce!
									

								

							
					    