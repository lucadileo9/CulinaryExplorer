Difficoltà: Facile
La Valle d'Aosta è una regione dalla tradizione gastronomica molto ricca e variegata, molto legata alle tradizioni, che ci propone una grande varietà di ricette gustose e sfiziose a cui non si può dire di no. Una tra le più buone e conosciute è sicuramente la ricetta degli gnocchi alla bava, in cui il formaggio utilizzato per condirli non poteva che essere la fontina, classico formaggio della tradizione Valdostana. Il sapore deciso della fontina si sposa perfettamente con quello più delicato degli gnocchi, qui preparati nella versione con farina integrale, ma per chi preferisce i gusti tradizionali posso essere preparati i più classici gnocchi di patate. Preparare questa gustosa ricetta è molto semplice e, allo stesso tempo vi farà riscuotere un grande successo. E se amate il condimento ai formaggi, provate anche una delicata versione degli gnocchi con stracchino e spinaci!

Cerchi altre ricette sfiziose per condire gli gnocchi? Prova anche gli gnocchi gratinati con zucca e toma! 


						
						

														INGREDIENTI
							
							                            
                                
    								
    									
    										
    										669
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    669
    					
    					    					    					
    					    Carboidrati
    					    g
    					    104.1
    					
    					    					    					
    					      di cui zuccheri
    					    g
    					    4.1
    					
    					    					    					
    					    Proteine
    					    g
    					    25.7
    					
    					    					    					
    					    Grassi
    					    g
    					    16.6
    					
    					    					    					
    					      di cui saturi
    					    g
    					    8.7
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    46
    					
    					    					    					
    					    Sodio
    					    mg
    					    858
    					
    					    				
    			
                            
													


						
														
							
														Ingredienti per gli gnocchi
							

							
								

																	Farina di grano saraceno
								
								
								
																	250
									g
																

								

							
								

																	Farina 00
								
								
								
																	250
									g
																

								

							
								

																	Acqua
								
								
								
																	300
									ml
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per il condimento
							

							
								

																	Fontina
								
								
								
																	200
									g
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Latte intero
								
								
								
																	200
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli gnocchi alla bava iniziate setacciando la faina 00 in una ciotola. Setacciate poi anche la farina di grano saraceno nella stessa ciotola 2. Aggiungete quindi alle farine l’acqua a temperatura ambiente. Aiutandovi con una forchetta amalgamate le farine con l’acqua 3. Aggiustate di sale.
									

								

															

																		
																															
											
										
																														
																		Continuate a mescolare finchè gli ingredienti non saranno amalgamati e quindi continuate ad impastare energicamente l’impasto con le mani 4 fino ad ottenere un composto liscio ed omogeneo dalla consistenza morbida ma compatta. Ottenete quindi un composto a cui darete la forma di palla 5. Coprite quindi la palla con pellicola trasparente alimentare 6e lasciate riposare per almeno 1 ora in luogo fresco a temperatura ambiente.
									

								

															

																		
																															
											
										
																														
																		A questo punto procedete con la preparazione della fontina. Riponete la fontina su un tagliere e privatela della crosta esterna. Quindi tagliate la fontina a listarelle, tagliando in senso orizzontale il vostro pezzo di formaggio, e successivamente ricavatene dei cubetti di circa 1 cm 7. Prendete ora un tegame e versatevi il latte 8. Scaldate ed aggiungete la fontina 9. Fate sciogliere la fontina a fuoco basso mescolando bene aiutati da un cucchiaio di legno o una spatola. La fontina deve sciogliersi totalmente ed amalgamarsi bene al latte senza produrre grumi. Aggiustate di pepe. Quando la fontina si sarà totalmente sciolta e sarà priva di grumi spegnete il fuoco.
									

								

															

																		
																															
											
										
																														
																		Riprendete ora l’impasto che avete lasciato riposare coperto da pellicola. Cospargetelo leggermente con farina per facilitarne la lavorazione. Prendetene un pezzo 10. Per ogni pezzo formate un bastoncino dello spessore di circa 1 cm e tagliatelo in piccoli pezzi della stessa grandezza 11. Date ad ogni pezzettino la classica rigatura dello gnocco aiutandovi con l’apposita tavoletta di legno oppure con l’aiuto di una forchetta 12. Potete in alternativa pressare ogni pezzetto con il polpastrello fino ad ottenere un piccolo incavo al centro. Ripetete l’operazione per ogni pezzettino di gnocchetto ottenuto.
									

								

															

																		
																															
											
										
																														
																		A questo punto prendete un tegame, riempitelo d’acqua, salate e portate ad ebollizione. Quando l’acqua bolle versatevi gli gnocchi. Quando gli gnocchi verranno a galla, dopo circa 3 o 4 minuti saranno pronti; quindi aiutandovi con una schiumarola scolateli 13 e versateli in una ciotola. Unite agli gnocchi la fontina e latte disciolti 14. Mescolate bene gli gnocchi con il sugo che avete preparato in modo da far sì che gli gnocchi assorbano il sugo e si uniformino ad esso. Impiattate quindi i vostri gnocchi alla bava 15 ancora ben caldi e… buon appetito!
									

								

							
					    