Difficoltà: Molto facile
La pastella è pura poesia: che avvolga pesce, frutta o cavolfiore si trasforma in una nuvola frizzante tuffata nell'olio bollente. Una volta cotta, calda e croccante è una sinfonia di scrocchi in bocca... anche le frittelle di mais non sono da meno! Una ricetta perfetta come aperitivo per le vostre cene o pranzi con amici, un modo sfizioso di iniziare la condivisione del pasto. Servite caldi questi bocconcini di pastella che ricordano un po' quelli di sciurilli nella consistenza e vengono impreziosite dalla croccantezza delle pepite di mais. Preferite accompagnarle con una salsina? Allora provate a tuffare le frittelle di mais nel ketchup o una salsa BBQ.


												
						
						

														INGREDIENTI
							
													


						
							
														Ingredienti per 25 pezzi
							

							
								

																	Mais
								
								
								precotto
																	360
									g
																

								

							
								

																	Farina 00
								
								
								
																	250
									g
																

								

							
								

																	Acqua
								
								
								
																	225
									g
																

								

							
								

																	Parmigiano Reggiano DOP
								
								
								
																	50
									g
																

								

							
								

																	Lievito istantaneo per preparazioni salate
								
								
								
																	5
									g
																

								

							
								

																	Timo
								
								
								
																	4
									rametti
																

								

							
								

																	Sale fino
								
								
								
																	10
									g
																

								

							
								

																	Pepe nero
								
								
								
																	
									q.b.
																

								

							
								

																	Olio di semi di girasole
								
								
								
																	700
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le frittelle di mais cominciate mettendo sul fornello la pentola piena d’olio in cui friggere. Intanto preparate la pastella. In un recipiente versate la farina, il lievito 1, l’acqua a filo mentre mescolate con la frusta per evitare la formazione di grumi 2. Poi aggiungete il parmigiano grattugiato 3,
									

								

															

																		
																															
											
										
																														
																		il sale 4, il mais scolato 5, il pepe 6
									

								

															

																		
																															
											
										
																														
																		e infine sfogliate il timo 7. Mescolate bene con un cucchiaio 8 e spostatevi ai fornelli. A questo punto l’olio dovrebbe essere a 170°, la temperatura ideale per la frittura e che potrete misurare con un termometro da cucina, quindi aiutatevi con due cucchiai per versare 4 – 5 porzioni di impasto nell’olio: in totale dovreste ottenere 25 pezzi circa 9.
									

								

															

																		
																															
											
										
																														
																		Dopo circa 4-5 minuti le frittelle saranno dorate, scolatele su carta assorbente 10 e proseguite con la cottura di tutte le altre 11. Ecco pronte le vostre frittelle di mais, buon appetito 12.
									

								

							
					    