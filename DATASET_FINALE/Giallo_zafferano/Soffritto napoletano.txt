Difficoltà: Facile
Scriveva ironicamente Mario Stefanile che anche a Napoli, stranamente, d’inverno fa freddo. I piatti umili con cui usavano ristorarsi i contadini erano quasi tutti concentrati di sapori provenienti dalla terra. Semplici zuppe a base di scarole che fanno da compagne di fagioli o patate, perfette per conciliare i bisogni di energia e sazietà. Ma ogni tanto capitava di poter bere una tazza di bollente, e cosiddetto, brodo di polpo, che ancora oggi viene venduto per strada ai passanti che hanno voglia di scaldarsi. E poi c’è ancora un’altra tradizione, quella del soffritto napoletano. Non si tratta certamente del classico trito di ortaggi, ma di un vero e proprio soffritto di pezzetti di carne che vengono conditi con sugo di pomodoro, peperoncino e alloro. Anche in questo caso i protagonisti sono tagli meno nobili, quelli che qualcuno oserebbe scartare, perdendosi poi il lusso di una preparazione come questa. Per realizzare il soffritto napoletano infatti si utilizzano fegato, polmoni, milza, cuore e qualcuno aggiunge anche la trachea, vale a dire tutti quei pezzi che compongono la cosiddetta coratella. Continua poi, Stefanile, cercando di rassicurare chi prova paura o soggezione verso il soffritto napoletano, che questo è un piatto che rende nobili anche le cucine più umili. Abbiamo deciso perciò di rispolverare i vecchi manuali di cucina riproponendo questa ricetta partenopea antichissima e davvero gustosa. Una volta pronto il soffritto napoletano non dovrete fare altro che scegliere se gustarlo su crostoni di pane, a mo’ di zuppa, o come condimento per i bucatini!


												
						
						

														INGREDIENTI
							
							                            
                                
    								
    									
    										
    										291
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    291
    					
    					    					    					
    					    Carboidrati
    					    g
    					    7.1
    					
    					    					    					
    					      di cui zuccheri
    					    g
    					    7.1
    					
    					    					    					
    					    Proteine
    					    g
    					    20.6
    					
    					    					    					
    					    Grassi
    					    g
    					    20
    					
    					    					    					
    					      di cui saturi
    					    g
    					    7.7
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    9
    					
    					    					    					
    					    Sodio
    					    mg
    					    172
    					
    					    				
    			
                            
													


						
							
							

							
								

																	Frattaglie di maiale
								
								
								(milza, cuore, polmone, fegato)
																	1
									kg
																

								

							
								

																	Passata di pomodoro
								
								
								
																	700
									g
																

								

							
								

																	Triplo concentrato di pomodoro
								
								
								
																	150
									g
																

								

							
								

																	Acqua
								
								
								
																	300
									g
																

								

							
								

																	Strutto
								
								
								
																	80
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Alloro
								
								
								
																	4
									foglie
																

								

							
								

																	Rosmarino
								
								
								
																	1
									rametto
																

								

							
								

																	Peperoncino secco
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il soffritto napoletano cominciate dal taglio delle frattaglie: ricavate dei cubi grossi 2-3 cm dai pezzi di milza, cuore, fegato e polmone (1-2-3).
									

								

															

																		
																															
											
										
																														
																		Trasferite il tutto in una ciotola e sciacquate per bene i pezzetti sotto l’acqua corrente 4, poi scolate 5 e disponete su un vassoio con carta assorbente 6.
									

								

															

																		
																															
											
										
																														
																		Tamponate bene la carne con altra carta assorbente per asciugare dall'acqua in eccesso 7. A questo punto mettete una casseruola sul fuoco e scaldate l’olio insieme allo strutto 8. Non appena quest’ultimo si sarà sciolto e il fondo risulterà sufficientemente caldo, tuffate i pezzetti di carne 9.
									

								

															

																		
																															
											
										
																														
																		Mescolate e rosolate per 5 minuti 10 o comunque finché tutti i pezzetti non avranno preso colore 11. Nel frattempo versate l'acqua in una ciotola insieme al concentrato 12
									

								

															

																		
																															
											
										
																														
																		e stemperate accuratamente 13, dopodiché aggiungete alla casseruola 14 e mescolate. Versate anche la passata di pomodoro 15
									

								

															

																		
																															
											
										
																														
																		e insaporite con il peperoncino secco, o fresco, nella quantità che preferite 16, e profumate il tutto con alloro e rosmarino 17; infine aggiustate di sale 18.
									

								

															

																		
																															
											
										
																														
																		Coprite con il coperchio 19 e lasciate cuocere il tutto a fuoco dolce per 2 ore 20. Dopodiché cuocete ancora per 30 minuti, ma stavolta senza coperchio, così da asciugare un po’ il liquido di cottura... ed ecco pronto il vostro soffritto napoletano 21!
									

								

							
					    