Difficoltà: Media
Con la ricetta dei peperoni sott’olio potete racchiudere in un barattolo il sapore dell’estate per goderne tutto l’anno! Una conserva fatta in casa saporita e dai colori vivaci, perfetta per rallegrare la vostra tavola, anche su una semplice bruschetta. Con la loro consistenza croccante e carnosa e il gusto deciso, i peperoni sott’olio sono ideali da servire come antipasto o contorno per accompagnare i vostri piatti preferiti. Inoltre sono una comoda e pratica soluzione dell’ultimo minuto perché pronti da utilizzare direttamente dalla dispensa!


												
						
						

														INGREDIENTI
							
													


						
							
														Per 2 barattoli (della capacità di 500 ml)
							

							
								

																	Peperoni
								
								
								gialli e rossi
																	400
									g
																

								

							
								

																	Aceto di vino bianco
								
								
								
																	1
									l
																

								

							
								

																	Acqua
								
								
								
																	1
									l
																

								

							
								

																	Aglio
								
								
								
																	3
									spicchi
																

								

							
								

																	Timo
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i peperoni sott’olio iniziate dalla sanificazione dei barattoli e assicuratevi di utilizzare tappi nuovi. Fate riferimento alle linee guida del Ministero della Salute riportate in fondo alla ricetta. Poi lavate i peperoni sotto l’acqua corrente, rimuovete la calotta 1 ed eliminate i semi. Dividete i peperoni a metà 2 ed eliminate anche i filamenti bianchi, dopodiché tagliateli a listarelle dello spessore di circa 7 mm 3.
									

								

															

																		
																																											
											
										
																						
											
										
																						
											
										
																																										
																		Riducete a listarelle anche la calotta 4 e raccogliete il tutto in una ciotola 5. Infine sbucciate gli spicchi d’aglio e tagliateli a metà 6.
									

								

															

																		
																																											
											
										
																						
											
										
																						
											
										
																																										
																		Versate l’aceto 7 e l’acqua in una pentola 8 e portate a bollore 9.
									

								

															

																		
																																											
											
										
																						
											
										
																						
											
										
																																										
																		Aggiungete i peperoni 10 e lasciateli bollire per 4 minuti, poi unite il timo, il rosmarino 11 e l’aglio 12.
									

								

															

																		
																																											
											
										
																						
											
										
																						
											
										
																																										
																		Fate bollire per un altro minuto 13, poi scolate sia i peperoni che gli aromi su un canovaccio pulito 14; dovranno risultare al dente. Quando saranno ben asciutti inseriteli nei barattoli sterilizzati, alternando i peperoni all’aglio e alle erbe aromatiche, avendo cura di riempire il più possibile gli spazi vuoti 15.
									

								

															

																		
																																											
											
										
																						
											
										
																						
											
										
																																										
																		A questo punto versate l’olio nei barattoli in modo che copra completamente le verdure e rimanga uno spazio di circa 2 cm prima del bordo 16. Chiudete bene i barattoli, ma senza stringere eccessivamente il tappo così da permettere all’aria di uscire 17. Trasferite i barattoli in una pentola capiente e copriteli con l’acqua, poi portate a bollore e fate bollire per 30 minuti 18. Trascorso questo tempo spegnete il fuoco e lasciate raffreddare nell’acqua, dopodiché verificate che si sia creato il sottovuoto premendo il centro del tappo. Dovrete anche verificare il livello dell'olio nelle ore successive: se questo scenderà lasciando scoperti i peperoni, dovrete aprire i barattoli, rabboccare e procedere a nuova pastorizzazione. In caso i barattoli siano sotto vuoto e con buon livello di olio, potrete conservare i vostri peperoni sott’olio in dispensa!
									

								

							
					    