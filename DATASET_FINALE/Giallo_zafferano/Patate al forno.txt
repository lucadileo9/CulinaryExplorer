Difficoltà: Facile
Una tira l’altra ma non sono le ciliegie... sono le patate! In questa ricetta nella loro veste più classica, il contorno con le patate per eccellenza: le patate al forno! Impossibile non amarle con il pesce o carne, come il classico arrosto per una cena coi fiocchi. In tantissimi ci avete chiesto qual è il segreto per delle patate al forno croccanti e dorate, insomma perfette. Ognuno custodisce il segreto per ottenere le migliori patate al forno: c'è chi le passa sotto acqua corrente fredda o in ammollo per eliminare l'amido, chi le cuoce in forno statico prima coperte con carta alluminio e poi scoprendo la teglia, chi ancora misura millimetricamente gli spicchi o i cubetti per farli tutti uguali e garantire la cottura uniforme o chi prepara le patate al forno con la buccia. Siete curiosi di conoscere quali sono i nostri semplici trucchi per delle patate al forno croccanti da applausi a tavola? Siamo felici di condividerli con voi per farvi assaporare un contorno gustoso che piace sempre a tutti! 


						
						

														INGREDIENTI
							
							                            
                                
    								
    									
    										
    										261
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    261
    					
    					    					    					
    					    Carboidrati
    					    g
    					    38.6
    					
    					    					    					
    					      di cui zuccheri
    					    g
    					    2
    					
    					    					    					
    					    Proteine
    					    g
    					    4.5
    					
    					    					    					
    					    Grassi
    					    g
    					    9.9
    					
    					    					    					
    					      di cui saturi
    					    g
    					    1.55
    					
    					    					    					
    					    Fibre
    					    g
    					    3.8
    					
    					    					    					    					
    					    Sodio
    					    mg
    					    311
    					
    					    				
    			
                            
													


						
														
							
							

							
								

																	Patate
								
								
								(a pasta gialla)
																	1
									kg
																

								

							
								

																	Rosmarino
								
								
								
																	2
									rametti
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	2
									rametti
																

								

							
														
							
						
														
							
														per ungere la teglia
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																				
											
										
																			
																		Per preparare le patate al forno come prima cosa lavatele bene 1 e sbucciatele 2. Dividete le patate a metà per il senso della lunghezza 3 e poi in quarti.
									

								

															

																		
																				
											
										
																			
																		Da queste ricavate dei cubetti grandi un paio di cm 4 e man mano trasferitele in una ciotola 5. In una pentola portate ad ebollizione abbondante acqua e immergete le patate 6.
									

								

															

																		
																				
											
										
																			
																		Sbollentatele per 7 minuti quindi scolatele 7 e trasferitele nuovamente in una ciotola 8. Aromatizzate con le foglioline di timo 9.
									

								

															

																		
																				
											
										
																			
																		Aggiungete sale, pepe 10, olio 11 e mescolate bene con un cucchiaio 12.
									

								

															

																		
																				
											
										
																			
																		Trasferite le patate in una teglia di alluminio dai bordi bassi precedentemente unta. Agigungete dei rametti di rosmarino 13 e due spicchi d'aglio 14. Cuocete le patate in forno ventilato preriscaldato a 220°, nel ripiano centrale, per 40 minuti o fino a quando le patate non risulteranno ben dorate. A metà cottura si raccomanda di mescolare delicatamente le patate per una doratura uniforme. A cottura ultimata sfornate le vostre patate al forno, togliete gli spicchi d'aglio e servitele 15.
									

								

							
					    