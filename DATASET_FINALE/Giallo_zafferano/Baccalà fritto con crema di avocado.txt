Difficoltà: Facile
Il baccalà fritto è un must delle feste, ma in questa versione potrete sfoggiarlo anche per le occasioni più romantiche e speciali: baccalà fritto con crema di avocado! Un secondo piatto dall’aspetto accattivante e colorato, servito con croccanti chips di polenta e una semplice salsa di lamponi, per un tocco di acidità. Grazie all’utilizzo del panko, il tipico pangrattato giapponese, la frittura risulta leggera e ariosa e contrasta con la consistenza cremosa dell’avocado. Per una presentazione scenografica, inoltre, abbiamo aggiunto scaglie di mandorle e fiori eduli, che rendono il baccalà fritto con crema di avocado una portata di grande effetto, ideale anche come antipasto!


						
						

														INGREDIENTI
							
													


						
														
							
														Per il baccalà fritto
							

							
								

																	Baccalà dissalato
								
								
								
																	500
									g
																

								

							
								

																	Panko 
								
								
								
																	250
									g
																

								

							
								

																	Farina 00
								
								
								
																	100
									g
																

								

							
								

																	Uova
								
								
								medie
																	2
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la crema di avocado
							

							
								

																	Avocado
								
								
								maturi
																	2
									
																

								

							
								

																	Succo di lime
								
								
								
																	1
									
																

								

							
								

																	Peperoncino fresco
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per le chips di polenta
							

							
								

																	Farina istantanea per polenta
								
								
								
																	50
									g
																

								

							
								

																	Acqua
								
								
								
																	250
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la salsa ai lamponi
							

							
								

																	Lamponi
								
								
								
																	300
									g
																

								

							
								

																	Acqua
								
								
								
																	
									q.b.
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
														
							
														Per guarnire
							

							
								

																	Mandorle in scaglie
								
								
								tostate
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
								

																	Fiori eduli
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il baccalà fritto con crema di avocado per prima cosa preparate la polenta per fare le chips: in un pentolino portate a bollore l’acqua a cui avrete aggiunto un filo d’olio e un pizzico di sale, poi versate gradualmente la farina di mais mentre mescolate con una frusta 1. Abbassate leggermente il fuoco e lasciate addensare il composto continuando a mescolare con la frusta 2. Una volta raggiunta la giusta consistenza, versate la polenta al centro di un foglio di carta forno 3.
									

								

															

																		
																																											
											
										
																						
											
										
																						
											
										
																																										
																		Coprite con un altro foglio di carta forno 4 e stendete la polenta con un mattarello per renderla molto sottile. Trasferite il tutto su una leccarda 5 e cuocete in forno ventilato preriscaldato a 180° per circa 30 minuti. Trascorso questo tempo, sfornate e lasciate raffreddare 6.
									

								

															

																		
																																											
											
										
																						
											
										
																						
											
										
																																										
																		Mentre la polenta è in forno potete dedicarvi al baccalà: sarà già dissalato, ma sciacquatelo ulteriormente sotto acqua corrente e poi tamponatelo per asciugarlo. Togliete la pelle con un coltello dalla lama ben affilata, cercando di non portar via troppa polpa 7. Tagliate la polpa a bocconcini della dimensione di circa 3-4 cm 8. In una ciotola condite le uova con sale e pepe 9, poi sbattetele con una forchetta. Versate la farina e il panko in altre 2 ciotole e procedete con la panatura.
									

								

															

																		
																																											
											
										
																						
											
										
																						
											
										
																																										
																		Passate i bocconcini prima nella farina, avendo cura di rimuovere l’eccesso 10, poi nell’uovo 11 e infine nel panko 12.
									

								

															

																		
																																											
											
										
																						
											
										
																						
											
										
																																										
																		Man mano che impanate il baccalà adagiate i bocconcini su un vassoio 13. Riponete il vassoio in frigorifero e occupatevi della crema di avocado: dividete l’avocado a metà 14, prelevate la polpa e versatela in una ciotola, poi aggiungete il succo del lime 15.
									

								

															

																		
																																											
											
										
																						
											
										
																						
											
										
																																										
																		Unite anche il peperoncino tritato e privato dei semi 16, sale e pepe 17. Schiacciate il tutto con una forchetta per ridurlo in crema 18. Riponete anche la crema di avocado in frigorifero, coperta con pellicola.
									

								

															

																		
																																											
											
										
																						
											
										
																						
											
										
																																										
																		In ultimo preparate la salsa ai lamponi: mettete i lamponi in un pentolino 19, aggiungete un goccio d’acqua 20 e fate cuocere per circa 5 minuti a fuoco medio 21.
									

								

															

																		
																																											
											
										
																						
											
										
																						
											
										
																																										
																		Quando i lamponi saranno ammorbiditi versateli in un colino posizionato su una ciotola 22 e premete con una marisa per setacciarli ed eliminare i semini 23 24.
									

								

															

																		
																																											
											
										
																						
											
										
																						
											
										
																																										
																		Siete pronti per friggere: riprendete la polenta e tagliatela a rettangoli 25. Scaldate l’olio di semi fino a una temperatura di 180° e friggete pochi pezzi per volta fino a doratura 26, poi scolate su carta per fritti 27.
									

								

															

																		
																																											
											
										
																						
											
										
																						
											
										
																																										
																		Nello stesso olio friggete anche i bocconcini di baccalà 28 e, una volta dorati, scolateli sempre sulla carta per fritti 29. Salate a piacere 30.
									

								

															

																		
																																											
											
										
																						
											
										
																						
											
										
																																										
																		Ora potete impiattare: con l’aiuto di 2 cucchiaini formate delle quenelle di crema di avocado 31, poi aggiungete le chips di polenta 32 e qualche goccia di salsa di lamponi 33.
									

								

															

																		
																																											
											
										
																						
											
										
																						
											
										
																																										
																		Completate con scaglie di mandorle tostate 34 e qualche fogliolina di timo e maggiorana. Se desiderate potete guarnire con fiori eduli a piacere 35. Il vostro baccalà fritto con crema di avocado è pronto per essere servito 36!
									

								

							
					    