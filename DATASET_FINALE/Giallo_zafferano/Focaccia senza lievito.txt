Difficoltà: Media
Serata tipo: amici che piombano a casa vostra per l’ora di cena e ormai è troppo tardi per cucinare la pizza che vi ha reso famosi tra le vostre conoscenze e che avevate promesso! "E ora?" penserete..."Ottimo", rispondiamo noi! È arrivata l’occasione buona per sfoderare una ricetta che anche noi prepariamo molto spesso: la focaccia senza lievito. I lunghi tempi d’attesa per ottenere un classico lievitato vengono ridotti e sostituiti dalla velocità d’esecuzione e dal risultato originale e sfizioso. Ma la focaccia senza lievito non è soltanto una comoda idea per la cena. Infatti quest’asso nella manica è la ricetta ideale per chi è intollerante al lievito. Una sorta di torta salata senza lievito, realizzata con acqua, farina e olio alla quale non saprete resistere, con un ripieno saporito e irresistibile ma che potrete adattare ai gusti dei vostri ospiti. Avete circa un paio d'ore di tempo prima che suonino alla porta... che focaccia senza lievito sia allora!


						
						

														INGREDIENTI
							
							                            
                                
    								
    									
    										
    										537
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    537
    					
    					    					    					
    					    Carboidrati
    					    g
    					    64.1
    					
    					    					    					
    					      di cui zuccheri
    					    g
    					    1.6
    					
    					    					    					
    					    Proteine
    					    g
    					    19.7
    					
    					    					    					
    					    Grassi
    					    g
    					    22.4
    					
    					    					    					
    					      di cui saturi
    					    g
    					    7.07
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    45
    					
    					    					    					
    					    Sodio
    					    mg
    					    932
    					
    					    				
    			
                            
													


						
														
							
														Ingredienti per uno stampo da 26,5 cm di diametro
							

							
								

																	Acqua
								
								
								a temperatura ambiente
																	133
									g
																

								

							
								

																	Farina 00
								
								
								
																	250
									g
																

								

							
								

																	Olio extravergine d'oliva
								
								
								
																	35
									g
																

								

							
								

																	Sale fino
								
								
								
																	6
									g
																

								

							
														
							
						
														
							
														per il ripieno
							

							
								

																	Patate
								
								
								
																	400
									g
																

								

							
								

																	Pancetta dolce
								
								
								
																	100
									g
																

								

							
								

																	Provola affumicata
								
								
								
																	110
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la focaccia senza lievito cominciate dall’impasto. In una ciotola versate la farina insieme al sale 1. Unite anche l’acqua a temperatura ambiente versandola a filo 2 mentre impastate a mano. Procedete aggiungendo 25 grammi di olio all’impasto che a questo punto sarà diventato compatto 3.
									

								

															

																		
																															
											
										
																														
																		Dopo una breve mescolata in ciotola, trasferite il composto sul piano da lavoro 4. Lavoratelo fin quando non noterete che l’impasto è diventato elastico e liscio 5 E' normale che l'impasto risulti molto morbido. Trasferite nuovamente in ciotola la pallina di impasto 6 e coprite con pellicola trasparente: fate riposare per almeno 30 minuti a temperatura ambiente.
									

								

															

																		
																															
											
										
																														
																		Nel frattempo dedicatevi al ripieno: lavate e poi lessate le patate in un pentolino per una ventina di minuti dal momento in cui l’acqua raggiunge il bollore 7. È importante che non cuociano fino a diventare troppo morbide, altrimenti si disferanno durante la cottura in forno. Una volta cotte scolatele 8 e lasciatele raffreddare, poi pelatele e tagliatele a fette di circa 1 cm 9.
									

								

															

																		
																															
											
										
																														
																		Tagliate a cubetti la pancetta dolce 10 e la provola affumicata 11, quindi tenete da parte. A questo punto potrete riprendere l’impasto, dividetelo a metà 12
									

								

															

																		
																															
											
										
																														
																		e tirate l'impasto infarinando leggermente il piano di lavoro 13 ottenendo un disco di circa 26 centimetri. Ungete una teglia di 26,5 cm di diametro (24 cm di diametro misurando il fondo) e sistemate la sfoglia ottenuta, pressando leggermente il fondo e i bordi per far aderire perfettamente 14. Farcite la focaccia con le fette di patate 15,
									

								

															

																		
																															
											
										
																														
																		la pancetta e la provola tagliate a dadini 16. Tirate anche l’altra metà di impasto e andate a sistemare la sfoglia in teglia 17: fate in modo che i bordi combacino per bene e poi pizzicate con le dita e arrotolate bene lìimpasto per sigillare 18.
									

								

															

																		
																															
											
										
																														
																		Con i rebbi di una forchetta bucate la superficie 19 e infine spennellate la superficie coi restanti 10 grammi di olio 20. Cuocete in forno statico preriscaldato a 200° per 35 minuti nella parte centrale del forno, poi spostate la teglia sulla base del forno e cuocete per altri 10 minuti. Quindi sfornate e servite la vostra focaccia senza lievito ancora fumante 21!
									

								

							
					    