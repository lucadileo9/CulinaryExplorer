Difficoltà: Facile
In cucina, come nella vita, si rischia di cadere sempre nelle stesse abitudini e si ricorre spesso ai soliti ingredienti, quelli che conosciamo meglio. Prendiamo le erbe aromatiche per esempio: il basilico o il prezzemolo sono una sicurezza e li aggiungeremmo dappertutto, ma avete mai provato a osare con qualcosa di più… selvatico? Le bavette con alici al pesto di finocchietto daranno una scossa alla vostra routine alimentare, stimolando il senso del gusto e dell’olfatto con sapori e profumi diversi dal solito! Un cremoso pesto di finocchietto selvatico, un crumble croccante arricchito dai pistacchi e la sapidità delle alici aggiunte in ultimo danno vita a un primo piatto dal gusto intenso e avvolgente: il tutto completato da un formato lungo di pasta come le bavette, che contribuisce a legare in modo indissolubile tutti gli ingredienti. Se vi abbiamo incuriosito, non esitate ad ampliare il vostro repertorio culinario con una ricetta semplice e accattivante come le bavette con alici al pesto di finocchietto… perché in cucina come nella vita, si sa, i gusti possono cambiare e vale sempre la pena assaggiare!


						
						

														INGREDIENTI
							
							                            
                                
    								
    									
    										
    										766
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    766
    					
    					    					    					
    					    Carboidrati
    					    g
    					    79.2
    					
    					    					    					
    					      di cui zuccheri
    					    g
    					    5.1
    					
    					    					    					
    					    Proteine
    					    g
    					    20.9
    					
    					    					    					
    					    Grassi
    					    g
    					    40.6
    					
    					    					    					
    					      di cui saturi
    					    g
    					    7.34
    					
    					    					    					
    					    Fibre
    					    g
    					    4.7
    					
    					    					    					
    					    Colesterolo
    					    mg
    					    27
    					
    					    					    					
    					    Sodio
    					    mg
    					    731
    					
    					    				
    			
                            
													


						
														
							
							

							
								

																	Linguine
								
								
								
																	320
									g
																

								

							
								

																	Acciughe (alici)
								
								
								già pulite
																	120
									g
																

								

							
								

																	Cipollotti rossi
								
								
								
																	100
									g
																

								

							
								

																	Peperoncino fresco
								
								
								rosso lungo
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	10
									g
																

								

							
														
							
						
														
							
														per il pesto di finocchietto
							

							
								

																	Finocchietto selvatico
								
								
								
																	50
									g
																

								

							
								

																	Mandorle pelate
								
								
								
																	30
									g
																

								

							
								

																	Parmigiano Reggiano DOP
								
								
								da grattugiare
																	40
									g
																

								

							
								

																	Olio extravergine d'oliva
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per il crumble
							

							
								

																	Pane casereccio
								
								
								mollica
																	60
									g
																

								

							
								

																	Pistacchi tostati salati
								
								
								
																	20
									g
																

								

							
								

																	Olio extravergine d'oliva
								
								
								
																	10
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le bavette con alici al pesto di finocchietto, mettete a bollire una pentola di acqua leggermente salata per la cottura della pasta e iniziate a occuparvi della parte croccante: prendete il pane fresco (o al massimo vecchio di un giorno), eliminate la crosta e tagliatelo a cubotti 1. Mettete il pane in un frullatore, aggiungete i pistacchi 2, versate l’olio d’oliva 3
									

								

															

																		
																															
											
										
																														
																		e frullate brevemente per ottenere delle briciole grossolane 4. Scaldate una padella a fuoco alto, aggiungete le briciole di pane e pistacchi 5 e tostatele per un paio di minuti, mescolando spesso per evitare che si brucino 6. Una volta tostate, tenetele momentaneamente da parte.
									

								

															

																		
																															
											
										
																														
																		Ora passate alla preparazione del pesto di finocchietto: lavate e tamponate il finocchietto, poi prendete il frullatore (andrà bene lo stesso utilizzato in precedenza, senza bisogno di pulirlo) e aggiungete il finocchietto avendo cura di eliminare i gambi più coriacei 7; unite le mandorle 8, il Parmigiano grattugiato, l’olio d’oliva 9, il sale e il pepe
									

								

															

																		
																															
											
										
																														
																		e frullate fino a ottenere una consistenza piuttosto uniforme 10, poi versatelo in una ciotolina e tenetelo momentaneamente da parte. Ora potete occuparvi degli altri ingredienti che serviranno per il condimento: prendete il cipollotto, eliminate la base e lo strato più esterno 11, poi tagliatelo a striscioline per il lungo, in modo che richiami la forma delle bavette 12: vi serviranno circa 60 g di cipollotto pulito.
									

								

															

																		
																															
											
										
																														
																		Pelate lo spicchio d’aglio e tagliatelo a faldine 13, dopodiché lavate il peperoncino, spuntate l’estremità superiore e tagliatelo a rondelle 14. A questo punto l’acqua sarà arrivata a bollore, quindi versate le bavette 15 e cuocete per il tempo indicato sulla confezione.
									

								

															

																		
																															
											
										
																														
																		Nel frattempo scaldate l’olio d’oliva in una padella, aggiungete l’aglio, il peperoncino 16 e il cipollotto 17 e fate soffriggere per circa 5 minuti, poi unite anche le alici 18 e cuocete a fuoco medio per altri 2 minuti mescolando delicatamente per evitare di romperle.
									

								

															

																		
																															
											
										
																														
																		Una volta pronto il condimento 19, spegnete il fuoco e tenetelo in caldo. Quando la pasta sarà al dente, scolatela direttamente nella padella 20, aggiungete il pesto di finocchietto 21 e saltatela per amalgamare bene il tutto,
									

								

															

																		
																															
											
										
																														
																		allungando con un mestolo dell’acqua di cottura 22. A questo punto suddividete la pasta nei piatti da portata, guarnite con il crumble di pane e pistacchi 23 e gustate le vostre profumatissime bavette con alici al pesto di finocchietto 24!
									

								

							
					    