Difficoltà: Facile
Lo sformato di verdure e Grana Padano è una pietanza rustica e appetitosa insaporita con il formaggio, da personalizzare con i vostri ingredienti preferiti! In questo ricco sformato di verdure troverete un mix di ortaggi saltati in padella e poi tuffati in teglia con le uova e la panna, così da ottenere una torta salata morbida, gustosa e genuina. Estremamente semplice da preparare e ideale anche come ricetta svuotafrigo, lo sformato di verdure e Grana Padano è ottimo da gustare sia caldo che a temperatura ambiente, quindi perfetto anche per un pic-nic!


						
						

														INGREDIENTI
							
													


						
														
							
							

							
								

																	Patate
								
								
								
																	150
									g
																

								

							
								

																	Grana Padano DOP
								
								
								da grattugiare
																	160
									g
																

								

							
								

																	Cavolfiore
								
								
								
																	600
									g
																

								

							
								

																	Zucca delica
								
								
								
																	300
									g
																

								

							
								

																	Tarassaco
								
								
								
																	100
									g
																

								

							
								

																	Fagiolini
								
								
								
																	85
									g
																

								

							
								

																	Taccole
								
								
								
																	85
									g
																

								

							
								

																	Zucchine
								
								
								
																	80
									g
																

								

							
								

																	Bietole
								
								
								
																	80
									g
																

								

							
								

																	Porri
								
								
								
																	1
									
																

								

							
								

																	Uova
								
								
								
																	4
									
																

								

							
								

																	Panna fresca liquida
								
								
								
																	200
									g
																

								

							
								

																	Maggiorana
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la teglia
							

							
								

																	Olio extravergine d'oliva
								
								
								
																	
									q.b.
																

								

							
								

																	Pangrattato
								
								
								
																	
									q.b.
																

								

							
														
							
						
														
							
														per spolverizzare
							

							
								

																	Grana Padano DOP
								
								
								
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare lo sformato di verdure e Grana Padano iniziate a lavare tutte le verdure. Sbucciate e tagliate la zucca a cubetti irregolari ma abbastanza piccoli 1. Spuntate i fagiolini e tagliateli in 4-5 parti in base alla lunghezza 2. Fate lo stesso con le taccole 3.
									

								

															

																		
																																											
											
										
																						
											
										
																						
											
										
																																										
																		Tagliate anche le zucchine a cubetti 4. Riducete a pezzetti sia le bietole 5 che il tarassaco 6. 
									

								

															

																		
																																											
											
										
																						
											
										
																						
											
										
																																										
																		Spuntate e affettate il porro 7. Sbucciate e tagliate a cubetti anche le patate 8 e ricavate le cimette dal cavolfiore 9. 
									

								

															

																		
																																											
											
										
																						
											
										
																						
											
										
																																										
																		In una padella capiente versate un filo di olio e il porro 10, stufate per 1-2 minuti e poi aggiungete la zucca 11 e le patate 12. Cuocete a fuoco medio–alto per circa 2-3 minuti.
									

								

															

																		
																																											
											
										
																						
											
										
																						
											
										
																																										
																		Unite anche il cavolfiore 13 e coprite con un coperchio 14, poi cuocete per circa 5 minuti mescolando ogni tanto. Ora versate le taccole, i fagiolini e le zucchine 15. 
									

								

															

																		
																																											
											
										
																						
											
										
																						
											
										
																																										
																		Regolate di sale e pepe e lasciate cuocere ancora con il coperchio 16 per altri 4-5 minuti. Alla fine aggiungete anche le bietole e il tarassaco 17, mescolate e lasciate cuocere per altri 5 minuti sempre con il coperchio 18. 
									

								

															

																		
																																											
											
										
																						
											
										
																						
											
										
																																										
																		Trascorso questo tempo, spegnete il fuoco e lasciate raffreddare 19; le verdure non risulteranno ben cotte ma completeranno la cottura in forno. Versate le uova in una ciotola 20, sbattete con la frusta e aromatizzate con sale, pepe e maggiorana 21.
									

								

															

																		
																																											
											
										
																						
											
										
																						
											
										
																																										
																		Aggiungete il Grana Padano DOP grattugiato 22, la panna 23 e mescolate con la frusta a mano. Versate le verdure nel composto 24. 
									

								

															

																		
																																											
											
										
																						
											
										
																						
											
										
																																										
																		Mescolate il tutto 25. Oliate una teglia svasata che misura 22 cm alla base e 25 cm nella parte superiore, alta 6 cm, e cospargetela con del pangrattato 26 27.
									

								

															

																		
																																											
											
										
																						
											
										
																						
											
										
																																										
																		Versate il composto 28, spolverizzate la superficie con Grana Padano DOP grattugiato 29 e cuocete in forno già caldo a 180° per 50 minuti. Lo sformato di verdure e Grana Padano è pronto per essere gustato 30. 
									

								

							
					    