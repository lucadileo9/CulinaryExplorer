Difficoltà: Media
Il sorbetto al limone, è un fresco, dissetante e digestivo dessert, molto apprezzato nelle calde giornate estive; è usato spesso come intermezzo tra le portate di carne e pesce o per creare un delicato intervallo nel bel mezzo di un lauto banchetto.
Il sorbetto è un un alimento molto antico, le cui tracce si possono trovare addirittura nella Cina del VII secolo A.C; gli Antichi Greci lo ritenevano “la Bevanda degli Dei” e anche gli antichi Romani lo preparavano molto frequentemente.
A metà del 700 il Sorbetto, arrivò dall’oriente e ben presto cominciò a essere venduto a Napoli e Venezia, per poi arrivare in Sicilia, dove ancora oggi ha una grandissima tradizione.


												
						
						

														INGREDIENTI
							
							                            
                                
    								
    									
    										
    										67
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    67
    					
    					    					    					
    					    Carboidrati
    					    g
    					    6.1
    					
    					    					    					
    					      di cui zuccheri
    					    g
    					    6.1
    					
    					    					    					
    					    Proteine
    					    g
    					    3.7
    					
    					    					    					    					    					
    					    Fibre
    					    g
    					    11
    					
    					    					    					    					
    					    Sodio
    					    mg
    					    47
    					
    					    				
    			
                            
													


						
							
							

							
								

																	Limoni
								
								
								(grossi dalla buccia spessa, tipo Sorrento)
																	4
									
																

								

							
								

																	Succo di limone
								
								
								
																	200
									ml
																

								

							
								

																	Acqua
								
								
								
																	450
									ml
																

								

							
								

																	Zucchero
								
								
								
																	200
									g
																

								

							
								

																	Albumi
								
								
								
																	1
									
																

								

							
								

																	Vodka
								
								
								
																	1
									bicchierino
																

								

							
							
						
												
						
						
							
								
									
										
									
								
								.
							
						
				    

															

																		Prendete 4 limoni grossi dalla buccia spessa, e tagliate loro la sommità come a formare una sorta di “cappello”, come mostrato nella foto;  estraete la polpa aiutandovi con l’apposito attrezzo o un coltellino dalla lama seghettata, e con un cucchiaino o scavino. Ricomponete tutti i limoni e avvolgeteli nella carta di alluminio per poi riporli in frigorifero.Usate anche la polpa estratta dai limoni per ricavarne il succo che vi servirà per preparare il sorbetto.In un tegame, mettete a bollire l’acqua con lo zucchero e le bucce di un paio di limoni, stando attenti a non tagliare con esse anche la parte bianca, che risulterebbe amarognola.Quando lo zucchero si sarà completamente sciolto e l’acqua comincerà a bollire, togliete il tegame dal fuoco e lasciate raffreddare, dopodiché unite il succo di limone.Nel frattempo montate a neve ferma l’albume, che unirete al succo di limone, ormai raffreddato, e filtrato (per separarlo dalle bucce e dai residui di polpa), poi aggiungete per ultimo il bicchierino di vodka.Mettete il preparato in freezer, possibilmente in una ciotola di metallo, per almeno mezz’ora, dopodiché dovrete estrarlo per rimescolarlo ogni 15 minuti , fino a che non avrà assunto la consistenza desiderata. Ci vorrà un'ora e mezza circa.Non vi preoccupate se l’albume non si miscelerà subito con il preparato, è normale: essendo gonfio di aria galleggerà sul liquido, e solo in un secondo tempo, man mano che il preparato si raffredderà, si amalgamerà a poco a poco.Quando il composto avrà raggiunto la consistenza desiderata, prendete i 4 limoni cavi e riempiteli con il sorbetto, poi richiudeteli con i loro "cappelli", avvolgeteli nell’alluminio e riponeteli nel freezer.Togliete il sorbetto al limone e vodka dal freezer 10 minuti prima di servirlo, per farlo rinvenire, e servitelo appoggiandolo su di una graziosa ciotolina o su di un piccolo bicchiere rivestito di carta d'alluminio.
									

								

							
					    