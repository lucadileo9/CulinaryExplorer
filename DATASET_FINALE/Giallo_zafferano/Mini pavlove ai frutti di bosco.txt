Difficoltà: Difficile
Le mini pavlove ai frutti di bosco sono un dessert unico, caratterizzato da una straordinaria dolcezza e una consistenza speciale, realizzate con una base di meringa svizzera. Si ispirano ad un dolce estivo d'origine australiana, ma a differenza della classica pavlova sono in versione monoporzione! Questi piccoli cestini di meringa svizzera risultano croccanti all'esterno, mentre all'interno restano umidi e morbidi... e proprio come dei nidi la vera sorpresa si trova sempre al centro: una vellutata crema a base di panna e lamponi che contrasterà la dolcezza della meringa dando al dolce un equilibrio perfetto. Le mini pavlove ai frutti di bosco sono il dolce perfetto per concludere in bellezza una delle vostre cenette estive! 


						
						

														INGREDIENTI
							
							                            
                                
    								
    									
    										
    										281
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    281
    					
    					    					    					
    					    Carboidrati
    					    g
    					    52
    					
    					    					    					
    					      di cui zuccheri
    					    g
    					    52
    					
    					    					    					
    					    Proteine
    					    g
    					    3
    					
    					    					    					
    					    Grassi
    					    g
    					    6.8
    					
    					    					    					
    					      di cui saturi
    					    g
    					    3.89
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    22
    					
    					    					    					
    					    Sodio
    					    mg
    					    42
    					
    					    				
    			
                            
													


						
														
							
														Ingredienti per 6 mini pavlove
							

							
								

																	Albumi
								
								
								
																	100
									g
																

								

							
								

																	Zucchero
								
								
								
																	250
									g
																

								

							
								

																	Panna fresca liquida
								
								
								
																	200
									g
																

								

							
								

																	Lamponi
								
								
								
																	120
									g
																

								

							
								

																	Zucchero a velo
								
								
								
																	30
									g
																

								

							
														
							
						
														
							
														per decorare
							

							
								

																	Frutti di bosco
								
								
								(lamponi, more, mirtilli...)
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le mini pavlove ai frutti di bosco iniziate a preparare la meringa svizzera. Dovrete procedere con la cottura a bagnomaria quindi ponete in un tegame un po' d'acqua e scaldatela 1; poi poggiate sopra una bastardella, facendo in modo che l'acqua non tocchi il fondo. Versate gli albumi e lo zucchero semolato 2, poi lavorate il tutto con le fruste elettriche 3  
									

								

															

																		
																															
											
										
																														
																		e montate il composto fino a raggiungere la temperatura di circa 60° (4-5). Spostate poi la bastardella dal fuoco e continuate a montare fino a che non sarà tiepida 6. 
									

								

															

																		
																															
											
										
																														
																		Trasferite poi la meringa svizzera all'interno di una sac-à-poche con bocchetta liscia di 1 cm 7. Poi su una leccarda foderata con carta forno fate 3 giri in modo da creare dei cestini di meringa (8-9). Cuocete in forno statico preriscaldato a 100° per 1 ora nel ripiano centrale. 
									

								

															

																		
																															
											
										
																														
																		Poi sfornateli e lasciateli raffreddare 10. Nel frattempo preparate la purea di lamponi, basterà versarli in un contenitore dai bordi alti 11 e frullare il tutto con un mixer ad immersione 12 
									

								

															

																		
																															
											
										
																														
																		fino ad ottenere una crema 13. Versate poi in una ciotola la panna fredda e lo zucchero a velo 14. Montatela poi con le fruste elettriche 15 
									

								

															

																		
																															
											
										
																														
																		e solo quando sarà ben spumosa unite 2 cucchiai della purea di lamponi 16, tenendo da parte quella che rimane per la decorazione finale. Lavorate ancora con le fruste 17, fino ad incorporarla completamente 18.  
									

								

															

																		
																															
											
										
																														
																		Trasferite poi in un sac-à-poche senza bocchetta 19 e utilizzatelo per riempire i cestini di meringa ormai freddi (20-21). Lasciate riposare in frigorifero per un'ora. 
									

								

															

																		
																															
											
										
																														
																		Decorate poi le mini pavlove con frutti di bosco: mirtilli 22, more, fragole 23 e un cucchiaio di purea di lamponi 24. 
									

								

							
					    