Difficoltà: Molto facile
L’insalata di riso con verdure e arachidi è una pietanza perfetta da gustare durante la bella stagione! Una versione particolarmente fresca e nutriente della classica insalata di riso perché arricchita con ingredienti a crudo: in questo modo le verdure mantengono inalterato il loro apporto di vitamine, fibre e minerali, con l’aggiunta dei benefici della frutta secca. Noi abbiamo utilizzato carote, ravanelli, zucchine e fiori di zucca per un appetitoso mix di colori e consistenze; per il dressing invece abbiamo scelto un condimento a base di succo di lime, salsa di soia e zenzero che conferisce un'insolita nota esotica e speziata! Sfiziosa e originale, l'insalata di riso con verdure e arachidi è un piatto ideale anche per chi segue un'alimentazione vegetariana o vegana.


						
						

														INGREDIENTI
							
													


						
														
							
							

							
								

																	Riso
								
								
								per insalate
																	320
									g
																

								

							
								

																	Carote
								
								
								
																	200
									g
																

								

							
								

																	Zucchine baby
								
								
								con i fiori
																	200
									g
																

								

							
								

																	Cipollotti rossi
								
								
								
																	140
									g
																

								

							
								

																	Ravanelli
								
								
								
																	100
									g
																

								

							
								

																	Spinacini
								
								
								
																	60
									g
																

								

							
								

																	Arachidi salate tostate
								
								
								
																	50
									g
																

								

							
								

																	Scorza di lime
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per condire
							

							
								

																	Olio extravergine d'oliva
								
								
								
																	50
									g
																

								

							
								

																	Succo di lime
								
								
								
																	30
									g
																

								

							
								

																	Salsa di soia
								
								
								
																	20
									g
																

								

							
								

																	Zenzero fresco
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare l’insalata di riso con verdure e arachidi per prima cosa cuocete il riso in acqua bollente salata per circa 10 minuti 1. Trascorso questo tempo scolate il riso e raffreddatelo sotto l’acqua corrente, poi trasferitelo in una ciotola, condite con un filo d’olio 2 e lasciate raffreddare. Nel frattempo preparate le verdure: pelate le carote e tagliatele a julienne 3.
									

								

															

																		
																																											
											
										
																						
											
										
																						
											
										
																																										
																		Staccate i fiori dalle zucchine e spuntatele 4, poi tagliate anch’esse a julienne 5. Aprite delicatamente i fiori ed eliminate il picciolo interno 6.
									

								

															

																		
																																											
											
										
																						
											
										
																						
											
										
																																										
																		Tagliate anche i fiori a striscioline 7. Mondate e affettate a rondelle sottili i ravanelli 8 e il cipollotto 9.
									

								

															

																		
																																											
											
										
																						
											
										
																						
											
										
																																										
																		Infine sbucciate lo zenzero e riducetelo a pezzetti 10. Mettete lo zenzero in un boccale, poi versate il succo di lime 11 e l’olio 12.
									

								

															

																		
																																											
											
										
																						
											
										
																						
											
										
																																										
																		Frullate con un mixer a immersione, poi aggiungete la salsa di soia 13 e frullate ancora 14 fino ad ottenere una salsa liscia e omogenea 15.
									

								

															

																		
																																											
											
										
																						
											
										
																						
											
										
																																										
																		A questo punto trasferite tutte le verdure in una ciotola capiente: le zucchine con i loro fiori 16, le carote 17 e i ravanelli 18.
									

								

															

																		
																																											
											
										
																						
											
										
																						
											
										
																																										
																		Aggiungete anche il cipollotto 19 e lo spinacino, precedentemente lavato e asciugato 20, poi condite con il dressing 21 e mescolate bene.
									

								

															

																		
																																											
											
										
																						
											
										
																						
											
										
																																										
																		Unite il riso 22 e mescolate ancora 23, poi profumate con la scorza di lime grattugiata 24.
									

								

															

																		
																																											
											
										
																						
											
										
																						
											
										
																																										
																		Infine aggiungete una macinata di pepe 25 e le arachidi tostate 26. Un’ultima mescolata e la vostra insalata di riso con verdure e arachidi è pronta per essere gustata 27!
									

								

							
					    