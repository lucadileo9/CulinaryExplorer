Difficoltà: Molto facile
Paesaggi da togliere il fiato ed un passato ricco di storia: questa è la Bretagna. Non da meno la cucina bretone ha una forte personalità e storie da raccontare: del mare, con i crostacei, alla terra, con le galletes (o sarrasin). Queste ultime sono la versione salata preparata con farina di grano saraceno delle celeberrime crepe suzette dolci, molto famose in questa regione della Francia. Un tempo le crepe di grano saraceno sostituivano il pane poiché la farina di questo pseudo cereale era molto comune in Bretagna. In questa versione la corposa crepe di grano saraceno si sposa con il roquefort, un formaggio francese dal sapore molto deciso ed intenso. I gherigli delle noci conferiscono una nota croccante che bilancia la morbidezza delle crepe per un tripudio di sapori e consistenze al palato. Noi ne siamo rimasti estasiati e sicuramente lo sarete anche voi!


						
						

														INGREDIENTI
							
							                            
                                
    								
    									
    										
    										477
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    477
    					
    					    					    					
    					    Carboidrati
    					    g
    					    28.2
    					
    					    					    					
    					      di cui zuccheri
    					    g
    					    2.6
    					
    					    					    					
    					    Proteine
    					    g
    					    21.2
    					
    					    					    					
    					    Grassi
    					    g
    					    31.1
    					
    					    					    					
    					      di cui saturi
    					    g
    					    15.36
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    160
    					
    					    					    					
    					    Sodio
    					    mg
    					    553
    					
    					    				
    			
                            
													


						
														
							
														Ingredienti per 6 crepe del diametro di 22 cm
							

							
								

																	Farina 00
								
								
								 
																	40
									g
																

								

							
								

																	Farina di grano saraceno
								
								
								 
																	145
									g
																

								

							
								

																	Uova
								
								
								 
																	1
									
																

								

							
								

																	Tuorli
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
								

																	Olio extravergine d'oliva
								
								
								 
																	6
									g
																

								

							
								

																	Latte intero
								
								
								 
																	160
									ml
																

								

							
								

																	Acqua
								
								
								
																	160
									ml
																

								

							
								

																	Burro
								
								
								per ungere la padella per crepes
																	10
									g
																

								

							
														
							
						
														
							
														per il ripieno
							

							
								

																	Roquefort
								
								
								
																	450
									g
																

								

							
								

																	Gherigli di noci
								
								
								 
																	50
									g
																

								

							
								

																	Timo
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le crepe con roquefort e noci, iniziate preparando l’impasto delle crepe di grano saraceno. In una ciotola capiente setacciate la farina 00 1 e la farina di grano saraceno. In una ciotolina a parte rompete le uova ed aggiustate di sale 2. Versate nella ciotola con le farine setacciate 3.
									

								

															

																		
																															
											
										
																														
																		Unite il latte a poco a poco mescolando per evitare la formazione di grumi con una frusta a mano. Poi versate anche l’acqua a temperatura ambiente 5 e l’olio 6.
									

								

															

																		
																															
											
										
																														
																		Continuate a mescolare con le fruste per rendere il composto omogeneo e privo di grumi 7. Poi coprite con pellicola alimentare trasparente 8 e lasciate riposare in frigorifero per almeno 30 minuti. Trascorso il tempo necessario procedete con la preparazione delle crepe. Ungete la padella antiaderente per crepe con una noce di burro e scaldate. Versatevi un mestolo di impasto e con l’apposito stendi pastella uniformatelo su tutta la superficie della padella 9. Cuocete per circa un minuto a fuoco medio-basso.
									

								

															

																		
																															
											
										
																														
																		Poi con una paletta capovolgete la crepe di grano saraceno 10. Fate cuocere un minuto anche questo lato. Trasferite la crepe di grano saraceno su un piatto. Ripetete l’operazione fino ad utilizzare tutto l’impasto ottenendo così circa 6 crepe del diametro di 22 cm. Coprite le crepe con pellicola alimentare trasparente fino a che non le farcirete 11 per evitare che a contatto con l’aria si secchino. A questo punto preparate il ripieno. Prendete il roquefort e tagliatelo in fettine e poi a tocchetti 12 e tenete da parte.
									

								

															

																		
																															
											
										
																														
																		Poi tritate le noci grossolanamente aiutandovi con un coltello 10, altrimenti frullate brevemente nel mixer, e tenete da parte qualche gheriglio per la guarnizione finale del piatto. Prendete una crepe di grano saraceno e scaldatela leggermente nell’apposita padella per alcuni secondi, a fuoco molto basso. Adagiate alcuni tocchetti di roquefort su tutta la superficie della crepe e una spolverata di noci sminuzzate 14. Prendete il timo, sciacquatelo e cospargetene alcune foglioline sopra a roquefort e noci 15.
									

								

															

																		
																															
											
										
																														
																		Sollevate i bordi della crepe con la spatola 16 e ripiegate la crepe a metà 17. Quindi richiudetela a ventaglio, formando una sorta di triangolo. Ripetete l’operazione per tutte le crepe. Adagiate le vostre crepe con roquefort e noci sopra ad un letto di insalata e decorate con le noci intere che avete conservato prima di servire 18.
									

								

							
					    