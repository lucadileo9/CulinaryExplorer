Difficoltà: Molto facile
Facile, veloce e appetitoso, pensate sia un sogno impossibile da realizzare? Noi vi faremo cambiare idea, con la pasta con pesce spada e zucchine vi dimostreremo come portare in tavola un piatto saporito e genuino realizzato con prodotti freschi e soprattutto pronto in un lampo! La primavera ci viene in aiuto offrendoci colorati e versatili ortaggi di stagione, primi fra tutti le zucchine che, si sa, sono l’abbinamento perfetto con i piatti di pesce come nella classica pasta salmone e zucchine. Il risultato è strepitoso: fusilli avvolti da un sugo delizioso realizzato con bocconcini di pesce spada saltati in padella e profumati con aromatiche foglioline di timo accompagnati con julienne di zucchine. Immancabile la scorza di limone che oltre a profumare la pasta con pesce spada e zucchine darà un tocco di colore a questo piatto squisitamente primaverile.


												
						
						

														INGREDIENTI
							
							                            
                                
    								
    									
    										
    										469
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    469
    					
    					    					    					
    					    Carboidrati
    					    g
    					    69.7
    					
    					    					    					
    					      di cui zuccheri
    					    g
    					    5.7
    					
    					    					    					
    					    Proteine
    					    g
    					    22.7
    					
    					    					    					
    					    Grassi
    					    g
    					    11.1
    					
    					    					    					
    					      di cui saturi
    					    g
    					    2.05
    					
    					    					    					
    					    Fibre
    					    g
    					    3.8
    					
    					    					    					
    					    Colesterolo
    					    mg
    					    52
    					
    					    					    					
    					    Sodio
    					    mg
    					    367
    					
    					    				
    			
                            
													


						
							
							

							
								

																	Fusilli
								
								
								
																	320
									g
																

								

							
								

																	Pesce spada
								
								
								
																	350
									g
																

								

							
								

																	Zucchine
								
								
								
																	400
									g
																

								

							
								

																	Vino bianco
								
								
								
																	40
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	30
									g
																

								

							
								

																	Pepe verde
								
								
								o nero
																	
									q.b.
																

								

							
								

																	Scorza di limone
								
								
								
																	1
									
																

								

							
								

																	Timo
								
								
								
																	1
									rametto
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta con pesce spada e zucchine mettete a bollire abbondante acqua i un tegame e quando bollirà salatela; nel frattempo lavate e spuntate le zucchine, poi riducetele a julienne con una grattugia con i fori larghi 1, poi pulite le fette di pesce spada: eliminate la striscia di pelle laterale 2 quindi tagliate la polpa prima a listarelle 3
									

								

															

																		
																															
											
										
																														
																		poi a piccoli cubetti di circa 1 cm 4. In una padella scaldate l’olio di oliva extravergine con lo spicchio di aglio intero 5, poi unite i bocconcini di pesce spada 6
									

								

															

																		
																															
											
										
																														
																		fate rosolare per 1 minuto mescolando, poi sfumate con il vino bianco 7, lasciate evaporare per qualche istante e poi incorporate le zucchine tagliate a julienne 8 salate, pepate e cuocete per 4-5 minuti mescolando di tanto in tanto. Quindi spegnete il fuoco e profumate con le foglioline di timo fresco 9,
									

								

															

																		
																															
											
										
																														
																		eliminate con una pinza da cucina lo spicchio di aglio 10 e profumate con la scorza grattugiata del limone. Lessate i fusilli nel tegame con acqua salata portata a bollore per circa 11 minuti o quanto riportato sulla confezione 12; dovranno essere al dente. 
									

								

															

																		
																															
											
										
																														
																		Scolateli poi con una schiumarola direttamente nella padella con il pesce 13. Aggiungete un po’ di pepe a piacere 14 e servite subito la pasta con pesce spada e zucchine ben calda 15!
									

								

							
					    