Difficoltà: Media
I cavatelli di patate sono una morbida variante dei classici cavatelli, un formato di pasta di semola che viene spesso abbinato a salsiccia, cime di rapa o cozze. La chef Caterina Ceraudo ci propone un condimento ancora più semplice, incredibilmente gustoso: i cavatelli di patate con pomodorini e ricotta! Un primo piatto che porta con sé il sapore dell’estate grazie al sugo di pomodoro fresco profumato con scorza di limone ed erbe aromatiche, a cui si aggiunge alla fine una generosa grattugiata di ricotta affumicata. Solo pochi ingredienti genuini e tanta passione per un risultato straordinario… ecco il segreto dei cavatelli di patate con pomodorini e ricotta!


						
						

														INGREDIENTI
							
							                            
                                
    								
    									
    										
    										429
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    429
    					
    					    					    					
    					    Carboidrati
    					    g
    					    70.5
    					
    					    					    					
    					      di cui zuccheri
    					    g
    					    9.1
    					
    					    					    					
    					    Proteine
    					    g
    					    13.6
    					
    					    					    					
    					    Grassi
    					    g
    					    10.3
    					
    					    					    					
    					      di cui saturi
    					    g
    					    3.01
    					
    					    					    					
    					    Fibre
    					    g
    					    5.5
    					
    					    					    					
    					    Colesterolo
    					    mg
    					    14
    					
    					    					    					
    					    Sodio
    					    mg
    					    526
    					
    					    				
    			
                            
													


						
														
							
														Per i cavatelli
							

							
								

																	Semola di grano duro rimacinata
								
								
								
																	150
									g
																

								

							
								

																	Farina 00
								
								
								
																	150
									g
																

								

							
								

																	Patate
								
								
								
																	100
									g
																

								

							
								

																	Acqua
								
								
								(a temperatura ambiente)
																	70
									g
																

								

							
														
							
						
														
							
														Per il condimento
							

							
								

																	Pomodorini datterini
								
								
								
																	600
									g
																

								

							
								

																	Ricotta di pecora
								
								
								(affumicata)
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Timo
								
								
								fresco
																	
									q.b.
																

								

							
								

																	Origano
								
								
								fresco
																	
									q.b.
																

								

							
								

																	Peperoncino secco
								
								
								
																	
									q.b.
																

								

							
								

																	Scorza di limone
								
								
								da grattugiare
																	
									q.b.
																

								

							
								

																	Acqua
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i cavatelli di patate con pomodorini e ricotta, per prima cosa lessate le patate per la preparazione dei cavatelli 1; ci vorranno 30-40 minuti a seconda della dimensione, fino a quando riuscirete a infilzarle facilmente con la forchetta. Nel frattempo dedicatevi al condimento: lavate e asciugate i pomodorini, poi con la punta di un coltellino incidete la buccia di una delle estremità 2. Portate a bollore una pentola con l’acqua e sbianchite i pomodorini per circa 30 secondi 3.
									

								

															

																		
																																											
											
										
																						
											
										
																						
											
										
																																										
																		Scolate i pomodorini e immergeteli in una ciotola con acqua e ghiaccio 4, poi rimuovete la pellicina esterna 5. In una padella soffriggete brevemente l’aglio nell’olio, poi versate i pomodorini interi spellati 6.
									

								

															

																		
																															
											
										
																														
																		Aggiungete il sale 7 e il peperoncino 8 e cuocete a fiamma vivace per 20 minuti, versando un po' d'acqua al bisogno e schiacciando i pomodori più grandi con il mestolo 9.
									

								

															

																		
																															
											
										
																														
																		Quando le patate saranno cotte mescolate la semola e la farina in una ciotola 10, poi aggiungete le patate schiacciate (la buccia rimarrà all'interno dello schiacciapatate) 11 e l’acqua 13.
									

								

															

																		
																															
											
										
																														
																		Iniziate a impastare con le mani 13, poi trasferitevi sulla spianatoia e continuate a lavorare fino ad ottenere un composto liscio e omogeneo. Dividete l’impasto in porzioni più piccole con l’aiuto di un tarocco 14 e stendetele con la punta delle dita sul piano leggermente infarinato per formare dei cordoncini dello spessore di circa 1 cm 15.
									

								

															

																		
																																											
											
										
																						
											
										
																						
											
										
																																										
																		Tagliate i cordoncini a pezzetti della lunghezza di massimo 2 cm 16. Col pollice premete ogni pezzetto di pasta dalla parte del taglio e trascinatelo sulla spianatoia dal basso verso l’alto per creare la tipica forma concava 17. Man mano che saranno pronti, sistemate i cavatelli su un canovaccio leggermente infarinato 18.
									

								

															

																		
																																											
											
										
																						
											
										
																						
											
										
																																										
																		Nel frattempo mettete sul fuoco una pentola con l’acqua, salate al bollore e cuocete i cavatelli 19. Quando verranno a galla, scolate i cavatelli nella padella con il condimento 20 e aromatizzate con l’origano fresco 21.
									

								

															

																		
																																											
											
										
																						
											
										
																						
											
										
																																										
																		Aggiungete anche il timo fresco 22 e la scorza di limone grattugiata 23, poi mescolate bene e mantecate tutto sul fuoco per qualche istante 24.
									

								

															

																		
																																											
											
										
																						
											
										
																						
											
										
																																										
																		Siete pronti per impiattare: distribuite i cavatelli così conditi nei piatti 25, poi completate con un’abbondante grattugiata di ricotta affumicata 26. I vostri cavatelli di patate con pomodorini e ricotta sono pronti per essere serviti 27!
									

								

							
					    