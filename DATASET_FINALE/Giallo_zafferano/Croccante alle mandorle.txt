Difficoltà: Facile
Il croccante è un tipico dolce natalizio a base di mandorle e zucchero. Le mandorle sono protagoniste di diverse preparazioni in questo periodo (pensate ad esempio alle deliziose mandorle pralinate) e il croccante è tra i dolci che meglio ne esaltano il gusto unico e la croccantezza. Sulle sue origini si discute: è preparato in moltissime regioni d’Italia, specialmente al centro-sud, e tutte vantano una tradizione al riguardo. Ci sono diverse ipotesi circa la sua provenienza, come anche per il torrone. Si hanno testimonianze scritte del croccante su di un testo spagnolo del 1475, il che fa presumere una natalità iberica, ma altri avanzano l’ipotesi che il croccante sia nato nel meridione d'Italia intorno al ‘200, come derivazione di un tipico dolce arabo a base di mandorle, miele, zucchero e spezie. In diverse province italiane si svolgono manifestazioni in onore di questo dolce, con il quale grandi artigiani si sfidano in una gara di fantasia e abilità per formare delle bellissime sculture, come a Sestola (MO), o a San Marco dei Cavoti (BN). Qui vi proponiamo la versione tradizionale, ma se volete variare questa deliziosa ricetta potete provare anche il nostro croccante variegato con tanti tipi di frutta secca.


												
						
						

														INGREDIENTI
							
							                            
                                
    								
    									
    										
    										808.7
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    808.7
    					
    					    					    					
    					    Carboidrati
    					    g
    					    80.3
    					
    					    					    					
    					      di cui zuccheri
    					    g
    					    79.6
    					
    					    					    					
    					    Proteine
    					    g
    					    18.5
    					
    					    					    					
    					    Grassi
    					    g
    					    45.9
    					
    					    					    					
    					      di cui saturi
    					    g
    					    3.8
    					
    					    					    					    					
    					    Colesterolo
    					    mg
    					    3.8
    					
    					    					    					
    					    Sodio
    					    mg
    					    11.6
    					
    					    				
    			
                            
													


						
							
							

							
								

																	Mandorle pelate
								
								
								
																	500
									g
																

								

							
								

																	Zucchero
								
								
								
																	350
									g
																

								

							
								

																	Miele di acacia
								
								
								
																	125
									g
																

								

							
								

																	Succo di limone
								
								
								qualche goccia
																	
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il croccante alle mandorle versate le mandorle pelate su una teglia 1 e ponetele a tostare nel forno statico preriscaldato a 190°. Basteranno pochi minuti, stando attenti che non si brucino. Nel frattempo occupatevi del caramello: prendete un tegame di acciaio non smaltato e versate qui il miele 2, lo zucchero e qualche goccia di succo di limone 3.
									

								

															

																		
																															
											
										
																														
																		Mescolate per uniformare gli ingredienti 4 e fate sciogliere a fuoco medio, munendovi di un termometro da cucina per monitorare la temperatura del caramello 5. Una volta raggiunti i 140° recuperate la teglia con le mandorle tostate e versatele ancora calde nel tegame 6.
									

								

															

																		
																															
											
										
																														
																		Mescolate 7 e aspettate che la temperatura raggiunga i 170°. Poi togliete dal fuoco e versate il composto in una teglia foderata con carta forno, distribuendolo con un cucchiaio di legno 8. Lasciate raffreddare a temperatura ambiente 9.
									

								

															

																		
																															
											
										
																														
																		Quando il croccante alle mandorle si sarà raffreddato, rovesciatelo su un tagliere 10 11 e tagliatelo a barrette 12 prima di servirlo.
									

								

							
					    