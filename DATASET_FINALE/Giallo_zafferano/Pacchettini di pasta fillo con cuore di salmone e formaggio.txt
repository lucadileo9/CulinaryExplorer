Difficoltà: Media
A volte dagli ingredienti più semplici nasce un vero piccolo miracolo culinario, come per la pasta fillo (o phyllo). Solo acqua e farina per realizzare un panetto da stendere in veli sottilissimi, usati nella cucina greca e mediorentale per preparazioni dolci e salate. Ci siamo già accorti della versatilità di questo prodotto per preparare raffinati cannoli, stuzzicanti triangolini e fragranti sigari; oggi vogliamo stupirvi con la ricetta di croccanti pacchettini di pasta fillo con cuore di salmone e formaggio. Sono scrigni deliziosi da servire come antipasto, da gustare in piedi o a tavola, con parenti o amici. L'involucro leggero e fragrante grazie alla frittura risulterà piacevolmente scrocchiarello ad ogni assaggio. Noi vi proponiamo di accompagnarli con una delicata ed elegante finta maionese al basilico! Una salsa che si sposa perfettamente con il gusto sapido del loro ripieno! E voi cosa aspettate a scoprire il cuore filante dei nostri pacchettini di pasta fillo con salmone e formaggio?


						
						

														INGREDIENTI
							
							                            
                                
    								
    									
    										
    										598
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    598
    					
    					    					    					
    					    Carboidrati
    					    g
    					    17.8
    					
    					    					    					
    					      di cui zuccheri
    					    g
    					    0.9
    					
    					    					    					
    					    Proteine
    					    g
    					    13.2
    					
    					    					    					
    					    Grassi
    					    g
    					    52.7
    					
    					    					    					
    					      di cui saturi
    					    g
    					    14.38
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    34
    					
    					    					    					
    					    Sodio
    					    mg
    					    982
    					
    					    				
    			
                            
													


						
														
							
														Ingredienti per 8 involtini
							

							
								

																	Pasta fillo
								
								
								8 fogli da 35x50 cm
																	
									
																

								

							
								

																	Zucchine
								
								
								
																	100
									g
																

								

							
								

																	Salmone affumicato
								
								
								
																	180
									g
																

								

							
								

																	Scamorza (provola)
								
								
								
																	160
									g
																

								

							
								

																	Pepe nero
								
								
								
																	1
									pizzico
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	500
									ml
																

								

							
														
							
						
														
							
														per la mayo
							

							
								

																	Basilico
								
								
								
																	15
									g
																

								

							
								

																	Succo di lime
								
								
								
																	5
									g
																

								

							
								

																	Latte di soia
								
								
								
																	50
									g
																

								

							
								

																	Olio di semi
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pacchettini di pasta fillo con cuore di salmone e formaggio iniziate a realizzare la salsa di accompagnamento. Lavate delicatamente le foglie del basilico sotto l'acqua corrente 1, asciugatelo con un foglio di carta da cucina, tamponandolo leggermente 2 e riponetele in una ciotolina. Spremete e filtrate il succo del lime 3,
									

								

															

																		
																															
											
										
																														
																		quindi versatelo nel bicchiere di un mixer insieme al latte di soia 4, all'olio di semi 5, ad un pizzico di sale 6.
									

								

															

																		
																															
											
										
																														
																		Unite in ultimo le foglie di basilico 7 e frullate il tutto con un mixer ad immersione 8 fino ad ottenere una maionese cremosa. Trasferite il composto in una ciotolina 9 e riponetela in frigorifero, fino all'utilizzo.
									

								

															

																		
																															
											
										
																														
																		Lavate le zucchine, spuntatele e tagliatele a fette spesse circa 1 mm, aiutandovi con una mandolina 10. Posizionatele su una griglia rovente, grigliate da entrambi i lati 11 e tenetele da parte. Nel frattempo tagliate a cubetti il salmone affumicato 12.
									

								

															

																		
																															
											
										
																														
																		In ultimo tagliate anche la scamorza bianca a dadini 13 e iniziate a comporre i vostri pacchettini. Prendete un foglio di pasta fillo per volta, tenendo gli altri da parte, sempre avvolti nella pellicola, visto che tendono a seccare rapidamente. Dividete il vostro foglio dalle dimensioni di 35X50 a metà in modo da ottenere due rettangoli dalle dimensioni di 35X25 cm. Sovrapponete le due metà 14 e farcitele disponendo prima le zucchine 15,
									

								

															

																		
																															
											
										
																														
																		poi i cubetti di salmone affumicato, i dadini di scamorza 16, un pizzico di pepe nero e ricoprite nuovamente con altre due fettine di zucchine 17. Spennellate i bordi del foglio di pasta con dell'acqua 18, in modo da sigillare bene in chiusura.
									

								

															

																		
																															
											
										
																														
																		Prendete un lembo di pasta dal lato più lungo e piegatelo verso l'interno a ricoprire il ripieno 19; poi piegate una delle due parti laterali verso l'interno fino ad arrivare alla metà del foglio di pasta fillo e spennellate nuovamente con l'acqua 20. Ripetete l'operazione anche per l'altro lato 21, 
									

								

															

																		
																															
											
										
																														
																		spennellate ancora la pasta fillo 22 e arrotolate il pacchettino su se stesso, per un solo giro 23; prima di arrotolarlo del tutto, spennellate la parte finale per sigillarlo meglio, quindi arrotolatelo completamente 24. Procedete in questo modo fino a terminare tutti i fogli, dovrete ottenere 8 pacchettini.
									

								

															

																		
																															
											
										
																														
																		Versate l'olio in un tegame sufficientemente capiente e portatelo alla temperatura di 160-170° al massimo. Quindi utilizzatelo per friggere i vostri pacchettini 25 per circa 2 minuti, fino a quando non risulteranno ben dorati. A questo punto scolateli 26 e posizionateli su un vassoio rivestito con della carta da cucina 27, che assorbirà l'olio in eccesso. Servite i pacchettini di pasta fillo con cuore di salmone e formaggio ancora caldi, accompagnandoli con la salsa al basilico.
 
									

								

							
					    