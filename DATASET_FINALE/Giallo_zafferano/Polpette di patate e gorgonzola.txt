Difficoltà: Facile
Le polpette di patate sono dei bocconcini dorati che piacciono sempre a tutti, ma come renderle ancora più irresistibili? Semplice: con un cuore filante come nella ricetta delle polpette di patate e gorgonzola! Morbide e saporite, queste crocchette vegetariane faranno furore tra gli amanti di questo tipico formaggio erborinato e sono perfette come antipasto per accompagnare un aperitivo. Grazie alla frittura risulteranno fragranti all’esterno e scioglievoli all’interno, in un contrasto da assaporare morso dopo morso!


						
						

														INGREDIENTI
							
													


						
														
							
														Per l’impasto di 10 polpette
							

							
								

																	Patate
								
								
								
																	750
									g
																

								

							
								

																	Gorgonzola
								
								
								dolce
																	150
									g
																

								

							
								

																	Uova
								
								
								
																	1
									
																

								

							
								

																	Pangrattato
								
								
								
																	40
									g
																

								

							
								

																	Parmigiano Reggiano DOP
								
								
								da grattugiare
																	30
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la panatura
							

							
								

																	Pangrattato
								
								
								
																	150
									g
																

								

							
								

																	Farina 00
								
								
								
																	50
									g
																

								

							
								

																	Uova
								
								
								
																	3
									
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	1
									l
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le polpette di patate e gorgonzola per prima cosa lessate le patate con la buccia a partire da acqua fredda per circa 35 minuti dal bollore 1. Una volta cotte, schiacciatele in una ciotola con uno schiacciapatate 2. Lasciate intiepidire le patate schiacciate per circa 15 minuti 3.
									

								

															

																		
																																											
											
										
																						
											
										
																						
											
										
																																										
																		A questo punto aggiungete un pizzico di sale 4, il Parmigiano Reggiano DOP grattugiato 5 e un uovo 6.
									

								

															

																		
																																											
											
										
																						
											
										
																						
											
										
																																										
																		Unite anche il pangrattato 7 e impastate prima con un mestolo e poi con le mani 8 per ottenere un composto compatto 9.
									

								

															

																		
																																											
											
										
																						
											
										
																						
											
										
																																										
																		Prelevate delle piccole porzioni di impasto da circa 50 g l’una e formate delle palline modellandole fra i palmi delle mani, poi create un incavo al centro 10. Aggiungete un cucchiaino di gorgonzola (circa 6-7 g) 11 e richiudete l’impasto per sigillare il ripieno all'interno 12. Procedete in questo modo per formare tutte le polpette, con queste dosi ne otterrete una decina.
									

								

															

																		
																																											
											
										
																						
											
										
																						
											
										
																																										
																		Passate alla panatura: versate il pangrattato e la farina in 2 ciotole differenti, poi rompete le uova in una terza ciotola e sbattetele con un pizzico di sale. Passate ogni polpetta prima nella farina 13, poi nell’uovo 14 e infine nel pangrattato 15. Ripetete questa operazione per fare una seconda panatura.
									

								

															

																		
																																											
											
										
																						
											
										
																						
											
										
																																										
																		Scaldate l’olio di semi in un pentolino e friggete 2-3 polpette per volta per circa 5-6 minuti 16. Quando saranno ben dorate scolatele 17 e trasferitele su un foglio di carta per fritti 18. Le vostre polpette di patate e gorgonzola sono pronte per essere gustate!
									

								

							
					    