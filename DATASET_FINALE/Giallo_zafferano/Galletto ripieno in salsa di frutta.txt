Difficoltà: Media
L’arrivo dell’autunno sancisce almeno due istituzioni importantissime: la prima è l’ingresso di frutti buonissimi e pregiati come le castagne. L’altra riguarda l’inguaribile desiderio di preparare dei piatti che sprigionino un profumo succulento e che a guardarli facciano venire subito l’acquolina. Un vero comfort food di questa stagione è il galletto ripieno in salsa di frutta. Un gustosissimo secondo piatto dove la carne di pollo diventa tenerissima grazie alla presenza di una ricchissima farcia a base di frutti quali pere, mele, prugne secche e ovviamente le castagne. Che sia la domenica da trascorrere in famiglia o più semplicemente un premio da dedicare ai figli che hanno avuto un bel voto al compito in classe, o per coccolarsi dopo una lunga giornata di lavoro, il galletto ripieno in salsa di frutta sarà sempre la scelta perfetta!


						
						

														INGREDIENTI
							
							                            
                                
    								
    									
    										
    										505
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    505
    					
    					    					    					
    					    Carboidrati
    					    g
    					    56.7
    					
    					    					    					
    					      di cui zuccheri
    					    g
    					    39.6
    					
    					    					    					
    					    Proteine
    					    g
    					    8.3
    					
    					    					    					
    					    Grassi
    					    g
    					    22.2
    					
    					    					    					
    					      di cui saturi
    					    g
    					    7.32
    					
    					    					    					
    					    Fibre
    					    g
    					    12.1
    					
    					    					    					
    					    Colesterolo
    					    mg
    					    23
    					
    					    					    					
    					    Sodio
    					    mg
    					    571
    					
    					    				
    			
                            
													


						
														
							
							

							
								

																	Pollo
								
								
								2 galletti da 500 g l'uno già svuotati delle interiora
																	
									
																

								

							
														
							
						
														
							
														per il ripieno
							

							
								

																	Mele Golden
								
								
								
																	100
									g
																

								

							
								

																	Pere abate
								
								
								
																	150
									g
																

								

							
								

																	Prugne secche
								
								
								
																	50
									g
																

								

							
								

																	Castagne
								
								
								
																	50
									g
																

								

							
								

																	Salsiccia
								
								
								
																	140
									g
																

								

							
								

																	Brandy
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per guarnire
							

							
								

																	Mele Golden
								
								
								
																	130
									g
																

								

							
								

																	Pere abate
								
								
								
																	150
									g
																

								

							
								

																	Prugne secche
								
								
								
																	100
									g
																

								

							
								

																	Castagne
								
								
								
																	200
									g
																

								

							
								

																	Rosmarino
								
								
								
																	1
									rametto
																

								

							
								

																	Salvia
								
								
								
																	5
									foglie
																

								

							
								

																	Alloro
								
								
								
																	2
									foglie
																

								

							
								

																	Brandy
								
								
								
																	50
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Burro
								
								
								
																	10
									g
																

								

							
								

																	Brodo vegetale
								
								
								
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il galletto ripieno in salsa di frutta cominciate dalle castagne. Quindi lessatele per 30 minuti circa cuocendo con il coperchio 1 e non appena saranno cotte, scolatele e privatele sia del guscio che della pellicina 2 e infine sminuzzatene soltanto 50 grammi, mentre le restanti potrete tenerle intere 3.
									

								

															

																		
																															
											
										
																														
																		Sbucciate la mela e la pera 4 e tagliate a dadini 5. Poi sminuzzate anche 50 grammi di prugne, che potrete rinvenire per una decina di minuti in acqua tiepida se queste fossero eccessivamente secche 6.
									

								

															

																		
																															
											
										
																														
																		Infine eliminate il budello dalle salsicce 7 e sbriciolate anche queste 8. A questo punto in un recipiente più grande unite 100 grammi di cubetti di mela e 150 grammi di cubetti di pera 9,
									

								

															

																		
																															
											
										
																														
																		poi le prugne e le castagne 10. Poi sminuzzate l’alloro, le foglie di salvia e gli aghi del rosmarino 11 e aggiungeteli al composto insieme alle salsicce avendo cura di conservare un po' di trito per massaggiare la superficie dei polletti 12.
									

								

															

																		
																															
											
										
																														
																		Infine versate il brandy 13, aggiustate di sale e di pepe 14 e mescolate per bene il tutto con le mani, o con un cucchiaio se preferite, 15 e tenete da parte il composto che servirà poi per farcire.
									

								

															

																		
																															
											
										
																														
																		Intanto fiammeggiate i galletti, in questo modo potrete eliminare eventuali piume ancora attaccate, per farlo potrete utilizzare un cannello o, se non l’avete, potrete passare i polletti direttamente sulla fiamma del fornello 16. Lavate e asciugate per bene i galletti 17 e ungeteli, sia all’interno che all’esterno, con del burro morbido 18.
									

								

															

																		
																															
											
										
																														
																		Salate e pepate la superficie e l’interno dei polletti 19, aggiungete un po’ del trito aromatico 20 e imbottiteli con la farcia precedentemente preparata 21.
									

								

															

																		
																															
											
										
																														
																		Con lo spago andate a chiudere i galletti in modo che non fuoriesca la farcia 22 e massaggiateli delicatamente cospargendoli con il restante trito aromatico 23 in questo modo gli aromi si attaccheranno per bene alla pelle. Sistemate i polli in una pirofila non troppo grande dove avrete versato un po’ d’olio extravergine d’oliva 24
									

								

															

																		
																															
											
										
																														
																		e unite la restante parte di frutta quindi le mele e le pere 25, le castagne e le prugne 26, infine il brandy 27
									

								

															

																		
																															
											
										
																														
																		ed il brodo 28 e le foglie di alloro adagiandole sulla superficie dei polletti 29. Infornate a 200° per circa 80 minuti, avendo cura di irrorare di tanto in tanto la superficie con il fondo di cottura, in modo che non brucino gli ingredienti. A cottura ultimata potrete servire il galletto ripieno in salsa di frutta ancora caldissimo 30.
									

								

							
					    