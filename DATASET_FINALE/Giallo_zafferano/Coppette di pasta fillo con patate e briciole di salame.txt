Difficoltà: Facile
Le coppette di pasta fillo con patate e briciole di salame sono uno sfizioso antipasto monoporzione: croccanti cestini di pasta fillo ripieni di cremosa e delicata crema di patate, accompagnata da briciole di salame saltate in padella.
I cestini di pasta fillo sono modellati in stampini usa e getta del diametro di 9 cm, che troverete facilmente in commercio, e vengono cotti in forno alla cieca; la crema di patate è un morbido puré lavorato con la panna, aromatizzato con noce moscata e arricchito con parmigiano grattugiato.
Le briciole di salame sono invece rosolate in padella e sfumate con birra, per renderle più saporite.
Non vi resterà che assemblare le coppette di pasta fillo con patate e briciole di salame et voilà... il vostro antipasto speciale è pronto! E per gli ospiti vegetariani? I sigari con caprino e miele al rosmarino sono altrettanto stuzzicanti e facili da preparare!


						
						

														INGREDIENTI
							
													


						
														
							
														Ingredienti per 8 coppette
							

							
								

																	Pasta fillo
								
								
								
																	270
									g
																

								

							
								

																	Burro
								
								
								
																	60
									g
																

								

							
														
							
						
														
							
														per il ripieno
							

							
								

																	Patate
								
								
								
																	300
									g
																

								

							
								

																	Panna fresca liquida
								
								
								
																	200
									ml
																

								

							
								

																	Pasta di salame
								
								
								
																	80
									g
																

								

							
								

																	Parmigiano Reggiano DOP
								
								
								da grattugiare
																	50
									g
																

								

							
								

																	Birra chiara
								
								
								aromatica
																	50
									ml
																

								

							
								

																	Timo
								
								
								
																	2
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le coppette di pasta fillo con patate e briciole di salame, iniziate a modellare le coppette: srotolate la pasta fillo e dividetela in 8 quadrati di circa 10-12 cm per lato, ricavando prima 4 strisce verticali e poi dividendo il tutto con un taglio orizzontale 1. Sciogliete il burro, in un pentolino o nel forno a microonde e spennellate gli stampini di alluminio del diametro 9 cm 2 quindi foderateli con un foglio alla volta di pasta fillo, che schiaccerete bene per farlo aderire allo stampo  e formare una coppetta 3.
									

								

															

																		
																															
											
										
																														
																		Spennellate sempre con il burro fuso tra uno strato e l'altro di pasta fillo 4; per velocizzare l'operazione potete prendere due fogli di pasta alla volta perché sono molto sottili. Una volta create tutte le coppette 5, ritagliate la pasta in eccesso con una forbice o un coltellino 6.
									

								

															

																		
																															
											
										
																														
																		Ponete le coppette di pasta fillo in una teglia da forno e e riempitele con legumi secchi, senza bisogno della carta da forno, per procedere con la cottura alla cieca (per maggiori dettagli guardate la nostra Scuola di Cucina: come fare la cottura alla cieca). Infornate le coppette in forno statico preriscaldato a 200° per 15 minuti (se ventilato 180° per 10 minuti); poi sfornateli, togliete i fagioli (8-9) e continuate la cottura per altri 5 minuti, per far dorare anche l’interno.
									

								

															

																		
																															
											
										
																														
																		Nel frattempo, fate cuocere in pentola a pressione per 10 minuti una patata grande (o due piccole) del peso di circa 300 g 10 oppure fatela bollire in abbondante acqua salata fino a che non sarà ben tenera. Scolatela, fatela raffreddare e sbucciate la patata 11, quindi schiacciatela con un passaverdura 12.
									

								

															

																		
																															
											
										
																														
																		Passate ora alla preparazione della crema di patate: trasferite la purea di patate 13 in un pentolino capiente e stemperatela con la panna 14. Salate e pepate 15,
									

								

															

																		
																															
											
										
																														
																		aggiungete il parmigiano grattugiato 16 e cuocete a fuoco basso per circa 15 minuti, mescolando con un cucchiaio di legno, fino a che non avrete una crema molto morbida. Insaporite con la noce moscata 17 e date un'ultima mescolata per amalgamare bene il composto 18.
									

								

															

																		
																															
											
										
																														
																		Cuocete ora la pasta di salame in una padella con un filo d’olio 19; sgranate la pasta di salame con un cucchiaio di legno, sfumate con la birra 20 e cuocete a fuoco vivace per circa 10 minuti, fino a che le briciole non saranno dorate 21. Se lo gradite, potete aromatizzare la pasta di salame con un po’ di pepe.
									

								

															

																		
																															
											
										
																														
																		Componete ora le vostre coppette: riempite ogni coppetta con circa 60 g di crema di patate 22 e circa 10 g di briciole di salame, da adagiare sulla superficie 23. Guarnite con qualche fogliolina di timo fresco ed ecco pronte le coppette di pasta fillo con patate e briciole di salame 24!
									

								

							
					    