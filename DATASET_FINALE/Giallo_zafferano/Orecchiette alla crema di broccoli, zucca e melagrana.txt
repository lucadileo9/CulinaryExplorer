Difficoltà: Facile
Sui banchi della frutta e della verdura, in questa stagione, si trovano degli ortaggi davvero meravigliosi. Per esempio il broccolo, dalla chioma verde brillante, come l’albero parlante di un libro illustrato. La zucca, pronta a trasformarsi in carrozza e portare Cenerentola al ballo. La melagrana, tonda e pasciuta come un re dei cartoni, con la sua piccola corona e uno scrigno pieno di rubini… sembrano i personaggi di una fiaba, e in effetti sono proprio gli ingredienti della ricetta “favolosa” che vi proponiamo oggi! Orecchiette con broccoli cremosi, zucca e melagrana: un primo piatto salutare e gustoso, reso avvolgente dalla robiola e ancor più aromatico dall’origano fresco. Per portare in tavola tutto il gusto dell’autunno, e un pizzico di magia!


						
						

														INGREDIENTI
							
							                            
                                
    								
    									
    										
    										530
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    530
    					
    					    					    					
    					    Carboidrati
    					    g
    					    77.6
    					
    					    					    					
    					      di cui zuccheri
    					    g
    					    12.8
    					
    					    					    					
    					    Proteine
    					    g
    					    17.7
    					
    					    					    					
    					    Grassi
    					    g
    					    16.6
    					
    					    					    					
    					      di cui saturi
    					    g
    					    5.53
    					
    					    					    					
    					    Fibre
    					    g
    					    6.9
    					
    					    					    					
    					    Colesterolo
    					    mg
    					    23
    					
    					    					    					
    					    Sodio
    					    mg
    					    888
    					
    					    				
    			
                            
													


						
														
							
														Per le orecchiette
							

							
								

																	Orecchiette
								
								
								
																	320
									g
																

								

							
								

																	Zucca
								
								
								pulita
																	280
									g
																

								

							
								

																	Broccoli
								
								
								cimette verdi 
																	120
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Peperoncino
								
								
								secco
																	1
									
																

								

							
								

																	Aglio
								
								
								
																	1
									spicchio
																

								

							
								

																	Melagrana
								
								
								
																	1
									
																

								

							
								

																	Origano
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Ingredienti per la crema di broccolo e robiola
							

							
								

																	Broccoli
								
								
								gambi e parti chiare 
																	250
									g
																

								

							
								

																	Scalogno
								
								
								
																	50
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Acqua
								
								
								
																	300
									g
																

								

							
								

																	Robiola
								
								
								
																	100
									g
																

								

							
								

																	Origano
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le orecchiette con broccoli cremosi, zucca e melagrana cominciate dalla pulizia del broccolo. Lavatelo accuratamente ed eliminate la base del gambo, se risulta scura. Poi separate il gambo dalla cima 1 e pelate il gambo 2. Staccate le cimette verdi dalla base più chiara della chioma 3.
									

								

															

																		
																															
											
										
																														
																		Tagliate il gambo a tocchetti 4, quindi radunate da una parte le cimette più verdi e vivaci, che terrete da parte per dopo; dall’altra i gambi a tocchetti e le basi chiare delle cime del broccolo 5. Occupatevi quindi della crema di broccolo, per la quale utilizzerete gambo e parti chiare. Tagliate a rondelle sottili lo scalogno 6
									

								

															

																		
																															
											
										
																														
																		Ponetelo in un tegame 7 e fatelo appassire per qualche minuto con l’olio extravergine. Unite i gambi 8, fateli rosolare per un paio di minuti e sfumate con l’acqua 9.
									

								

															

																		
																															
											
										
																														
																		Stufate a fuoco dolce per circa 20 minuti, fino a quando il broccolo non risulterà ben tenero. Unite l’origano fresco 10, regolate di sale, trasferite nel bicchiere del mixer 11 e con un frullatore a immersione frullate a crema. Unite la robiola 12,
									

								

															

																		
																															
											
										
																														
																		amalgamate con una spatola per incorporarla in maniera omogenea e regolate di pepe 13. Tenete la crema da parte. Nel frattempo, portate ad ebollizione una pentola con abbondante acqua salata. Mondate e tagliate la zucca a dadini 14, versatela in pentola 15
									

								

															

																		
																															
											
										
																														
																		assieme alle cimette verdi del broccolo 16, e fate sbollentare per 4-5 minuti. Scolate le verdure e ponetele immediatamente in una bacinella con acqua fredda e ghiaccio 17 per bloccare la cottura e fissare il colore 18. Poi mettetele a scolare in un colino.
									

								

															

																		
																															
											
										
																														
																		Nel frattempo, portate ad ebollizione una pentola con abbondante acqua salata e buttate le orecchiette 19. Mentre cuociono, scaldate in una larga padella l’olio, il peperoncino intero e l’aglio tagliato a metà, fate soffriggere leggermente e poi unite le verdure ben scolate 20. Fatele saltare a fuoco vivace per qualche minuto, sfumando se necessario con un po’ di acqua di cottura della pasta, e regolate di sale e pepe 21.
									

								

															

																		
																															
											
										
																														
																		Rimuovete il peperoncino e l’aglio 22, scolate le orecchiette 23 e aggiungetele in padella 24.
									

								

															

																		
																															
											
										
																														
																		Fatele saltare un minutino, intanto tagliate a metà la melagrana 25 e raccoglietene i chicchi 26. Unite alla pasta i chicchi di melagrana 27,
									

								

															

																		
																															
											
										
																														
																		l’origano fresco 28 e amalgamate bene. Impiattate distribuendo un po’ di crema di broccolo e robiola sul fondo dei piatti 29 e completando con una generosa dose di orecchiette! Le orecchiette alla crema di broccoli, zucca e melagrana, sono pronte da gustare 30!
									

								

							
					    