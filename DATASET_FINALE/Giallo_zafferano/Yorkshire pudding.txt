Difficoltà: Molto facile
Molti ne avranno sentito parlare ma il suo nome riesce ancora a trarre in inganno, sia per la difficile pronuncia che per il suo significato: lo yorkshire pudding non è un dessert come si potrebbe pensare ma un tradizionale contorno della cucina anglosassone, tipicamente abbinato a succulenti secondi di carne come roast-beef o arrosti. Simile a un soufflé, viene realizzato con una semplice pastella a base di latte, uova e farina ma il segreto della sua forma sta nella cottura: è molto importante infatti che sia la teglia che l’olio alla base siano molto caldi prima di aggiungere la pastella in modo che questa si gonfi creando una cavità centrale, perfetta per accogliere e assorbire saporiti intingoli come il famoso brown gravy (simile al nostro fondo bruno). Un contorno che sicuramente si differenzia dal nostro immaginario ma che vale la pena assaggiare… scoprirete così perché lo yorkshire pudding è diventato una vera e propria istituzione britannica!


												
						
						

														INGREDIENTI
							
							                            
                                
    								
    									
    										
    										201
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    201
    					
    					    					    					
    					    Carboidrati
    					    g
    					    13.8
    					
    					    					    					
    					      di cui zuccheri
    					    g
    					    1.1
    					
    					    					    					
    					    Proteine
    					    g
    					    4.9
    					
    					    					    					
    					    Grassi
    					    g
    					    14.1
    					
    					    					    					
    					      di cui saturi
    					    g
    					    2.55
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    76
    					
    					    					    					
    					    Sodio
    					    mg
    					    101
    					
    					    				
    			
                            
													


						
							
														Ingredienti per 12 tortini
							

							
								

																	Latte intero
								
								
								
																	200
									g
																

								

							
								

																	Farina 00
								
								
								
																	200
									g
																

								

							
								

																	Olio di semi
								
								
								
																	140
									g
																

								

							
								

																	Uova
								
								
								(circa 4)
																	240
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo yorkshire pudding, prendete una teglia da muffin antiaderente e versate l’olio di semi all’interno distribuendolo equamente fra gli scomparti 1. Inserite la teglia nel forno statico preriscaldato a 200° e fate scaldare l’olio per circa 15 minuti. Nel frattempo unite le uova e il latte in una ciotola 2, aggiungete sale 3 e pepe
									

								

															

																		
																															
											
										
																														
																		e mescolate con una frusta a mano 4, poi incorporate anche la farina 5 e mescolate nuovamente fino ad ottenere una pastella liscia e omogenea 6.
									

								

															

																		
																															
											
										
																														
																		Trascorsi i 15 minuti, rimuovete la teglia dal forno facendo molta attenzione a non scottarvi con l’olio bollente e versate la pastella negli scomparti fino a metà della loro altezza 7. La pastella comincerà a cuocersi, quindi reinserite subito la teglia nel forno e proseguite la cottura per circa 30 minuti, senza mai aprire il forno. Una volta cotti, i tortini tortini risulteranno belli gonfi 8 e poi tenderanno a sgonfiarsi fino ad assumere la loro caratteristica forma irregolare 9: lasciate intiepidire leggermente prima di sformare e servire il vostro yorkshire pudding!
									

								

							
					    