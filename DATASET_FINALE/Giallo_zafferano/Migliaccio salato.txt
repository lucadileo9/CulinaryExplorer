Difficoltà: Facile
Le città si agghindano a festa, i coriandoli svolazzano festosi e nell’aria c’è l’inconfondibile profumo delle castagnole, delle chiacchiere e delle zeppole con creme, canditi e zuccherini vari. E' la festa più colorata dell'anno che bussa alle porte. Per questo Carnevale potrete preparare un ottimo migliaccio salato. Si tratta di una rivisitazione del migliaccio napoletano, il dolce partenopeo conosciuto come polenta dolce, caratteristico del periodo. Dopo aver sperimentato la variante al cioccolato, abbiamo deciso di proporre la versione rustica da aperitivo molto ricca e gustosa. Vedrete che con questa idea del migliaccio salato sorprenderete tutti, compresi i palati più scettici! Basterà raccontare loro che anche le ricette hanno l'usanza di travestirsi a Carnevale: un dolce si è appena vestito da... salato!


												
						
						

														INGREDIENTI
							
							                            
                                
    								
    									
    										
    										347
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    347
    					
    					    					    					
    					    Carboidrati
    					    g
    					    22.4
    					
    					    					    					
    					      di cui zuccheri
    					    g
    					    3.5
    					
    					    					    					
    					    Proteine
    					    g
    					    18.3
    					
    					    					    					
    					    Grassi
    					    g
    					    20.5
    					
    					    					    					
    					      di cui saturi
    					    g
    					    10.04
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    138
    					
    					    					    					
    					    Sodio
    					    mg
    					    566
    					
    					    				
    			
                            
													


						
							
														Ingredienti per uno stampo da 28 cm
							

							
								

																	Acqua
								
								
								
																	1
									l
																

								

							
								

																	Semolino
								
								
								
																	250
									g
																

								

							
								

																	Ricotta vaccina
								
								
								
																	400
									g
																

								

							
								

																	Uova
								
								
								(circa 4 medie)
																	220
									g
																

								

							
								

																	Latte intero
								
								
								
																	250
									g
																

								

							
								

																	Strutto
								
								
								
																	50
									g
																

								

							
								

																	Parmigiano Reggiano DOP
								
								
								
																	30
									g
																

								

							
								

																	Pecorino romano
								
								
								
																	30
									g
																

								

							
								

																	Salame napoletano
								
								
								
																	125
									g
																

								

							
								

																	Scamorza affumicata
								
								
								
																	125
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il migliaccio salato cominciate versando l’acqua in una pentola d’acciaio 1. Poi unite il sale 2 e lo strutto e lasciate sfiorare il bollore 3. Mescolate con un cucchiaio o una frusta per aiutare lo strutto a sciogliersi.
									

								

															

																		
																															
											
										
																														
																		Abbassate un po’ la fiamma e versate a pioggia il semolino mentre continuate a mescolare con una frusta 4. Lasciate cuocere a fuoco dolce per 2 minuti. Il composto dovrà risultare addensato ma non troppo 5. Quindi versate in una ciotola, coprite con pellicola trasparente e lasciate da parte ad intiepidire 6.
									

								

															

																		
																															
											
										
																														
																		Nel frattempo tagliate a cubetti di 1 cm il formaggio (noi abbiamo utilizzato una scamorza) 7 e il salame preventivamente privato del budello a tocchetti di circa mezzo cm 8. Setacciate la ricotta in un recipiente grande 9
									

								

															

																		
																															
											
										
																														
																		togliete il colino 10 e poi unite le uova 11, il Pecorino 12 e il Parmigiano grattugiati.
									

								

															

																		
																															
											
										
																														
																		Salate e pepate 13 e azionate le fruste per realizzare l'impasto 14. Man mano poi, con le fruste sempre in funzione, unite il semolino a cucchiaiate 15
									

								

															

																		
																															
											
										
																														
																		stemperando, al bisogno, con il latte versato a filo 16. Dovrete ottenere un composto morbido e cremoso. Spegnete le fruste e unite il formaggio e il salame a cubetti 17. Infine mescolate per inglobare il tutto 18.
									

								

															

																		
																															
											
										
																														
																		Versate il composto in uno stampo da 28 cm già imburrato (se preferite potete usare dello strutto) e spolverizzato con semolino (o farina di mais fumetto) 19; livellate accuratamente la superficie 20. Cuocete in forno statico, già caldo, a 180° per circa 60 minuti, poi coprite con la carta stagnola e proseguite la cottura per altri 45 minuti: in totale dovrà cuocere per 105 minuti. A fine cottura lasciate intiepidire il migliaccio salato prima di sformarlo e gustarlo 21.
									

								

							
					    