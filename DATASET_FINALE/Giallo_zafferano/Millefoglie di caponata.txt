Difficoltà: Facile
La cucina ha un potere straordinario quello di unire posti lontani concentrandoli insieme nella stessa preparazione. Volete un esempio? La nostra millefoglie di caponata è un piacevolissimo antipasto che accoglie da un lato una rivisitazione della caponata, emblema della tradizione siciliana, e dall'altra la millefoglie che abbiamo realizzato con il pane guttiau. Questo delizioso pane croccante sardo, già usato nella millefoglie pantesca, è una vera bontà e con la caponata ci va proprio a nozze. Un antipasto fresco e originale, che si ispira al classico dolce... una preparazione che sorprenderà i vostri ospiti con la semplicità ma anche con l'eleganza dei vari ripiani. Questa millefoglie di caponata conquisterà chiunque ma soprattutto metterà insieme in cucina le nostre bellissime isole.


						
						

														INGREDIENTI
							
													


						
														
							
							

							
								

																	Pane guttiau
								
								
								sfoglie
																	12
									
																

								

							
								

																	Ricotta salata
								
								
								
																	80
									g
																

								

							
								

																	Basilico
								
								
								
																	
									q.b.
																

								

							
														
							
						
														
							
														Per la caponata
							

							
								

																	Melanzane
								
								
								
																	600
									g
																

								

							
								

																	Sedano
								
								
								
																	200
									g
																

								

							
								

																	Pomodori ramati
								
								
								
																	200
									g
																

								

							
								

																	Cipolle bianche
								
								
								
																	120
									g
																

								

							
								

																	Olive verdi in salamoia
								
								
								denocciolate
																	130
									
																

								

							
								

																	Capperi sotto sale
								
								
								
																	40
									g
																

								

							
								

																	Pinoli
								
								
								
																	30
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la salsa agrodolce
							

							
								

																	Aceto di vino bianco
								
								
								
																	50
									g
																

								

							
								

																	Concentrato di pomodoro
								
								
								
																	40
									g
																

								

							
								

																	Zucchero
								
								
								
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la millefoglie di caponata cominciate proprio da quest’ultima. Il nostro consiglio è quella di prepararla il giorno prima. Mondate la cipolla e affettatela sottilmente 1, poi affettate il sedano 2 e infine tagliate a pezzi grossi il pomodoro 3
									

								

															

																		
																															
											
										
																														
																		Versate i pinoli in padella e tostateli finché non saranno dorati, teneteli da parte 4. Spostatevi ai fornelli e cominciate la cottura della caponata. In una pentola scaldate un giro d’olio, tuffate le cipolle e lasciatele ammorbidire per qualche minuto a fuoco dolce, dopodiché unite il sedano e lasciatelo rosolare 5. È il momento di aggiungere i capperi dissalati 6
									

								

															

																		
																															
											
										
																														
																		le olive denocciolate 7 e i pinoli tostati 8. Poi aggiungete i pomodori e un pizzico di sale 9,
									

								

															

																		
																															
											
										
																														
																		date una bella mescolata e coprite con il coperchio 10. Lasciate cuocere per circa 15 minuti. Nel frattempo preparate l’agrodolce mescolando in un recipiente aceto, concentrato di pomodoro 11 e lo zucchero. Quindi mescolate per bene 12.
									

								

															

																		
																															
											
										
																														
																		Non appena il condimento è pronto versate nel tegame l’agrodolce tenendone da parte un po’ per la decorazione finale 13, spegnete e profumate con il basilico spezzettato a mano 14. Mescolate e lasciate raffreddare, quindi riponete in frigorifero per tutta la notte. In questo modo i sapori si amalgameranno per bene. Trascorso il tempo affettate sottilmente la ricotta salata 15
									

								

															

																		
																															
											
										
																														
																		e passate alle melanzane. Dopo averle lavate e asciugate, spuntatele e affettatele sottilmente 16. Quindi immergete poche fette alla volta in una pentola piena di olio bollente 17, non appena sono dorate scolatele su carta assorbente e fate raffreddare 18.
									

								

															

																		
																															
											
										
																														
																		Passate quindi alla composizione. Sul piatto da portata sistemate una sfoglia di pane guttiau, in mezzo qualche cucchiaiata di caponata 19, poi qualche fetta di melanzana fritta 20, la ricotta salata e le foglie di basilico 21
									

								

															

																		
																															
											
										
																														
																		e ricominciate. Quindi pane guttiau 22, melanzane 23, caponata e basilico 24.
									

								

															

																		
																															
											
										
																														
																		Completate con un altro strato di pane 25 e guarnite con qualche fogliolina di basilico e l’agrodolce avanzato. Noi abbiamo scelto di utilizzare un biberon, ma andrà bene un conetto di carta forno o utilizzando direttamente un cucchiaino 26. Ecco pronta la vostra millefoglie di caponata: buon appetito 27!
									

								

							
					    