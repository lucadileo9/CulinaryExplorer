Difficoltà: Molto facile
Avete voglia di una pausa rinfrescante dopo una giornata di lavoro o semplicemente di un drink in una serata estiva?
Potete sfruttare il gusto e l'energia del caffè miscela arabica aromatizzato allo sciroppo di latte di mandorla per creare un delizioso caffè freddo in ghiaccio di mandorla.
La particolarità di questa bevanda è proprio il ghiaccio, ottenuto facendo congelare cubetti di sciroppo di latte di mandorla.
Il caffè conserverà tutte le priorità della bevanda appena fatta e si fredderà in maniera graduale acquistando il gusto e la dolcezza della mandorla.
Una variante originale del caffè in ghiaccio corretto con l'aggiunta di latte di mandorla, molto diffuso nel Salento.
Non vi resta che provare questo delizioso caffè freddo in ghiaccio di mandorla!


												
						
						

														INGREDIENTI
							
							                            
                                
    								
    									
    										
    										79
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    79
    					
    					    					    					
    					    Carboidrati
    					    g
    					    17.8
    					
    					    					    					
    					      di cui zuccheri
    					    g
    					    6.5
    					
    					    					    					
    					    Proteine
    					    g
    					    1.6
    					
    					    					    					
    					    Grassi
    					    g
    					    0.1
    					
    					    					    					
    					      di cui saturi
    					    g
    					    0.05
    					
    					    					    					    					    					
    					    Sodio
    					    mg
    					    17
    					
    					    				
    			
                            
													


						
							
							

							
								

																	Sciroppo di latte di mandorla
								
								
								
																	100
									ml
																

								

							
								

																	Acqua
								
								
								
																	300
									ml
																

								

							
								

																	Caffè
								
								
								
																	200
									ml
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Preparare il caffè freddo in ghiaccio di mandorla è molto semplice. Iniziate versando lo sciroppo di latte di mandorla in un contenitore capiente 1, quindi aggiungete l'acqua a filo per stemperarlo (2 -3).
									

								

															

																		
																															
											
										
																														
																		Mescolate gli ingredienti fino ad ottenere un composto omogeneo 4, quindi trasferite il composto negli appositi stampi per il ghiaccio 5 avendo cura di riempire ciascuno stampo fino al bordo. Quindi ponete delicatamente gli stampi nel freezer e lasciate congelare il composto per almeno 3 ore, perchè si ghiacci completamente 6.
									

								

															

																		
																															
											
										
																														
																		Passato il tempo necessario, dedicatevi alla preparazione del caffè con la moka: mettete l'acqua fredda, possibilmente povera di calcare, all'interno della caldaia fino alla valvola di sicurezza 7 (altrimenti otterrete un caffè più lungo). Riempite il filtro con il caffè macinato 8 e livellate ad ogni cucchiaino di caffè aggiunto battendo il filtro sul tavolo con movimenti decisi 9, fino a raggiungere il bordo del filtro.
									

								

															

																		
																															
											
										
																														
																		Non pressate con il cucchiaino, nè operate fori e avvitate bene la caffettiera 10 (per evitare che il caffè fuoriesca dai lati mentre sale), quindi ponetela su una fiamma bassa e costante, per ottenere un caffè corposo. Man mano che il caffè sale si formerà una schiumetta densa 11; consigliamo di non lasciar gorgogliare troppo a lungo il caffè, per mantenerne intatti aroma e dolcezza. Quindi spegnete il fuoco e il vostro caffè da usare nella preparazione è pronto: mescolatelo direttamente nella moka con un cucchiaino, per renderlo più omogeneo 12.
									

								

															

																		
																															
											
										
																														
																		Sformate i cubetti di sciroppo di latte di mandorla dagli stampi e per ogni bicchierino tumbler basso mettete 6 o 7 cubetti 13 e 50 ml di caffè avendo cura di versarlo a ridosso del bordo e non sopra i cubetti di ghiaccio per fa si che questi rimangano bianchi 14. Proseguite nello stesso modo con gli altri bicchierini. Avrete così il vostro caffè freddo in ghiaccio di mandorla da sorseggiare piacevolmente 15!
									

								

							
					    