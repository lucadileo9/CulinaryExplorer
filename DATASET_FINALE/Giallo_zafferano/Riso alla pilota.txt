Difficoltà: Media
Il riso alla pilota, è un tradizionale piatto popolare mantovano, caposaldo della cucina locale, che deve il suo nome agli operai che erano addetti alla pilatura del riso, chiamati appunto “piloti”. La pila era un grande mortaio azionato a mano, dove il riso veniva depurato, e i suoi operai, specializzati nella preparazione di questo piatto, ne erano accaniti consumatori.
La particolarità di questo pietanza è la sua cottura, che è tutta giocata sulla giusta proporzione tra acqua e riso, sui tempi di cottura, sull'uso del coperchio e su un preciso tempo di riposo a fuoco spento. Il risultato finale è un risotto che non si presenta cremoso ma asciutto e soprattutto "sgranato".


												
						
						

														INGREDIENTI
							
							                            
                                
    								
    									
    										
    										855
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    855
    					
    					    					    					
    					    Carboidrati
    					    g
    					    71.4
    					
    					    					    					
    					      di cui zuccheri
    					    g
    					    1.1
    					
    					    					    					
    					    Proteine
    					    g
    					    25.1
    					
    					    					    					
    					    Grassi
    					    g
    					    52.1
    					
    					    					    					
    					      di cui saturi
    					    g
    					    24.81
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    113
    					
    					    					    					
    					    Sodio
    					    mg
    					    1055
    					
    					    				
    			
                            
													


						
							
							

							
								

																	Riso vialone nano
								
								
								semifino
																	350
									g
																

								

							
								

																	Salamella Mantovana
								
								
								
																	300
									g
																

								

							
								

																	Grana Padano DOP
								
								
								da grattugiare
																	100
									g
																

								

							
								

																	Burro
								
								
								
																	80
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Riportiamo qui di seguito come la tradizione vuole che si prepari questo riso.Ponete 600 ml di acqua in un paiolo di rame non stagnato o in una robusta pentola di acciaio dal fondo spesso e portatela ad ebollizione.Non appena l'acqua bolle, salatela leggermente e versate il riso al centro del tegame facendolo scendere da un imbuto 1 (o da un foglio di carta arrotolato a mo’ di imbuto), in modo che cadendo formi una piramide la cui punta deve emergere dal pelo dell'acqua di un paio di centimetri 2 (se la punta non affiorasse, togliete dell'acqua con un mestolo, se affiorasse più di 2 cm, aggiungete dell’acqua). Quando l’acqua riprenderà a bollire, cuocete il riso per 10-12 minuti a fuoco allegro e senza coperchio, agitando di tanto in tanto la pentola per scuotere il riso e spianarlo. Trascorsi i 10 -12 minuti il riso dovrebbe aver assorbito tutta l'acqua; toglietelo dal fuoco e coprite la pentola con un canovaccio che deve essere posto a contatto con il riso 3,
									

								

															

																		
																															
											
										
																														
																		quindi coprite con il coperchio 4. Lasciate riposare per 10 minuti durante i quali il riso completerà la sua cottura. Intanto fate sciogliere il burro in un tegame 5, unite la salsiccia 6 che avrete spellato e sgranato con una forchetta, e fate rosolare a fuoco moderato, sbriciolandola con un mestolo di legno e facendola sciogliere il più possibile.
									

								

															

																		
																															
											
										
																														
																		Trascorsi i dieci minuti, scoperchiate il riso, sgranatelo con una forchetta 7 e conditelo con la salsiccia rosolata 8 ,metà del grana grattugiato 9 e mescolate. Impiattate e servite il riso alla pilota immediatamente, cospargendolo con il restante grana grattugiato.
									

								

							
					    