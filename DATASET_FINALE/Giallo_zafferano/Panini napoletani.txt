Difficoltà: Media
Una nota canzone di Pino Daniele è dedicata a Fortunato, che tene 'a rrobba bella, riferendosi alle prelibatezze che usava vendere in giro per Napoli trasportando le cibarie su un passeggino adibito appositamente. Era conosciutissimo per i suoi ottimi taralli sugna e pepe e non solo. I panini napoletani, detti anche pagnottielli o pagnuttielli, erano una delle tante specialità che promuoveva per le strade, richiamando l'attenzione con un fischio, delle urla o un campanello! Si tratta di morbidi panini fatti con pasta di pizza - talvolta arricchita con un po' di strutto proprio come si usa per il tortano o casatiello - che vengono farciti con uova, insaccati e formaggi. Un modo originale per riutilizzare la pasta lievitata avanzata e che ha dato luogo a miti e leggende su questa preparazione. C'è chi li prepara come ve li presentiamo noi, chi invece a mo' di panino farcito e addirittura chi propone delle palline da cui spuntano fuori i pezzetti di ripieno... strutto sì, strutto no è puramente discrezionale. Insomma, le nostre ricerche a un certo punto si sono fermate ma su una cosa siamo certi: i panini napoletani sono tra gli street food partenopei a cui difficilmente riuscirete a resistere!


						
						

														INGREDIENTI
							
													


						
														
							
														per 8 panini
							

							
								

																	Farina 00
								
								
								
																	450
									g
																

								

							
								

																	Acqua
								
								
								
																	125
									g
																

								

							
								

																	Latte intero
								
								
								
																	125
									g
																

								

							
								

																	Lievito di birra fresco
								
								
								
																	15
									g
																

								

							
								

																	Strutto
								
								
								
																	20
									g
																

								

							
								

																	Sale fino
								
								
								
																	10
									g
																

								

							
														
							
						
														
							
														Per il ripieno
							

							
								

																	Mortadella
								
								
								pezzo intero
																	125
									g
																

								

							
								

																	Salame napoletano
								
								
								pezzo intero
																	125
									g
																

								

							
								

																	Provolone piccante
								
								
								
																	125
									g
																

								

							
								

																	Uova
								
								
								sode
																	4
									
																

								

							
								

																	Pecorino romano
								
								
								da grattugiare
																	30
									g
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per spennellare
							

							
								

																	Tuorli
								
								
								
																	1
									
																

								

							
								

																	Panna fresca liquida
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i panini napoletani come prima cosa in una ciotola capiente versate il lievito sbriciolato e l'acqua 1. Mescolate con una forchetta per scioglierlo 2, quindi aggiungete il latte 3.
									

								

															

																		
																																											
											
										
																						
											
										
																						
											
										
																																										
																		Unite anche il sale 4 e circa i 2/3 della farina 5. Mescolate quindi con un mestolo di legno 6, poi unite la farina rimasta e mescolate ancora.
									

								

															

																		
																																											
											
										
																						
											
										
																						
											
										
																																										
																		Quando la farina sarà stata completamente assorbita trasferite l'impasto sul piano 7; Aggiungete lo strutto 8 e impastate sino ad ottenere un composto omogeneo 9.
									

								

															

																		
																																											
											
										
																						
											
										
																						
											
										
																																										
																		Formate una palla 10 e mettetela in una ciotola a lievitare, coprendola con la pellicola 11. Lasciate lievitare per un paio d'ore o comunque sino al raddoppio. Intanto occupatevi del ripieno. Sistemate le uova in un pentolino, copritele con acqua e cuotele per 9 minuti dal bollore 12.
									

								

															

																		
																																											
											
										
																						
											
										
																						
											
										
																																										
																		Intanto tagliate a cubetti il salame, la mortadella 13 e il formaggio. Non appena le uova sono cotte raffreddatele sotto l'acqua corrente e sgusciatele 14. Tagliatele a fette e schiacciatele con una forchetta in un'altra ciotola 15.
									

								

															

																		
																																											
											
										
																						
											
										
																						
											
										
																																										
																		Aggiungete i cubetti di salumi e formaggi e mescolate 16. Quando l'impasto sarà raddoppiato di volume 17 trasferitelo su un piano leggermente infarinato e aiutandovi con poca farina stendetelo 18 sino ad ottenere un rettangolo grande 40x35 cm.
									

								

															

																		
																																											
											
										
																						
											
										
																						
											
										
																																										
																		Versate il ripieno 19 e distribuitelo con le mani in maniera uniforme 20. Aggiungete abbondante pepe nero 21.
									

								

															

																		
																																											
											
										
																						
											
										
																						
											
										
																																										
																		Cospargete con il pecorino grattugiato 22. Arrotolate sul lato più corto 23. Una volta terminato chiudete bene le estremità, sigillandolo con le dita 24.
									

								

															

																		
																																											
											
										
																						
											
										
																						
											
										
																																										
																		Trasferite su un vassoio rivestito con carta forno 25 e riponete in frigorifero per 30 minuti. Trascorso questo tempo sarà più facile tagliarlo in 8 pezzi uguali 26. Disponeteli man mano su una leccarda rivestita con carta forno 27.
									

								

															

																		
																																											
											
										
																						
											
										
																						
											
										
																																										
																		Sbattete un tuorlo con poca panna o latte 28 e utilizzatelo per spennellare i panini napoletani 29. Cuocete in forno statico preriscaldato a 200° per circa 35 minuti. Sfornate 30 e lasciate intiepidire prima di servire.
									

								

							
					    