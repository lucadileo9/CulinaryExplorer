Difficoltà: Facile
Amanti delle cosce di pollo al forno, cercate una ricetta ugualmente succulenta che si cucini senza forno, sporcando una sola padella? Il pollo rustico con patate è quello che fa per voi! Un secondo piatto facile da preparare e dal successo garantito, grazie all’infallibile abbinamento del pollo con le patate. Non il solito pollo arrosto, ma una pratica alternativa che vi permetterà di ottenere un risultato ugualmente succulento: le cosce e sovracosce di pollo in padella rimarranno molto tenere e succose, mentre le patate si rosoleranno con le cipolle regalandoci un’irresistibile crosticina dorata… ideale per il pranzo della domenica o per una cena informale fra amici, il pollo rustico con patate farà leccare le dita a grandi e piccoli!


												
						
						

														INGREDIENTI
							
													


						
							
							

							
								

																	Patate
								
								
								
																	1
									kg
																

								

							
								

																	Sovracosce di pollo
								
								
								
																	650
									g
																

								

							
								

																	Cosce di pollo
								
								
								
																	350
									g
																

								

							
								

																	Cipolle bianche
								
								
								
																	80
									g
																

								

							
								

																	Aglio
								
								
								
																	2
									spicchi
																

								

							
								

																	Vino bianco
								
								
								
																	200
									g
																

								

							
								

																	Timo
								
								
								secco
																	
									q.b.
																

								

							
								

																	Origano
								
								
								secco
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il pollo rustico con patate per prima cosa mettete le cosce e le sovracosce di pollo in una pirofila, poi condite con olio 1, sale, origano 2 e timo secco 3.
									

								

															

																		
																																											
											
										
																						
											
										
																						
											
										
																																										
																		Massaggiate la carne per insaporirla uniformemente 4. Adagiate i pezzi di pollo in una padella antiaderente già calda 5 e lasciateli rosolare a fuoco medio per una decina di minuti, senza toccarli. Quando si saranno colorati bene da una parte, girateli dall’altro lato 6.
									

								

															

																		
																																											
											
										
																						
											
										
																						
											
										
																																										
																		Dopo circa 5 minuti sfumate con il vino bianco e lasciate cuocere il pollo per altri 10-15 minuti, sempre senza toccarlo 7. Trascorso questo tempo spegnete il fuoco e trasferite il pollo in una teglia con il fondo di cottura 8, poi coprite con un foglio di alluminio per evitare che si secchi 9.
									

								

															

																		
																																											
											
										
																						
											
										
																						
											
										
																																										
																		Nel frattempo pelate le patate e tagliatele a cubotti di circa 3 cm 10. Nella stessa padella in cui avete cotto il pollo versate un giro d’olio 11 e gli spicchi di aglio in camicia 12.
									

								

															

																		
																																											
											
										
																						
											
										
																						
											
										
																																										
																		Aggiungete le patate 13, salate 14 e rosolatele a fuoco medio per circa 15 minuti 15.
									

								

															

																		
																																											
											
										
																						
											
										
																						
											
										
																																										
																		Intanto sbucciate e affettate la cipolla 16. Dopo 15 minuti le patate si saranno colorate quindi eliminate gli spicchi di aglio e unite prima la cipolla 17 e poi il pollo 18.
									

								

															

																		
																																											
											
										
																						
											
										
																						
											
										
																																										
																		Versate nella padella anche il fondo di cottura 19 e proseguite la cottura a fuoco medio-basso per altri 10 minuti, avendo cura di mescolare delicatamente per non rompere le patate. Una volta cotto profumate con dell’origano secco 20 e servite subito il vostro pollo rustico con patate 21!
									

								

							
					    