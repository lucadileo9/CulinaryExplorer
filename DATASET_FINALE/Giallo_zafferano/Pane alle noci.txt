Difficoltà: Media
Realizzare il pane in casa è sempre incantevole, la farina che svolazza dappertutto e il profumo che si diffonde rapidamente per tutte le stanze rendono questo momento veramente magico. Mettere le mani in pasta è un vero e proprio anti-stress naturale che vi permetterà di ottenere un pane fresco da portare in tavola ogni giorno, con la consapevolezza degli ingredienti utilizzati. Per arricchire il cestino del pane e variare rispetto alla classica pagnotta esistono infinite varianti, dopo quello alla zucca e quello alla birra oggi vogliamo proporvi un'idea classica ma allo stesso tempo originale: il pane alle noci! Grazie ad una miscela di 3 farine otterrete un gusto rustico e piacevole... facilmente vi innamorerete della sua fragrante crosticina e della soffice mollica che custodisce un tesoro nascosto tra i suoi alveoli, una cascata di noci tritate! Allora cosa aspettate? Allacciate i grembiuli e preparate il pane alle noci.... non esiste cosa migliore di una fetta di questo filoncino ancora fumante! 


												
						
						

														INGREDIENTI
							
							                            
                                
    								
    									
    										
    										403
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    403
    					
    					    					    					
    					    Carboidrati
    					    g
    					    61.6
    					
    					    					    					
    					      di cui zuccheri
    					    g
    					    1.7
    					
    					    					    					
    					    Proteine
    					    g
    					    11.5
    					
    					    					    					
    					    Grassi
    					    g
    					    12.3
    					
    					    					    					
    					      di cui saturi
    					    g
    					    1.17
    					
    					    					    					
    					    Fibre
    					    g
    					    9.2
    					
    					    					    					    					
    					    Sodio
    					    mg
    					    663
    					
    					    				
    			
                            
													


						
							
							

							
								

																	Farina integrale
								
								
								
																	300
									g
																

								

							
								

																	Farina di farro
								
								
								
																	160
									g
																

								

							
								

																	Farina di grano saraceno
								
								
								
																	40
									g
																

								

							
								

																	Gherigli di noci
								
								
								
																	100
									g
																

								

							
								

																	Acqua
								
								
								tiepida
																	340
									g
																

								

							
								

																	Lievito di birra secco
								
								
								
																	3
									g
																

								

							
								

																	Sale fino
								
								
								
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pane alle noci iniziate proprio da queste, quindi tritatele 1 e tenetele da parte. Occupatevi ora di realizzare l'impasto: unite le tre farine (di farro, integrale e di grano saraceno) all'interno della ciotola di una planetaria 2 e aggiungete il lievito di birra disidratato 3.
									

								

															

																		
																															
											
										
																														
																		A questo punto azionate la macchina dotata di gancio a velocità moderata e versate l'acqua a filo 4. Lavorate il tutto per 8-10 minuti fino ad ottenere un impasto ben incordato; solo a questo punto potrete aggiungere il sale 5 e le noci 6. Se non possedete una planetaria, potete impastare a mano seguendo l'ordine degli ingredienti come descritto nel procedimento. 
									

								

															

																		
																															
											
										
																														
																		Una volta che noci e sale saranno ben incorporati fermate la macchina e aiutandovi con un tarocco trasferite l'impasto su una spianatoia leggermente infarinata 7. Aiutandovi con le mani date delle pieghe al composto 8, che serviranno a conferire struttura al vostro pane. Quindi date una forma sferica all'impasto 9
									

								

															

																		
																															
											
										
																														
																		e posizionatelo all'interno di una ciotola 10. Coprite con della pellicola trasparente e lasciatelo lievitare in forno spento solo con la luce accesa per 3 ore e mezza. Una volta che avrà raddoppiato il suo volume 11, trasferite nuovamente l'impasto su una spianatoia leggermente infarinata, utilizzando nuovamente il tarocco 12.
									

								

															

																		
																															
											
										
																														
																		Date nuovamente le pieghe all'impasto 13 e conferite al pane la forma di un filone 14, quindi trasferitelo su una leccarda foderata con carta forno 15.
									

								

															

																		
																															
											
										
																														
																		Lasciate lievitare ancora per un'ora a temperatura ambiente, al riparo dalle correnti. Dopodichè create i classici tagli intagliando la superficie del pane con una lama molto affilata 16. Preriscaldate il forno statico a 240° inserendo una ciotolina di acqua sul fondo; quando il forno sarà ben caldo infornate il pane nel secondo ripiano più basso. Attendete 20 minuti, quindi abbassate la temperatura a 220°, togliete la ciotolina dell'acqua e cuocete per altri 20 minuti. Una volta sfornato 17, lasciate intiepidire il vostro pane alle noci prima di affettarlo e servirlo 18.
									

								

							
					    