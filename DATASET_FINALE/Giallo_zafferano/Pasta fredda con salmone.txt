Difficoltà: Molto facile
Molto spesso quando si pensa alla pasta fredda viene in mente il classico mix di pomodorini, formaggio, tonno, basilico... per chi vuol sorprendere gli amici con un tocco raffinato e offrire allo stesso tempo un piatto estivo, c'è la ricetta della pasta fredda con salmone! Una vera bontà da arricchire non solo con pezzi di salmone fresco leggermente scottato, ma anche con una deliziosa cremina di verdure estive. Senza panna, come la versione classica, riuscirete a creare una purea che renderà ancora più sfiziosa la vostra pasta fredda al salmone. Così buona che vi andrà di replicare questa base con altri condimenti: tonno, pesce spada, ma anche per delle buonissime paste fredde vegetariane!

Scopri tante paste fredde facili e veloci, come la nostra pasta fredda con polpo!


						
						

														INGREDIENTI
							
							                            
                                
    								
    									
    										
    										703.8
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    703.8
    					
    					    					    					
    					    Carboidrati
    					    g
    					    70.2
    					
    					    					    					
    					      di cui zuccheri
    					    g
    					    10
    					
    					    					    					
    					    Proteine
    					    g
    					    31.6
    					
    					    					    					
    					    Grassi
    					    g
    					    33
    					
    					    					    					
    					      di cui saturi
    					    g
    					    6.2
    					
    					    					    					
    					    Fibre
    					    g
    					    41
    					
    					    					    					
    					    Colesterolo
    					    mg
    					    4.9
    					
    					    					    					
    					    Sodio
    					    mg
    					    545.7
    					
    					    				
    			
                            
													


						
														
							
							

							
								

																	Farfalle
								
								
								
																	320
									g
																

								

							
								

																	Filetto di salmone
								
								
								
																	470
									g
																

								

							
								

																	Sale fino
								
								
								
																	
									q.b.
																

								

							
								

																	Basilico
								
								
								per guarnire
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per la crema
							

							
								

																	Pomodori sardi (camone)
								
								
								
																	240
									g
																

								

							
								

																	Peperoni gialli
								
								
								
																	180
									g
																

								

							
								

																	Cipolle rosse
								
								
								
																	40
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Basilico
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Scorza di limone
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta fredda con salmone cominciate dalla crema di verdure. Lavatele, poi private il peperone del cappello 1, svuotate l’interno con i filamenti e i semi e poi tagliate a tocchetti 2. Dividete a metà i pomodori Camone 3;
									

								

															

																		
																															
											
										
																														
																		fate lo stesso con la cipolla rossa, mondata 4. Versate il tutto nel mixer insieme al basilico, del sale, pepe e l’olio 5. Frullate qualche istante fino ad ottenere una purea. Tenete da parte 6. Ponete sul fuoco una pentola colma di acqua da salare a bollore, servirà per cuocere le farfalle.
									

								

															

																		
																															
											
										
																														
																		Intanto passate al salmone: tagliate prima a striscioline 7 e poi a cubetti di un paio di centimetri 8. In una padella scaldate un filo d’olio e poi tuffate il salmone 9.
									

								

															

																		
																															
											
										
																														
																		Fatelo sfrigolare a fiamma media per 4-5 minuti e mescolando di tanto in tanto, fate attenzione a non sfaldarlo; verso fine cottura insaporite con il sale e mettete da parte a raffreddare 10. Occupatevi infine della pasta: tuffate le farfalle in acqua bollente e salata 11, non appena saranno al dente scolatele e versatele in un recipiente, condite con olio e lasciate raffreddare 12.
									

								

															

																		
																															
											
										
																														
																		Versate la crema sulla pasta 13, mescolate e poi guarnite con la scorza di limone grattugiata 14 e qualche fogliolina di basilico 15.
									

								

															

																		
																															
											
										
																														
																		In ultimo unite il salmone 16 e date un’ultima mescolata 17. Fate raffreddare in frigorifero per un’oretta prima di servire la vostra pasta fredda con salmone 18!
									

								

							
					    