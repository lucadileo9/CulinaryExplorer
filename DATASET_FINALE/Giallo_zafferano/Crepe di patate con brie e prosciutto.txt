Difficoltà: Facile
Dolci o salate le crepe sono una pietanza versatile e appetitosa, il loro gusto neutro permette infiniti abbinamenti e oggi vogliamo proporvi una variante insolita che non riguarda il ripieno bensì l’impasto. Alla tipica pastella con uova, latte e farina abbiamo aggiunto una purea di patate saporite che arricchirà di gusto queste ghiotte crespelle, rendendole incredibilmente morbide. All’interno scoprirete una farcia appetitosa e filante da variare in base alle vostre preferenze. Venite a scoprire come rendere ancora più stuzzicante questa ricetta tradizionale nella sua versione salata!


												
						
						

														INGREDIENTI
							
							                            
                                
    								
    									
    										
    										539
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    539
    					
    					    					    					
    					    Carboidrati
    					    g
    					    37.6
    					
    					    					    					
    					      di cui zuccheri
    					    g
    					    4.5
    					
    					    					    					
    					    Proteine
    					    g
    					    27.5
    					
    					    					    					
    					    Grassi
    					    g
    					    31
    					
    					    					    					
    					      di cui saturi
    					    g
    					    16.32
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    156
    					
    					    					    					
    					    Sodio
    					    mg
    					    1214
    					
    					    				
    			
                            
													


						
							
														Ingredienti per 4 crepe
							

							
								

																	Patate
								
								
								piccole
																	4
									
																

								

							
								

																	Uova
								
								
								
																	1
									
																

								

							
								

																	Latte intero
								
								
								
																	200
									g
																

								

							
								

																	Farina 0
								
								
								
																	100
									
																

								

							
								

																	Prosciutto cotto
								
								
								
																	200
									g
																

								

							
								

																	Brie
								
								
								
																	200
									g
																

								

							
								

																	Cipolle rosse
								
								
								
																	1
									
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Burro
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le crepe di patate per prima cosa mondate la cipolla e affettatela sottilmente 1. Pelate le patate e tagliatele a cubetti 2. In una padella versate le cipolle e un filo di olio di oliva 3, lasciate rosolare per 5 minuti a fuoco dolce.
									

								

															

																		
																															
											
										
																														
																		Quando la cipolla sarà morbida, versate le patate a cubetti 4, salate e proseguite la cottura per 10 minuti a fuoco vivace. Non appena le patate saranno morbide 5, spegnete il fuoco e schiacciate leggermente le patate con una forchetta 6.
									

								

															

																		
																															
											
										
																														
																		Nel frattempo sgusciate l’uovo in una ciotola, aggiungete un pizzico di sale 7, il latte 8 e metà della farina 9.
									

								

															

																		
																															
											
										
																														
																		Mescolate bene con una frusta e poi aggiungi a poco a poco la farina rimanente 10, mescolando fino a ottenere una pastella fluida 11, regolate la dose della farina in base alla consistenza della pastella. In una padella da 20 cm di diametro sciogliete una noce di burro 12,
									

								

															

																		
																															
											
										
																														
																		aggiungete 1/4 delle patate cotte e schiacciate con una forchetta, distribuendole su tutto il fondo. Versate un mestolo della pastella sulle patate 13 e fate roteare la padella per distribuirla bene 14. Cuocete la crepe a fiamma moderata e quando inizierà a staccarsi dai bordi, rovesciatela dall’altro lato con una spatola 15.
									

								

															

																		
																															
											
										
																														
																		Cuocete per circa 2 minuti e poi spegnete la fiamma 16. Tagliate il brie a fettine 17 e farcite la crepe con qualche fettina di prosciutto cotto 18
									

								

															

																		
																															
											
										
																														
																		e il brie 19. Ripiegate la crepe sulla farcitura 20. Trasferite la crepe in un piatto e proseguite con il restante impasto, ricordandovi di ungere sempre con un po' di burro per le successive cotture. Servite le crepes di patate con brie e prosciutto ben calde accompagnate da insalata fresca 21.
									

								

							
					    