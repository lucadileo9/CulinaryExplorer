Difficoltà: Facile
Sappiamo che siete sempre alla ricerca di primi piatti saporiti, stuzzicanti e sempre innovativi! Abbiamo perciò pensato alla pasta con acciughe del Cantabrico e stracciatella di burrata. Un incontro di sapori e colori che è davvero entusiasmante. Immaginate che i pomodorini gialli, dolciastri e saporiti, incontrano un condimento ricco e saporito a base delle famose acciughe del Mar Cantabrico. Per nobilitare il piatto e dare un tocco fresco ed estivo una generose porzione di stracciatella di burrata. Un piatto di pasta con acciughe del Cantabrico e stracciatella di burrata sicuramente saprà soprendervi grazie a questo vortice di sapori che danzerà sulle vostre papille gustative.


												
						
						

														INGREDIENTI
							
													


						
							
							

							
								

																	Rigatoni
								
								
								
																	320
									g
																

								

							
								

																	Acciughe sott'olio
								
								
								del Mar Cantabrico
																	6
									
																

								

							
								

																	Pomodorini gialli
								
								
								datterini
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Scalogno
								
								
								
																	1
									
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Stracciatella
								
								
								(di burrata fresca)
																	140
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con acciughe del Cantabrico e stracciatella di burrata iniziate dal soffritto. Schiacciate uno spicchio d'aglio con il coltello e poi tritate lo scalogno 1. Mettete sul fuoco una pentola con l'acqua per cuocere la pasta e intanto, in una casseruola, versate un giro d'olio e unite aglio e scalogno 2. Poi aggiungete le acciughe del Cantabrico e fate soffriggere dolcemente per 5 minuti mescolando con un cucchiaio di legno 3.
									

								

															

																		
																															
											
										
																														
																		Tuffate i pomodorini gialli interi 4, fateli insaporire qualche istante 5 e versate un mestolo di acqua calda prelevato dalla pentola per la pasta 6.
									

								

															

																		
																															
											
										
																														
																		Schiacciate leggermente i pomodorini con un cucchiaio di legno 7, versate un pizzico di sale e di pepe 8 e poi coprite con il coperchio: lasciate cuocere per circa 20 minuti assicurandovi che il composto non si asciughi troppo, nel caso aggiungete ancora un po' d'acqua 9.
									

								

															

																		
																															
											
										
																														
																		Trascorsi 10 minuti di cottura del condimento cuocete i rigatoni 10. Quando mancano 3-4 minuti dalla fine della cottura della pasta, togliete l'aglio dal condimento, scolatela e trasferitela nel sugo 11. Aggiungete un po' d'acqua di cottura della pasta e risottatela 12.
									

								

															

																		
																															
											
										
																														
																		Quindi mescolate di continuo e bagnate al bisogno finché la pasta non sarà a cottura e il condimento sarà diventato cremoso 13. Spegnete il fuoco e spolverizzate con un po' di prezzemolo tritato 14. Impiattate e guarnite la superficie con la stracciatella di burrata in superficie. Aggiungete ancora un pizzico di pepe nero e del prezzemolo tritato. La vostra pasta con acciughe del Cantabrico e stracciatella di burrata è pronta per essere gustati subito 15.
									

								

							
					    