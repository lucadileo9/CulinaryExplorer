Difficoltà: Facile
Il plumcake allo yogurt è un dolce soffice estremamente apprezzato da grandi e piccoli per la sua leggerezza e la sua semplice bontà, anche nella versione all'arancia! Le origini inglesi della parola plumcake si riferiscono ad un dolce tipico anglosassone che nell’impasto contiene uvetta e frutta candita. Ma esistono davvero numerose varianti: dal plumcake con gocce di cioccolato o al plumcake al limone, il plumcake integrale per esempio, oppure senza glutine e senza zucchero così da permettere a tutti di consumarlo per una merenda o colazione genuina... in ogni caso il plumcake ci conquista sempre grazie alla sua delicata bontà! In questa ricetta abbiamo omesso il burro e arricchito l'impasto con del cremoso yogurt greco. Una volta sfornato il plumcake allo yogurt senza burro vi catturerà già con il suo profumo... e vi perderete nella sua irresistibile morbidezza! E se volete gustarlo in versione monoporzione provate anche questi muffin allo yogurt! Se invece preferite la classica torta non perdetevi la nostra ricetta della torta allo yogurt senza burro.


												
						
						

														INGREDIENTI
							
							                            
                                
    								
    									
    										
    										406
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    406
    					
    					    					    					
    					    Carboidrati
    					    g
    					    57.4
    					
    					    					    					
    					      di cui zuccheri
    					    g
    					    29.6
    					
    					    					    					
    					    Proteine
    					    g
    					    6.8
    					
    					    					    					
    					    Grassi
    					    g
    					    16.6
    					
    					    					    					
    					      di cui saturi
    					    g
    					    2.94
    					
    					    					    					
    					    Fibre
    					    g
    					    5.9
    					
    					    					    					    					
    					    Sodio
    					    mg
    					    8
    					
    					    				
    			
                            
													


						
							
														Ingredienti (per uno stampo da 23x10x7,5 cm)
							

							
								

																	Uova
								
								
								(3 medie)
																	168
									g
																

								

							
								

																	Zucchero
								
								
								
																	140
									g
																

								

							
								

																	Yogurt greco
								
								
								intero
																	250
									g
																

								

							
								

																	Olio di semi
								
								
								
																	100
									ml
																

								

							
								

																	Farina 00
								
								
								
																	180
									g
																

								

							
								

																	Fecola di patate
								
								
								
																	60
									g
																

								

							
								

																	Scorza di limone
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
								

																	Lievito in polvere per dolci
								
								
								
																	16
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il plumcake allo yogurt senza burro, preparate tutti gli ingredienti pesati che dovranno essere a temperatura ambiente. Ponete le uova intere in una ciotola capiente insieme allo zucchero semolato 1 e il pizzico di sale; montate il tutto con uno sbattitore elettrico, inizialmente a velocità bassa, poi potete aumentarla 2. Quando avrete ottenuto un composto chiaro e spumoso, eliminate le fruste elettriche e prendete la frusta a mano. Aggiungete lo yogurt greco poco per volta, mescolando con la frusta per incorporare 3.
									

								

															

																		
																															
											
										
																														
																		Grattugiate la scorza di un limone 4 e unitela all'impasto 5. Mescolate per amalgamare bene tutti gli ingredienti 7, poi versate l'olio a filo sempre mescolando nel frattempo 6.
									

								

															

																		
																															
											
										
																														
																		In una ciotola setacciate la farina, la fecola di patate e il lievito 7, dopodiché aggiungete le polveri un cucchiaio alla volta all'impasto 8,  mescolando con la spatola dall'alto verso il basso 9, fino a terminare le polveri ed ottenere un impasto liscio ed omogeneo.
									

								

															

																		
																															
											
										
																														
																		Imburrate e foderate con la carta da forno uno stampo da plumcake della misura di 23x10x7,5 cm (della capacità di 1litro) 10; versatevi delicatamente l'impasto che avete ottenuto 11, livellando molto delicatamente con la spatola la superficie. Fate cuocere in forno statico preriscaldato a 170° per 55 minuti. Verificate la cottura facendo la prova con uno stecchino: infilate lo stuzzicadente al centro del plumcake e se, estraendolo, rimane pulito, significa che è pronto; in caso contrario prolungate la cottura di qualche minuto. Quando il plumcake sarà ben dorato, sfornatelo 12, lasciatelo raffreddare completamente nello stampo, quindi sformate: il vostro plumcake allo yogurt senza burro è pronto per essere servito!
									

								

							
					    