Difficoltà: Facile
Oggi facciamo i biscotti, ma non i soliti frollini bensì una ricetta speciale dedicata al Carnevale: le girandole di frolla! Golosi dolcetti su stecco dalle tinte allegre e vivaci realizzati con pochissimi ingredienti: una semplice pasta frolla al burro arricchita con coloranti alimentari. Facili e divertenti da preparare in casa con i bambini, le girandole di frolla sono perfette per una simpatica merenda casalinga o per il buffet di una festa, da proporre magari insieme ad altri dolci a tema carnevalesco come mascherine, coriandoli e stelle filanti!


												
						
						

														INGREDIENTI
							
													


						
							
														Per 10 girandole
							

							
								

																	Farina 00
								
								
								
																	600
									g
																

								

							
								

																	Burro
								
								
								
																	200
									g
																

								

							
								

																	Zucchero a velo
								
								
								
																	200
									g
																

								

							
								

																	Uova
								
								
								(circa 4 medie)
																	240
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Scorza di limone
								
								
								
																	1
									
																

								

							
								

																	Coloranti alimentari
								
								
								in gel (rosso, giallo, verde, viola, arancione, verde acqua)
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le girandole di frolla iniziate dalla preparazione dell’impasto: versate la farina sul piano di lavoro, poi aggiungete lo zucchero 1, il lievito 2 e la scorza grattugiata di limone 3.
									

								

															

																		
																																											
											
										
																						
											
										
																						
											
										
																																										
																		Unite anche il burro a cubetti 4 e lavorate rapidamente con la punta delle dita per ottenere un composto bricioloso 5. A questo punto aggiungete le uova che avrete sbattuto a parte 6.
									

								

															

																		
																																											
											
										
																						
											
										
																						
											
										
																																										
																		Impastate velocemente, giusto il tempo necessario per compattare gli ingredienti 7. Formate un panetto 8, poi dividetelo in 6 parti del peso di 200 g l’una 9.
									

								

															

																		
																																											
											
										
																						
											
										
																						
											
										
																																										
																		Aggiungete un colorante diverso per ciascuna parte 10 e impastate 11 per amalgamarlo in modo uniforme 12.
									

								

															

																		
																																											
											
										
																						
											
										
																						
											
										
																																										
																		Quando avrete colorato tutti i panetti, avvolgeteli nella pellicola 13 e lasciate riposare in frigorifero per almeno 2 ore. Trascorso questo tempo dividete gli impasti in piccole porzioni del peso di 10 g 14 e formate dei filoncini della lunghezza di circa 10 cm 15.
									

								

															

																		
																																											
											
										
																						
											
										
																						
											
										
																																										
																		Affiancate un filoncino di ogni colore e premete leggermente per attaccarli insieme 16, poi arrotolate il tutto per formare una girella 17. Infilzate la girella con uno stecchino lungo 18 e procedete in questo modo per formare tutte le altre.
									

								

															

																		
																																											
											
										
																						
											
										
																						
											
										
																																										
																		Adagiate le girandole su una leccarda foderata con carta forno 19 e cuocete in forno statico preriscaldato a 180° per 15 minuti. Una volta cotte, sfornate e lasciate raffreddare 20. Le vostre girandole di frolla sono pronte per essere gustate 21!
									

								

							
					    