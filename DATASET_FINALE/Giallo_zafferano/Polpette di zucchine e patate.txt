Difficoltà: Facile
Cosa vorreste vedere cadere dal cielo se iniziasse a piovere cibo? Flint, l’inventore più maldestro della storia dei cartoon aveva immaginato delle sugose polpette di carne, facendo la gioia di tutti i bambini. Le polpette rappresentano infatti uno dei cibi prediletti dai più piccoli e anche dai più grandi perché sono una pietanza dai mille gusti e sapori. Unica regola: che siano tonde e croccanti come le nostre polpette di zucchine e patate, una variante di stagione con zucchine avvolte da una purea di patate che le rende morbidissime al loro interno ma con una panatura dorata fuori. Per preparare le polpette di zucchine e patate chiamate a rapporto i bimbi di casa, maestri nel dare la forma alle palline e soprattutto nel farle rotolare nella sfiziosa panatura. E se cercate una versione più light provate le nostre polpette di zucchine al forno, anche con la ricotta!


												
						
						

														INGREDIENTI
							
							                            
                                
    								
    									
    										
    										224
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    224
    					
    					    					    					
    					    Carboidrati
    					    g
    					    10.1
    					
    					    					    					
    					      di cui zuccheri
    					    g
    					    0.4
    					
    					    					    					
    					    Proteine
    					    g
    					    2.4
    					
    					    					    					
    					    Grassi
    					    g
    					    19.4
    					
    					    					    					
    					      di cui saturi
    					    g
    					    2.73
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    25
    					
    					    					    					
    					    Sodio
    					    mg
    					    83
    					
    					    				
    			
                            
													


						
							
														Ingredienti per 16 polpette
							

							
								

																	Patate
								
								
								
																	300
									g
																

								

							
								

																	Zucchine
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Farina 00
								
								
								 
																	100
									g
																

								

							
								

																	Uova
								
								
								(2 medie)
																	110
									g
																

								

							
								

																	Pangrattato
								
								
								
																	50
									g
																

								

							
								

																	Erba cipollina
								
								
								steli
																	2
									
																

								

							
								

																	Olio di semi
								
								
								
																	1
									l
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le polpette di zucchine e di patate lessate le patate con la buccia in abbondante acqua 1 per circa 30-40 minuti o il tempo necessario perché diventino morbide (i tempi si dimezzeranno se utilizzerete la pentola a pressione), infilzatele con la forchetta per verificarne poi la cottura. Mentre cuociono le patate lavate e spuntate le zucchine 2, poi grattugiatele con una grattugia a fori larghi 3.
									

								

															

																		
																															
											
										
																														
																		Raccogliete le zucchine in un colino e schiacciatele con la forchetta in modo che rilascino la loro acqua 4. Una volta cotte le patate, scolatele e passatele poche alla volta ancora calde nello schiacciapatate con la buccia (in alternativa potete sbucciarle facendo attenzione a non scottarvi) 5. Unite anche le zucchine grattugiate 6, salate e pepate.
									

								

															

																		
																															
											
										
																														
																		Aromatizzate con i fili di erba cipollina tagliati a pezzettini con le forbici 7 e amalgamate il composto con le mani 8 fino ad ottenere un panetto compatto e omogeneo 9.
									

								

															

																		
																															
											
										
																														
																		Ora formate le palline: inumiditevi le mani con l’acqua 10, poi prendete un pezzetto di impasto e formate delle palline grandi come una noce 11, man mano che realizzate le polpettine adagiatele su un piatto 12. Con queste dosi otterrete 16 polpette. Ponete in frigorifero le polpettine per circa 30 minuti in questo modo saranno più sode e manterranno la forma in cottura.
									

								

															

																		
																															
											
										
																														
																		Ora passate alla panatura: prendete una polpetta, passatela nella farina 13, poi nell’uovo sbattuto 14 e per finire nel pangrattato 16
									

								

															

																		
																															
											
										
																														
																		In un tegame scaldate l’olio di semi per la frittura: una volta che avrà raggiunto i 170° circa (misurate con un termometro da cucina) cuocete poche polpettine alla volta per 3-4 minuti o fino a quando non saranno dorate, immergendole con una schiumarola 16. Una volta cotte, scolatele con la schiumarola e adagiatele su un vassoio rivestito con carta assorbente per asciugare l’olio in eccesso 17. Le vostre polpettine di zucchine e patate sono pronte per essere servite 18!
									

								

							
					    