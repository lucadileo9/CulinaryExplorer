Difficoltà: Media
Preparare il pane in casa è una grandissima soddisfazione! Oggi vogliamo rendere questo piacere ancora più speciale proponendovi una ricetta genuina, gustosa e innovativa: pan brioche ai semi di lino! Genuina e ricca di sostanze preziose per l'organismo: i semi di lino infatti sono ricchi di omega 3 e favoriscono il buon funzionamento del nostro organismo. Gustosa, perché il pan brioche con la sua tipica forma a bauletto è perfetto per preparare un goloso French toast per la colazione o da farcire con formaggi e affettati per un pranzo veloce o uno spuntino sostanzioso! Innovativa, perché per renderlo ancora più morbido abbiamo utilizzato il water roux, uno starter molto facile da realizzare che permette di ottenere un impasto ben idratato, quindi dei lievitati particolarmente soffici. Se la vostra passione è mettere le mani in pasta, siamo certi di avervi incuriosito e vi assicuriamo che il pan brioche ai semi di lino non deluderà le vostre aspettative! Mettetevi alla prova anche con il pane in cassetta integrale con water roux… e tutti vi chiederanno “ma l’hai davvero fatto tu”?


						
						

														INGREDIENTI
							
							                            
                                
    								
    									
    										
    										314
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    314
    					
    					    					    					
    					    Carboidrati
    					    g
    					    56
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    10.3
    					
    					    					    					
    					    Grassi
    					    g
    					    5.4
    					
    					    					    					
    					      di cui saturi
    					    g
    					    2.35
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    43
    					
    					    					    					
    					    Sodio
    					    mg
    					    266
    					
    					    				
    			
                            
													


						
														
							
														Ingredienti per uno stampo da 26x11 cm
							

							
								

																	Farina 0
								
								
								
																	350
									g
																

								

							
								

																	Farina Manitoba
								
								
								
																	150
									g
																

								

							
								

																	Latte intero
								
								
								a temperatura ambiente
																	240
									g
																

								

							
								

																	Acqua
								
								
								a temperatura ambiente
																	100
									g
																

								

							
								

																	Zucchero di canna
								
								
								
																	25
									g
																

								

							
								

																	Burro
								
								
								a temperatura ambiente
																	20
									g
																

								

							
								

																	Lievito di birra fresco
								
								
								
																	5
									g
																

								

							
								

																	Semi di lino
								
								
								
																	20
									g
																

								

							
								

																	Sale fino
								
								
								
																	1
									cucchiaino
																

								

							
														
							
						
														
							
														Per il water roux
							

							
								

																	Acqua
								
								
								a temperatura ambiente
																	250
									g
																

								

							
								

																	Farina 0
								
								
								
																	50
									g
																

								

							
														
							
						
														
							
														per spennellare e guarnire
							

							
								

																	Tuorli
								
								
								
																	1
									
																

								

							
								

																	Latte intero
								
								
								
																	10
									g
																

								

							
								

																	Semi di lino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il pan brioche ai semi di lino, per prima cosa preparate il water roux: versate l’acqua a temperatura ambiente in un pentolino 1, aggiungete la farina setacciata 2 e mescolate a fuoco dolce con una spatola o una frusta facendo attenzione a non formare dei grumi 3.
									

								

															

																		
																															
											
										
																														
																		Quando il composto avrà raggiunto una consistenza gelatinosa dall’aspetto opalescente 4, rimuovete il pentolino dal fuoco e trasferite il composto in un barattolo o in un contenitore 5, dove lo lascerete raffreddare 6 chiuso con il coperchio o coperto con pellicola a contatto. Una volta raffreddato, il water roux sarà pronto per essere utilizzato, quindi prelevatene una porzione del peso di 150 g che vi servirà per il resto della ricetta.
									

								

															

																		
																															
											
										
																														
																		Sbriciolate il lievito di birra nell’acqua a temperatura ambiente 7 e mescolate con un cucchiaino per scioglierlo completamente 8. Versate la farina 0 e la farina manitoba nella ciotola di una planetaria munita di frusta a gancio 9,
									

								

															

																		
																															
											
										
																														
																		poi unite il water roux 10, il lievito disciolto nell’acqua 11, il latte 12
									

								

															

																		
																															
											
										
																														
																		e lo zucchero di canna 13. Lavorate il tutto a velocità bassa fino ad ottenere un composto liscio e omogeneo, poi aggiungete il burro ammorbidito poco per volta, mantenendo la planetaria in funzione, avendo cura che ogni pezzetto venga assorbito completamente dall’impasto prima di aggiungerne un altro 14. In ultimo unite il sale 15
									

								

															

																		
																															
											
										
																														
																		e i semi di lino 16 e continuate a lavorare fino a che l’impasto non si staccherà dai bordi della ciotola 17. Trasferite l’impasto su un piano da lavoro leggermente infarinato e lavoratelo velocemente con le mani per formare una palla bella liscia 18.
									

								

															

																		
																															
											
										
																														
																		Trasferite la palla di impasto in una ciotola, coprite con pellicola 19 e lasciate lievitare a temperatura ambiente per circa 1 ora e mezza. Trascorso il tempo di lievitazione, mettete l’impasto sul piano leggermente infarinato e dividetelo in 3 parti uguali 20. Pirlate ogni porzione di impasto ruotandola fra le mani per formare una sfera perfetta e ben soda 21.
									

								

															

																		
																															
											
										
																														
																		Oliate uno stampo da plumcake o pane in cassetta da 26x11 cm 22 e posizionate all’interno le 3 sfere di impasto 23, poi coprite con pellicola e lasciate lievitare a una temperatura di 26°-27° (per esempio nel forno spento con la luce accesa) fino a che l’impasto non avrà raggiunto i bordi dello stampo 24; ci vorrà almeno 1 ora e mezza.
									

								

															

																		
																															
											
										
																														
																		Una volta lievitato, spennellate la superficie dell’impasto con il composto di latte e tuorlo che avrete sbattuto insieme 25, cospargete con i semi di lino 26 e cuocete in forno statico preriscaldato a 190° per circa 45 minuti, posizionandolo sul ripiano in basso. Per verificare la cottura potete usare un termometro da cucina: quando il cuore avrà raggiunto i 96° potete sfornare il vostro pan brioche e lasciarlo raffreddare. Una volta raffreddato, rimuovete il pan brioche ai semi di lino dallo stampo e gustatelo come preferite 27!
									

								

							
					    