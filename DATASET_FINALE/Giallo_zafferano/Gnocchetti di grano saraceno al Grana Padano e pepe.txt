Difficoltà: Media
A Roma la tradizione vuole che siano il pasto del giovedì e ogni casa custodisce gelosamente la ricetta perfetta: stiamo parlando degli gnocchi di patate. Morbidi e avvolgenti, gli gnocchi conoscono innumerevoli varianti, una più appetitosa dell’altra: noi li abbiamo provati con patate dolci, zucca e spinaci, sperimentando nuovi aromi e sapori e colorando in modo allegro e divertente la tavola a tutte le stagioni! La stessa curiosità ci ha portato a una nuova golosa versione: gli gnocchetti di grano saraceno al Grana Padano DOP e pepe; un primo piatto davvero sfizioso, complice un condimento cremoso che avvolge con gusto gli gnocchi. Una pietanza che conquisterà il vostro palato al primo boccone!


						
						

														INGREDIENTI
							
													


						
														
							
							

							
								

																	Farina di grano saraceno
								
								
								
																	250
									g
																

								

							
								

																	Patate
								
								
								a pasta gialla
																	550
									g
																

								

							
								

																	Uova
								
								
								
																	1
									
																

								

							
														
							
						
														
							
														per il condimento
							

							
								

																	Grana Padano DOP
								
								
								Riserva oltre 20 mesi
																	50
									g
																

								

							
								

																	Latte intero
								
								
								
																	70
									g
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli gnocchetti di grano saraceno al Grana Padano DOP e pepe per prima cosa bollite le patate con la buccia 1 per circa 30 minuti o fino a quando non risulteranno morbide (il tempo di cottura dipende anche dalla grandezza delle vostre patate). Una volta che le patate saranno cotte, versate su una spianatoia la farina 2 e al centro schiacciate le patate ancora calde e con la buccia con l’apposito schiacciapatate 3.
									

								

															

																		
																															
											
										
																														
																		Iniziate a raccogliere gli ingredienti con le mani 4, poi unite l’uovo 5 e continuate a impastare energicamente 6 fino a ottenere un impasto compatto.
									

								

															

																		
																															
											
										
																														
																		Formate un panetto 7. Prelevate con il tarocco delle porzioni di impasto 8 e con ciascuno formate dei filoncini (9 ).
									

								

															

																		
																															
											
										
																														
																		Da questi filoncini ritagliate con un tarocco o un coltello dei tocchetti da 1 cm 10. Passate ciascun bocconcino sull’apposito riga gnocchi 11 per conferire la tipica striatura. Se non disponete del riga gnocchi potete realizzare lo stesso motivo con i rebbi una forchetta. Man mano che gli gnocchi sono pronti, adagiateli su un vassoio ricoperto con un canovaccio 12. Una volta che avrete terminato gli gnocchi ponete sul fuoco una pentola colma di acqua salata e portate al bollore.
									

								

															

																		
																															
											
										
																														
																		Ora occupatevi del condimento: versate il latte in una padella 13, portatelo a sfiorare il bollore e poi aggiungete il Grana Padano DOP grattugiato 14. Mescolate per far sciogliere il formaggio 15.
									

								

															

																		
																															
											
										
																														
																		Quando avrete ottenuto una consistenza vellutata 16 potrete cuocere gli gnocchi pochi minuti in acqua bollente 17 e man mano che riaffiorano a galla, scolate con una schiumarola e versateli direttamente nella padella con il condimento 18. 
									

								

															

																		
																															
											
										
																														
																		Insaporite con pepe macinato a piacere 19 e servite subito i vostri gnocchetti di grano saraceno al Grana Padano DOP e pepe ben caldi (17-18).
									

								

							
					    