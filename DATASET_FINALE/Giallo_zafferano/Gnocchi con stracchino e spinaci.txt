Difficoltà: Facile
Giovedì gnocchi! E’ questa la tradizione romana che riserva un giorno della settimana alla preparazione di questo delizioso primo piatto dalle mille varianti. Queste piccole gemme di patate si possono insaporire con tantissimi condimenti appetitosi: ragù, pesto e salsa ai 4 formaggi e l’impasto può essere realizzato con tanti ingredienti diversi che colorano con gusto le patate, come gli gnocchi alle ortiche, alla zucca oppure quelli più insoliti realizzati con patate viola. A questa vasta gamma di prelibatezze oggi aggiungiamo la ricetta degli gnocchi con stracchino e spinaci, conditi con una salsa dalla cremosità irresistibile. Preparatevi a mettere le mani in pasta seguendo i nostri consigli e se non sarà giovedì non importa, questi gnocchi prelibati sono buoni da gustare tutti i giorni!


						
						

														INGREDIENTI
							
							                            
                                
    								
    									
    										
    										752
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    752
    					
    					    					    					
    					    Carboidrati
    					    g
    					    99.4
    					
    					    					    					
    					      di cui zuccheri
    					    g
    					    3
    					
    					    					    					
    					    Proteine
    					    g
    					    29.8
    					
    					    					    					
    					    Grassi
    					    g
    					    26.2
    					
    					    					    					
    					      di cui saturi
    					    g
    					    11.66
    					
    					    					    					
    					    Fibre
    					    g
    					    7.1
    					
    					    					    					
    					    Colesterolo
    					    mg
    					    109
    					
    					    					    					
    					    Sodio
    					    mg
    					    781
    					
    					    				
    			
                            
													


						
														
							
														Ingredienti per gli gnocchi
							

							
								

																	Patate
								
								
								
																	1
									kg
																

								

							
								

																	Farina 00
								
								
								
																	300
									g
																

								

							
								

																	Uova
								
								
								medio
																	1
									
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per il condimento
							

							
								

																	Stracchino
								
								
								
																	200
									g
																

								

							
								

																	Spinaci
								
								
								
																	400
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Panna fresca liquida
								
								
								
																	40
									g
																

								

							
								

																	Parmigiano Reggiano DOP
								
								
								da grattugiare
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli gnocchi con stracchino e spinaci per prima cosa preparate gli gnocchi di patate. Lessate le patate per circa 30-40 minuti dal bollore, a seconda della loro grandezza; fate la prova forchetta e se i rebbi entreranno senza difficoltà nel mezzo allora potrete scolarle. Pelatele quando sono ancora calde e passatele nello schiacciapatate raccogliendo la purea sulla farina che avrete versato sulla spianatoia 2. Aggiungete poi l’uovo 3 e un pizzico di sale.
									

								

															

																		
																															
											
										
																														
																		Impastate con le mani 4 fino a ottenere un impasto morbido ma compatto 5. Prendete una parte di impasto e stendetelo con le punte delle dita per ottenere dei filoncini spessi 2 centimetri 6. Nel frattempo, coprite l'impasto rimanente con un canovaccio per evitare che si secchi.
									

								

															

																		
																															
											
										
																														
																		Tagliate i filoncini a tocchetti 7 e facendo una leggera pressione con il pollice trascinateli sul riga gnocchi per ottenere la classica forma 8. Se non avete il riga gnocchi, potete utilizzare una forchetta e trascinarli sui rebbi. Tenete gli gnocchi da parte e occupatevi del condimento. In una padella scaldate un filo di olio di oliva 9,
									

								

															

																		
																															
											
										
																														
																		versate gli spinaci lavati in precedenza 10, coprite con il coperchio 11 e lasciateli appassire per 10 minuti a fuoco basso, mescolando di tanto in tanto. Poi conditeli con sale e pepe. Intanto ponete sul fuoco un tegame colmo di acqua salata e portate al bollore, servirà per cuocere gli gnocchi. Una volta cotti gli spinaci 12,
									

								

															

																		
																															
											
										
																														
																		trasferiteli su un tagliere facendo attenzione a non scottarvi, lasciate intiepidire leggermente quindi tritateli con un coltello 13 e teneteli da parte. Nella stessa padella dove avete cotto gli spinaci, versate la panna fresca liquida e lo stracchino spezzettato grossolanamente 14. Scaldate a fuoco moderato e lasciate sciogliere il formaggio così da formare una crema 15.
									

								

															

																		
																															
											
										
																														
																		A questo punto aggiungete gli spinaci tritati e mescolate 16. Cuocete gli gnocchi per pochi minuti 17 con l'acqua che sobbolle (in modo da evitare che si rompano), il tempo di vederli risalire a galla e saranno pronti. Scolateli con una schiumarola direttamente nel condimento 18
									

								

															

																		
																															
											
										
																														
																		e mescolate delicatamente per insaporire 19. Servite gli gnocchi con stracchino e spinaci ben caldi e insaporiteli con il Parmigiano grattugiato 20 e pepe a piacere. Gli gnocchi sono pronti da gustare 21!
									

								

							
					    