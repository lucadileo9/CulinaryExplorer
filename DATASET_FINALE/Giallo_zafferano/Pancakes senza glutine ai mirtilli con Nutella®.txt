Difficoltà: Facile
Sappiamo tutti quanto sia importante il momento della colazione per iniziare la giornata con grinta! Noi amiamo coccolarci e coccolarvi con sfiziose ricette sia dolci che salate, che possano accontentare diversi gusti ed esigenze: per questo al nostro delizioso elenco di biscotti, muffin e plumcake oggi vogliamo aggiungere i pancake senza glutine ai mirtilli con Nutella®! L'accoppiata perfetta di pancake e Nutella® non ha bisogno di presentazioni, è un binomio riuscito che in questa ricetta si arricchisce con il gusto rustico del grano saraceno, la delicatezza della farina di mandorle e la nota acidula dei mirtilli freschi. I pancake senza glutine ai mirtilli con Nutella® sono quindi ideali per partire ogni giorno a tutta golosità!


						
						

														INGREDIENTI
							
													


						
														
							
														Ingredienti per circa 16 pancakes
							

							
								

																	Farina di grano saraceno
								
								
								
																	100
									g
																

								

							
								

																	Farina di mandorle
								
								
								
																	100
									g
																

								

							
								

																	Latte intero
								
								
								
																	320
									g
																

								

							
								

																	Mirtilli
								
								
								
																	200
									g
																

								

							
								

																	Zucchero
								
								
								
																	20
									g
																

								

							
								

																	Burro
								
								
								
																	20
									g
																

								

							
								

																	Uova
								
								
								
																	1
									
																

								

							
								

																	Lievito in polvere per dolci
								
								
								senza glutine
																	6
									g
																

								

							
														
							
						
														
							
														per ungere la padella
							

							
								

																	Burro
								
								
								
																	
									q.b.
																

								

							
														
							
						
														
							
														per guarnire
							

							
								

																	Nutella®
								
								
								
																	120
									g
																

								

							
								

																	Mirtilli
								
								
								
																	
									q.b.
																

								

							
								

																	Granella di pistacchi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pancakes senza glutine ai mirtilli con Nutella®, per prima cosa sciogliete il burro in un pentolino e lasciatelo raffreddare. Nel frattempo versate lo zucchero in una ciotola, aggiungete l’uovo 1 e sbattete con una frusta 2. Unite il latte 3
									

								

															

																		
																															
											
										
																														
																		e il burro fuso 4 e mescolate ancora per amalgamare il tutto. A questo punto incorporate la farina di mandorle 5 e quella di grano saraceno 6, mescolando fra un’aggiunta e l’altra.
									

								

															

																		
																															
											
										
																														
																		Setacciate il lievito all’interno del composto 7 e, infine, unite i mirtilli che avrete precedentemente lavato e asciugato 8. Mescolate con una spatola per ottenere un composto omogeneo 9, poi coprite la ciotola con pellicola e mettete in frigorifero a riposare per circa 20 minuti.
									

								

															

																		
																															
											
										
																														
																		Trascorso il tempo di riposo, ungete una padella antiaderente con un velo di burro e versate la pastella con un mestolino, lasciando che si spanda da sola 10. Cuocete a fuoco medio per un paio di minuti 11: quando la superficie comincerà a rapprendersi, capovolgete i pancake con l’aiuto di una paletta 12 e lasciate cuocere dall’altro lato giusto il tempo necessario a farli staccare dalla piastra.
									

								

															

																		
																															
											
										
																														
																		Una volta cotti, spalmate ogni pancake con circa 7,5 g di Nutella® distribuendola su metà della superficie 13, poi guarnite l’altra metà con la granella di pistacchi 14 e una manciata di mirtilli: i vostri pancakes senza glutine ai mirtilli con Nutella® sono pronti per essere gustati 15!
									

								

							
					    