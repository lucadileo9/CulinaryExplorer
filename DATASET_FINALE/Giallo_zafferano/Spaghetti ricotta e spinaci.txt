Difficoltà: Molto facile
Aveva proprio ragione Popeye, Braccio di Ferro, quando usava gli spinaci per fare un carico di energia! Questa verdura infatti è ricca di proprietà benefiche ed è anche così versatile e gustosa che non potevamo non suggerirvi un primo piatto in cui fosse protagonista: gli spaghetti spinaci e ricotta! Questo delicato sodalizio rappresenta un’unione davvero riuscita, in grado di accontentare tutti i palati. Il gusto rustico di questo primo piatto vegetariano è accentuato anche dall'uso della pasta integrale che si sposa perfettamente con questi ingredienti, dando vita ad un piatto invitante e cremoso. La delicatezza della ricotta si fonde con sapiente maestria con il sapore piacevolmente amarognolo degli spinaci per un condimento saporito! Il risultato? Un primo piatto tanto veloce da preparare quanto irresistibile! Se poi preferite un'alternativa alla pasta, potete anche preparare il cremoso risotto agli spinaci; mentre se siete alla ricerca di una ricetta da preparare in anticipo e da gratinare in forno all'ultimo momento non perdetevi la ricetta dei nostri sfiziosi rigatoni! 


												
						
						

														INGREDIENTI
							
							                            
                                
    								
    									
    										
    										594
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    594
    					
    					    					    					
    					    Carboidrati
    					    g
    					    73.2
    					
    					    					    					
    					      di cui zuccheri
    					    g
    					    6.5
    					
    					    					    					
    					    Proteine
    					    g
    					    27.1
    					
    					    					    					
    					    Grassi
    					    g
    					    21.5
    					
    					    					    					
    					      di cui saturi
    					    g
    					    10.5
    					
    					    					    					
    					    Fibre
    					    g
    					    4.2
    					
    					    					    					
    					    Colesterolo
    					    mg
    					    65
    					
    					    					    					
    					    Sodio
    					    mg
    					    628
    					
    					    				
    			
                            
													


						
							
							

							
								

																	Spaghetti Integrali
								
								
								
																	320
									g
																

								

							
								

																	Spinaci
								
								
								
																	400
									g
																

								

							
								

																	Ricotta vaccina
								
								
								
																	300
									g
																

								

							
								

																	Grana Padano DOP
								
								
								grattugiato
																	100
									g
																

								

							
								

																	Noce moscata
								
								
								
																	1
									pizzico
																

								

							
								

																	Olio extravergine d'oliva
								
								
								
																	20
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti ricotta e spinaci, iniziate mettendo sul fuoco l'acqua per bollire la pasta e quando sarà a bollore, salate a piacere. Quindi iniziate lavando accuratamente gli spinaci, tamponateli con carta da cucina. In un tegame capiente versate l'olio d'oliva extravergine e lo spicchio d'aglio mondato intero 1. Fate imbiondire l'aglio quindi unite gli spinaci 2 e coprite con il coperchio 3; basteranno pochi minuti di cottura.
									

								

															

																		
																															
											
										
																														
																		Otterrete così spinaci morbidi ma non sfaldati. Quindi eliminate lo spicchio d'aglio 4 e trasferite gli spinaci nel bicchiere alto di un mixer ad immersione 5, poi frullateli 6. Dovrete ottenere una purea.
									

								

															

																		
																															
											
										
																														
																		Trasferite la purea in una padella capiente dai bordi alti 7 e aggiungete la ricotta, tenendo il fuoco molto basso 8, mescolate con una spatola per amalgamare gli ingredienti 9.
									

								

															

																		
																															
											
										
																														
																		Unite dell'acqua di cottura della pasta se necessario per dare maggiore cremosità al condimento, quindi cuocete per circa 5 minuti a fuoco basso e passato il tempo necessario aggiungete il formaggio grattugiato 10 e mescolate 11. Poi aromatizzate con noce moscata 12, sale e pepe a piacere.
									

								

															

																		
																															
											
										
																														
																		Nel frattempo cuocete gli spaghetti integrali 13 e quando saranno al dente trasferiteli nel tegame con ricotta e spinaci 14, quindi unite un mescolo di acqua di cottura degli spaghetti per evitare che l'amido della pasta asciughi troppo il condimento 15.
									

								

															

																		
																															
											
										
																														
																		Mescolate per insaporire e amalgamare gli ingredienti (16-17) e servite gli spaghetti ricotta e spinaci appena pronti 18!
									

								

							
					    