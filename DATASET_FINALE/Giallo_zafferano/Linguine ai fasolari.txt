Difficoltà: Media
Le linguine ai fasolari sono un primo piatto di mare gustoso e raffinato a base di deliziosi molluschi che vengono pescati soprattutto nella zona dell'alto Adriatico, quindi se magari vi trovate in vacanza da quelle parti non potete non provarli! Potete sbizzarrirvi nella preparazione di questo piatto sfizioso se volete provare un’alternativa ai classici spaghetti alle vongole, con i quali contendono il primato di bontà. Per preparare questo piatto, le linguine (dette anche bavette) con i fasolari vengono insaporite da un sugo preparato con i molluschi sgusciati e tritati, cotti nella loro acqua insieme ad aglio e abbondante prezzemolo. Il segreto per rendere questo piatto davvero prelibato sta nella preparazione dei fasolari, che prima di essere impiegati nella ricetta andrebbero battuti con un martello da cucina in modo da rendere morbide le carni dei molluschi. Queste bavette, gustose e profumate, vi daranno la soddisfazione di portare in tavola un piatto raffinato e dal sapore intenso, per veri intenditori e amanti della buona cucina!


												
						
						

														INGREDIENTI
							
							                            
                                
    								
    									
    										
    										592
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    592
    					
    					    					    					
    					    Carboidrati
    					    g
    					    87.9
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    24
    					
    					    					    					
    					    Grassi
    					    g
    					    16
    					
    					    					    					
    					      di cui saturi
    					    g
    					    2.21
    					
    					    					    					
    					    Fibre
    					    g
    					    3
    					
    					    					    					
    					    Colesterolo
    					    mg
    					    63
    					
    					    					    					
    					    Sodio
    					    mg
    					    371
    					
    					    				
    			
                            
													


						
							
							

							
								

																	Linguine
								
								
								
																	400
									g
																

								

							
								

																	Fasolari
								
								
								
																	3
									kg
																

								

							
								

																	Prezzemolo
								
								
								da tritare
																	10
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	1
									pizzico
																

								

							
								

																	Pepe bianco
								
								
								
																	3
									g
																

								

							
								

																	Farina 00
								
								
								
																	10
									g
																

								

							
								

																	Olio extravergine d'oliva
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le linguine ai fasolari, iniziate aprendo i molluschi da crudi 1, impugnateli dalla parte più corta della conchiglia e incidete i due muscoli laterali interni. Raccogliete la loro acqua durante l'apertura, staccate i fasolari dai gusci 2, sciacquateli se necessario per rimuovere i residui di sabbia e batteteli con un batticarne 3.
									

								

															

																		
																															
											
										
																														
																		Con un coltello tritate i molluschi grossolanamente 4, filtrate con un colino l'acqua raccolta dai fasolari 5 e mettete da parte separatamente in due ciotole i fasolari e l'acqua filtrata.
									

								

															

																		
																															
											
										
																														
																		Iniziate a preparare il condimento: in una padella fate soffriggere l’aglio sbucciato intero con qualche cucchiaio di olio extravergine di oliva per pochi minuti 7, quindi togliete l'aglio e unite l’acqua dei fasolari 8, la farina setacciata che servirà a rendere il sughetto più cremoso 9 e aggiungete pepe quanto basta per insaporire.
									

								

															

																		
																															
											
										
																														
																		In una pentola capiente fate cuocere le bavette in abbondante acqua salata 10; quando la pasta sarà a metà cottura aggiungete i fasolari alla base di condimento che stavate preparando 11 e mescolate il tutto 12.
									

								

															

																		
																															
											
										
																														
																		Aromatizzate ancora con un pò di pepe e ricordate che i fasolari devono cuocere solo pochi minuti perchè le carni rimangano tenere. 13. Lavate, poi tritate il prezzemolo 14 e aggiungetelo al condimento 15.
									

								

															

																		
																															
											
										
																														
																		Scolate la pasta al dente e fate saltare insieme al sugo di fasolari per far insaporire e amalgamare il tutto 16. Aggiustate ancora di pepe a piacere e servite le vostre linguine ai fasolari ben calde 18!
									

								

							
					    