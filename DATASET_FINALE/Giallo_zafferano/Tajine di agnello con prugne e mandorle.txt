Difficoltà: Facile
La tajine di agnello con prugne e mandorle e couscous aromatico è un piatto di origine araba, diffuso in Nord Africa e in particolare in Marocco.
Deve il suo nome al tegame di terracotta in cui viene cotta la carne. Questo è composto da una parte inferiore piatta con bordi bassi e un coperchio a forma di cono: la forma della tajine è ideale per cotture lunghe e a fuoco basso, proprio perché il vapore che si forma al suo interno esalta i sapori degli ingredienti, donando alla carne un gusto intenso e caratteristico. Un principio che ritroviamo in un altro grande classico mediterraneo, l'agnello kleftiko, che viene cotto al cartoccio proprio per non disperdere i succhi che rendono questo tipo di carne così saporita. 
In questa ricetta i bocconcini di agnello ricavati dalla coscia vengono insaporiti con varie spezie: cannella, zafferano, curcuma e zenzero fresco. Le prugne vengono marinate nel succo d’arancia e conferiscono una piacevole nota agrodolce resa ancora più irresistibile dal gusto tostato dei filetti di mandorla. Per accompagnare questo piatto a base di carne dal sapore deciso, preparate un couscous aromatizzato da un mix di spezie tostate e un trito di prezzemolo e menta. Irrorate il couscous con il brodo vegetale e aggiungete una spolverata di scorza di limone. Con la tajine di agnello con prugne e mandorle e couscous aromatico porterete in tavola un tripudio di colori, odori e sapori mediterranei direttamente da casa vostra. Per esaltare ancora di più il gusto di questo piatto, servitelo con dell’ottimo the verde!


						
						

														INGREDIENTI
							
							                            
                                
    								
    									
    										
    										813
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    813
    					
    					    					    					
    					    Carboidrati
    					    g
    					    79.8
    					
    					    					    					
    					      di cui zuccheri
    					    g
    					    55.3
    					
    					    					    					
    					    Proteine
    					    g
    					    65.2
    					
    					    					    					
    					    Grassi
    					    g
    					    25.9
    					
    					    					    					
    					      di cui saturi
    					    g
    					    7.04
    					
    					    					    					
    					    Fibre
    					    g
    					    14.2
    					
    					    					    					
    					    Colesterolo
    					    mg
    					    216
    					
    					    					    					
    					    Sodio
    					    mg
    					    396
    					
    					    				
    			
                            
													


						
														
							
														Ingredienti per il brodo
							

							
								

																	Acqua
								
								
								
																	1,5
									l
																

								

							
								

																	Carote
								
								
								
																	2
									
																

								

							
								

																	Cipolle dorate
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Coriandolo
								
								
								
																	1
									mazzetto
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la tajine
							

							
								

																	Cosciotto d'agnello
								
								
								
																	800
									g
																

								

							
								

																	Prugne secche
								
								
								
																	250
									g
																

								

							
								

																	Mandorle pelate
								
								
								
																	70
									g
																

								

							
								

																	Cannella in stecche
								
								
								
																	1
									
																

								

							
								

																	Zafferano
								
								
								
																	1
									bustina
																

								

							
								

																	Aglio
								
								
								
																	2
									spicchi
																

								

							
								

																	Zenzero fresco
								
								
								(o 1 cucchiaino raso in polvere)
																	30
									g
																

								

							
								

																	Curcuma in polvere
								
								
								
																	5
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Miele millefiori
								
								
								
																	40
									g
																

								

							
								

																	Cipolle dorate
								
								
								
																	200
									g
																

								

							
								

																	Succo d'arancia
								
								
								
																	100
									ml
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il couscous aromatico
							

							
								

																	Cous cous
								
								
								precotto
																	280
									g
																

								

							
								

																	Burro
								
								
								+ 1 noce per imburrare
																	20
									g
																

								

							
								

																	Peperoncino in polvere
								
								
								
																	1
									pizzico
																

								

							
								

																	Cardamomo
								
								
								in polvere
																	1
									g
																

								

							
								

																	Anice stellato
								
								
								
																	1
									
																

								

							
								

																	Semi di finocchio
								
								
								
																	2
									g
																

								

							
								

																	Cumino
								
								
								
																	1
									g
																

								

							
								

																	Cannella in stecche
								
								
								
																	1
									
																

								

							
								

																	Scorza di limone
								
								
								
																	1
									
																

								

							
								

																	Menta
								
								
								fogliolina
																	
									qualche
																

								

							
								

																	Prezzemolo
								
								
								
																	1
									mazzetto
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la tajine di agnello con prugne e mandorle con couscous aromatico, iniziate dal brodo vegetale: riempite una pentola capiente d’acqua, salate e portate a ebollizione, dopodichè sbucciate le carote con un pelaverdure e tagliatele a pezzi 1. Proseguite pelando la costa di sedano e tagliatela a pezzi 2. Quindi sbucciate una cipolla 3 e tagliatela in quarti.
									

								

															

																		
																															
											
										
																														
																		Sciacquate sotto acqua corrette un mazzetto di coriandolo fresco, ponetelo su un tagliere e tritatelo 4, in alternativa potete usare anche del coriandolo secco. A questo punto versate le verdure a pezzi e il coriandolo fresco tritato nell’acqua bollente 5 e lasciate cuocere a fuoco basso per almeno 20-30 minuti 6. Fate sobbollire il brodo, in modo che le verdure cuociano lentamente e rilascino il loro sapore.
									

								

															

																		
																															
											
										
																														
																		Intanto spremete le arance 7 e versate il succo ottenuto sulle prugne per la tajine di agnello 8. Fate marinare le prugne per circa 1 ora, in modo che si reidratino. Il succo d’arancia dà alle prugne una piacevole punta acidula, ma potete usare anche un succo di mela o di frutti rossi, l’importante è che sia senza polpa e che si abbini bene con il sapore delle prugne. Ora dedicatevi al taglio della carne di agnello: posizionate la coscia di agnello su un tagliere e eliminate le parti grasse aiutandovi con un coltello affilato 9.
									

								

															

																		
																															
											
										
																														
																		Dopodichè dividete a metà la coscia 10 e, sempre aiutandovi con il coltello, scavate la carne attorno all’osso 11, fino ad estrarlo completamente 12.
									

								

															

																		
																															
											
										
																														
																		Suddividete la polpa di agnello 13 e riducetela a cubetti regolari di circa 2 cm 14, cosicchè la cottura risulti più uniforme. Dopodichè sbucciate una cipolla e tritatela assieme ai due spicchi d’aglio sbucciati 15.
									

								

															

																		
																															
											
										
																														
																		Prendete la tajine, il tegame di terracotta tipico del Nord Africa, ponetelo sul fuoco, versate un filo d’olio e fate imbiondire il trito di cipolla e aglio 16. Dopo 2 minuti aggiungete la polpa di agnello a cubetti 17 e fateli rosolare, mescolando con un cucchiaio. Unite una stecca di cannella 18.
									

								

															

																		
																															
											
										
																														
																		Aggiungete anche lo zafferano 19, la curcuma 20 e infine grattugiate lo zenzero fresco 21. Mescolate bene e lasciate soffriggere il tutto per 5 minuti con il coperchio della tajine.
									

								

															

																		
																															
											
										
																														
																		Trascorso questo tempo, salate e pepate a piacere e versate due mestoli di brodo 22, che intanto sarà pronto, fino a ricoprire completamente la carne speziata 23. Coprite la tajine con il suo coperchio a cilindro 24 e lasciate cuocere per circa un’ora a fuoco bassissimo.
									

								

															

																		
																															
											
										
																														
																		Nel frattempo dedicatevi al couscous: iniziate tostando il mix di spezie secche. In una padella antiaderente versate l’anice stellato e una stecca di cannella, aggiungete il cardamomo in polvere 25, i semi di finocchietto 26 e il cumino 27.
									

								

															

																		
																															
											
										
																														
																		Unite infine il peperoncino in polvere 28 e fate tostare a fuoco vivace per circa 2 minuti, giusto il tempo affinchè le spezie sprigionino gli aromi 29. Dopodichè lasciate raffreddare il mix di spezie e trasferitelo in un mixer, azionate per qualche secondo 30 e mettete da parte.
									

								

															

																		
																															
											
										
																														
																		Ora preparate il trito di spezie fresche: sciacquate sotto acqua corrente il prezzemolo fresco e tritatelo finemente 31, eseguite la stessa operazione con le foglie di menta, lavatele e tritatele 32. Poi imburrate una pentola larga dai bordi alti e versate il couscous precotto 33, allargandolo in modo che non si sovrapponga troppo.
									

								

															

																		
																															
											
										
																														
																		Aggiungete gradualmente circa 300 ml di brodo 34, mescolando con una forchetta. Coprite e lasciate riposare per 10 minuti, il tempo che si gonfi 35. Trascorso questo tempo, aggiungete 20 gr di burro e sgranate il couscous con i rebbi di una forchetta 36.
									

								

															

																		
																															
											
										
																														
																		Versate il mix di spezie macinate 37, il prezzemolo e la menta tritati (38-39).
									

								

															

																		
																															
											
										
																														
																		Grattugiate la scorza di un limone 40 e mescolate bene per amalgamare il tutto. Lasciate riposare il couscous coperto, fino a quando la tajine non sarà pronta per essere servita. Ora scolate le prugne dal succo di arancia con un colino 41 e unitele all’agnello 42.
									

								

															

																		
																															
											
										
																														
																		Unite il miele millefiori 43, che rafforza la nota agrodolce e lasciate cuocere per altri 20 minuti. In alternativa potete sostituire il miele con lo zucchero di canna. Intanto ponete le mandorle intere pelate su un tagliere e affettatele a filetti 44, quindi trasferite i filetti di mandorle in una padella antiaderente 45 e fateli tostare a fuoco moderato, fino a che non si doreranno e facendo attenzione a non bruciarli.
									

								

															

																		
																															
											
										
																														
																		A questo punto aggiungete le mandorle al composto di agnello, prugne e spezie 46 e mescolate per amalgamare il tutto 47. Non vi resta che servire immediatamente la tajine di agnello con prugne e mandorle accompagnandola con il couscous aromatico 48!
									

								

							
					    