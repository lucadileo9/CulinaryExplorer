Difficoltà: Molto facile
Diffusa nella zona nord della Lombardia, la polenta e bruscitt è una specialità tipica di Busto Arsizio e di cui i bustocchi, i cittadini di Busto, sono molto orgogliosi.
Andando nelle macellerie o nei ristoranti della città, dovrete chiedere dei bruscitti, nome originale che, nelle varie inflessioni dialettali, ha perso la vocale finale.
I bruscitt sono straccetti di manzo rosolati in padella con burro e lardo, aromatizzati con aglio e semi di finocchietto selvatico, che si lasciano cuocere a fuoco lento per un paio d’ore e vengono sfumate, a fine cottura, con vino rosso, solitamente Barbera, Nebbiolo o Barolo.
I bruscitt sono poi serviti con fumante polenta gialla, da intingere nel delizioso sughetto di carne.
La polenta e bruscitt è un piatto semplice e rustico ma dal sapore deciso e corposo, che ben si adatta alla stagione invernale! Provate anche la polenta con salsiccia e formaggio per una variante altrettanto robusta e appetitosa di un classico della cucina casalinga.


						
						

														INGREDIENTI
							
							                            
                                
    								
    									
    										
    										809
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    809
    					
    					    					    					
    					    Carboidrati
    					    g
    					    51.4
    					
    					    					    					
    					      di cui zuccheri
    					    g
    					    1.4
    					
    					    					    					
    					    Proteine
    					    g
    					    74.7
    					
    					    					    					
    					    Grassi
    					    g
    					    31.4
    					
    					    					    					
    					      di cui saturi
    					    g
    					    12.92
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    282
    					
    					    					    					
    					    Sodio
    					    mg
    					    434
    					
    					    				
    			
                            
													


						
														
							
							

							
								

																	Sale
								
								
								
																	
									q.b.
																

								

							
								

																	Burro
								
								
								
																	100
									g
																

								

							
								

																	Pepe
								
								
								
																	
									q.b.
																

								

							
								

																	Lardo di Colonnata
								
								
								
																	45
									g
																

								

							
								

																	Semi di finocchio
								
								
								
																	5
									g
																

								

							
								

																	Aglio
								
								
								
																	1
									spicchio
																

								

							
								

																	Vino rosso
								
								
								tipo Barbera
																	200
									ml
																

								

							
								

																	Manzo
								
								
								polpa di reale
																	1
									kg
																

								

							
								

																	Manzo
								
								
								cappello del prete
																	1
									kg
																

								

							
														
							
						
														
							
														per la polenta
							

							
								

																	Farina di mais
								
								
								
																	375
									g
																

								

							
								

																	Acqua
								
								
								
																	1,5
									l
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	1
									cucchiaio
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la polenta e bruscitt, prendete le carni di manzo e sgrassatele dal grasso in eccesso 1 quindi tagliatele a tocchetti grossi mezzo cm 2; riducete a striscioline sottili il lardo 3.
									

								

															

																		
																															
											
										
																														
																		Preparate un sacchettino di garza (in alternativa usate un portaspezie oppure, se ne siete sprovvisti, mettete le spezie sciolte direttamente in padella) in cui inserire i semi di finocchio 4 e uno spicchio d’aglio sbucciato 5. Chiudete il sacchetto con uno filo di spago o uno stuzzicadenti 6.
									

								

															

																		
																															
											
										
																														
																		Fate sciogliere in una padella abbastanza capiente il burro e il lardo 7. Aggiungete la carne 8, aggiustate di sale e pepe e unite il sacchettino con gli aromi 9.
									

								

															

																		
																															
											
										
																														
																		Coprite con il coperchio 10 e fate cuocere per almeno 2 ore a fuoco dolce, mescolando ogni 20-30 minuti con un cucchiaio di legno delicatamente, per non rompere il sacchetto. Nel frattempo, preparate la polenta (qui maggiori indicazioni) mettendo a bollire l’acqua salata, aggiungendo un cucchiaio scarso d'olio extravergine e aggiungendo al bollore la farina a pioggia 11, girando continuamente con una frusta 12. Per accorciare i tempi potete usare della polenta istantanea.
									

								

															

																		
																															
											
										
																														
																		Trascorse le due, la carne risulterà abbastanza morbida: togliete il sacchetto degli aromi 13, alzate la fiamma e sfumate con il vino rosso 14. Lasciate sul fuoco ancora 5 minuti ed ecco che i vostri bruscitti saranno pronti 15! Accompagnateli con la polenta e fette di pane brustolite in forno.
									

								

							
					    