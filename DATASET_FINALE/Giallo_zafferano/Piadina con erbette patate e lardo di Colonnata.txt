Difficoltà: Facile
Stasera trasmettono l’ultima puntata della vostra serie preferita? Allora una piadina è la soluzione ideale per cenare davanti alla televisione! Questa volta ci siamo ispirati al ripieno del tradizionale crescione romagnolo per realizzare la piadina con erbette, patate e lardo di Colonnata… una ricca farcitura in cui spiccano le note aromatiche di questo tipico salume toscano, dal sapore intenso e speziato. Una sola raccomandazione: aggiungetelo sulle patate ancora calde in modo che si sciolga e rilasci tutto il suo profumo. Non ci resta che augurarvi buon appetito con la piadina con erbette, patate e lardo di Colonnata!


												
						
						

														INGREDIENTI
							
							                            
                                
    								
    									
    										
    										988
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    988
    					
    					    					    					
    					    Carboidrati
    					    g
    					    62.3
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    11.8
    					
    					    					    					
    					    Grassi
    					    g
    					    76.9
    					
    					    					    					
    					      di cui saturi
    					    g
    					    23.31
    					
    					    					    					
    					    Fibre
    					    g
    					    4.7
    					
    					    					    					
    					    Colesterolo
    					    mg
    					    86
    					
    					    					    					
    					    Sodio
    					    mg
    					    800
    					
    					    				
    			
                            
													


						
							
							

							
								

																	Piadine
								
								
								sfogliatissime classiche
																	4
									
																

								

							
								

																	Erbette
								
								
								(da pulire)
																	600
									g
																

								

							
								

																	Patate
								
								
								medie
																	4
									
																

								

							
								

																	Lardo di Colonnata
								
								
								
																	16
									fette
																

								

							
								

																	Pecorino
								
								
								da grattugiare
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la piadina con erbette, patate e lardo di Colonnata, per prima cosa lavate le patate e lessatele in un pentolino per circa 30 minuti 1 fino a che non risulteranno cotte ma ancora sode e compatte. Mettete a bollire anche una pentola di acqua non salata per le erbette. Nel frattempo occupatevi di pulirle, quindi eliminate la parte finale dei gambi 2 e lavatele sotto l’acqua corrente: in tutto vi occorreranno circa 500 g di erbette pulite. Scottate le erbette nell’acqua bollente per circa 3 minuti 3.
									

								

															

																		
																															
											
										
																														
																		Scolate le erbette con una schiumarola e trasferitele in una ciotola che avrete riempito con ghiaccio e acqua fredda 4: in questo modo conserveranno un bel colore vivace. In una padella scaldate un filo d’olio con uno spicchio d’aglio, aggiungete le erbette scolate 5, salate, pepate e cuocete per circa 10 minuti in modo che le foglie risultino cotte ma ancora ben visibili 6.
									

								

															

																		
																															
											
										
																														
																		Quando anche le patate saranno cotte, scolatele e tagliatele a rondelle di mezzo cm di spessore, senza togliere la buccia 7. Scaldate una padella antiaderente e piastrate le fettine di patate su entrambi i lati per un totale di circa 10 minuti 8. Quando tutti gli ingredienti saranno pronti, scaldate la piadina per circa 2 minuti in una padella, rigirandola su entrambi i lati 9.
									

								

															

																		
																															
											
										
																														
																		Spegnete il fuoco e coprite metà della superficie della piadina con le erbette 10, aggiungete le patate ancora calde 11 e adagiatevi sopra 4 fettine di lardo 12.
									

								

															

																		
																															
											
										
																														
																		Trasferite la piadina su un tagliere e aggiungete il Pecorino grattugiato 13, poi piegatela a metà 14 e dividetela in 2 parti uguali: la vostra piadina con erbette, patate e lardo di Colonnata è pronta per essere servita 15!
									

								

							
					    