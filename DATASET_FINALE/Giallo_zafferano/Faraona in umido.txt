Difficoltà: Facile
Siamo soliti associare la faraona a piatti sontuosi ed elaborati, come per esempio la galantina o la faraona ripiena. La sua carne prelibata, tuttavia, è adatta anche a ricette più semplici che vale la pena inserire nel menù di tutti i giorni. La faraona in umido si prepara con pochi ingredienti ma il suo sapore è estremamente ricco e succulento! Una di quelle pietanze capaci di far venire l’acquolina in bocca già solo a sentirne il profumo… accompagnate la faraona in umido con pane casereccio o polenta per raccogliere il corposo sughetto, e saranno tutti seduti a tavola in men che non si dica!


												
						
						

														INGREDIENTI
							
							                            
                                
    								
    									
    										
    										340
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    340
    					
    					    					    					
    					    Carboidrati
    					    g
    					    7.4
    					
    					    					    					
    					      di cui zuccheri
    					    g
    					    6.8
    					
    					    					    					
    					    Proteine
    					    g
    					    49.1
    					
    					    					    					
    					    Grassi
    					    g
    					    12.6
    					
    					    					    					
    					      di cui saturi
    					    g
    					    4.07
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    107
    					
    					    					    					
    					    Sodio
    					    mg
    					    985
    					
    					    				
    			
                            
													


						
							
							

							
								

																	Faraona
								
								
								(in pezzi)
																	800
									g
																

								

							
								

																	Pomodori pelati
								
								
								(non sgocciolati)
																	400
									g
																

								

							
								

																	Pancetta dolce
								
								
								
																	90
									g
																

								

							
								

																	Sedano
								
								
								
																	2
									coste
																

								

							
								

																	Carote
								
								
								
																	1
									
																

								

							
								

																	Cipolle ramate
								
								
								
																	½
									
																

								

							
								

																	Acqua
								
								
								
																	120
									g
																

								

							
								

																	Maggiorana
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la faraona in umido, per prima cosa mondate e tritate il sedano 1, la carota 2 e la cipolla 3.
									

								

															

																		
																															
											
										
																														
																		In un tegame mettete la cipolla e la pancetta a cubetti 4 e soffriggete per circa 3-4 minuti, poi unite il sedano 5 e la carota e cuocete per altri 5 minuti 6.
									

								

															

																		
																															
											
										
																														
																		A questo punto aggiungete la faraona in pezzi 7 e rosolate per circa 10 minuti a fiamma media, coprendo il tegame con un coperchio. Dopodiché versate nel tegame i pelati 8 e l’acqua 9.
									

								

															

																		
																															
											
										
																														
																		Aromatizzate con le foglioline di maggiorana 10 e di timo 11, coprite nuovamente col coperchio 12 e lasciate cuocere per circa 30 minuti a fuoco medio-basso.
									

								

															

																		
																															
											
										
																														
																		Trascorso questo tempo, aggiustate di sale 13 e di pepe e cuocete per altri 15 minuti a fuoco medio senza coperchio, fino a quando il sugo si sarà addensato 14. Spegnete il fuoco e servite subito la vostra faraona in umido 15!
									

								

							
					    