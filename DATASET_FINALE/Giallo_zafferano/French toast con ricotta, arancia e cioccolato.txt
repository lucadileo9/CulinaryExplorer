Difficoltà: Molto facile
I french toast con ricotta, arancia e cioccolato sono una ricetta dolce facile e veloce, una variante dei classici francesi. Si possono preparare al mattino per una ricca colazione, ma sono favolosi anche per una sostaziosa merenda. Profumati e golosi, faranno la felicità di tutti grazie all'unione perfetta di cioccolato e arancia. Due ingredienti che insieme rendono ogni dolce una vera bontà... e noi l'abbiamo già sperimentato con la chiffon cake arancia e cioccolato ad esempio! I french toast necessitano di una breve cottura in padella, solo tre minuti per farli dorare e creare una crosticina deliziosamente croccante. In cottura la golosa farcitura diventerà cremosissima e il cioccolato si scioglierà legandosi alla ricotta e alla marmellata: french toast con ricotta, arancia e cioccolato, avete già l'acquolina in bocca?


						
						

														INGREDIENTI
							
							                            
                                
    								
    									
    										
    										389
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    389
    					
    					    					    					
    					    Carboidrati
    					    g
    					    36.1
    					
    					    					    					
    					      di cui zuccheri
    					    g
    					    22.8
    					
    					    					    					
    					    Proteine
    					    g
    					    14.2
    					
    					    					    					
    					    Grassi
    					    g
    					    20.9
    					
    					    					    					
    					      di cui saturi
    					    g
    					    11.48
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    187
    					
    					    					    					
    					    Sodio
    					    mg
    					    272
    					
    					    				
    			
                            
													


						
														
							
														Ingredienti per 3 french toast
							

							
								

																	Pancarrè
								
								
								
																	6
									fette
																

								

							
								

																	Ricotta vaccina
								
								
								
																	200
									g
																

								

							
								

																	Scorza d'arancia
								
								
								
																	1
									
																

								

							
								

																	Cioccolato fondente
								
								
								(da grattugiare)
																	30
									g
																

								

							
								

																	Marmellata di arance
								
								
								
																	1
									cucchiaio
																

								

							
								

																	Zucchero
								
								
								
																	1
									cucchiaino
																

								

							
								

																	Uova
								
								
								medie
																	2
									
																

								

							
								

																	Latte intero
								
								
								
																	40
									ml
																

								

							
								

																	Burro
								
								
								(una noce)
																	
									q.b.
																

								

							
														
							
						
														
							
														per guarnire
							

							
								

																	Zucchero a velo
								
								
								
																	
									q.b.
																

								

							
								

																	Cannella in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i french toast con ricotta, arancia e cioccolato iniziate grattugiando il cioccolato fondente. Poi versate la ricotta in una ciotola, grattugiate la scorza di un'arancia per unirla alla ricotta 1 e lavorate a crema con un cucchiaio 2. Prendete 3 fette di pancarrè e spalmate la ricotta aromatizzata all'arancia 3.
									

								

															

																		
																															
											
										
																														
																		Proseguite versando al centro la marmellata di arance 4, poi aggiungete anche il cioccolato grattugiato 5. Infine sovrapponete un'altra fetta di pancarrè per coprire il ripieno 6.
									

								

															

																		
																															
											
										
																														
																		In un piatto sbattete le uova con il latte 7. Passate i french toast nel composto di latte e uova 8. In un'ampia padella antiaderente versate una noce di burro 9 e fatelo sciogliere.
									

								

															

																		
																															
											
										
																														
																		Fate rosolare i french toast su tutti e due i lati per alcuni istanti fin quando non saranno ben dorati 10 11. In un piatto mescolate dello zucchero a velo con la cannella e ricoprite così i french toast con ricotta, arancia e cioccolato 12 prima di servirli.
									

								

							
					    