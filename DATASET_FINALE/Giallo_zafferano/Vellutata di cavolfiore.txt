Difficoltà: Facile
Se il cavolfiore in padella e il cavolfiore al forno non hanno riscosso molto successo in famiglia, ecco una ricetta con il cavolfiore che farà cambiare idea a tutti: la vellutata di cavolfiore! Un primo piatto cremoso e leggero caratterizzato da un gusto delicato, che piacerà anche a chi solitamente non apprezza questo tipo di ortaggio. Arricchita con patate e porri, è molto semplice e pratica da preparare perché si utilizza solo una pentola. Perfetta per un menù vegetariano o senza lattosio, la vellutata di cavolfiore è anche un'ottima soluzione per far mangiare la verdura ai più piccoli… servitela con crostini croccanti e metteteli alla prova!


												
						
						

														INGREDIENTI
							
													


						
							
							

							
								

																	Cavolfiore
								
								
								(da pulire)
																	1
									kg
																

								

							
								

																	Patate
								
								
								
																	350
									g
																

								

							
								

																	Porri
								
								
								
																	250
									g
																

								

							
								

																	Acqua
								
								
								
																	500
									g
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la vellutata di cavolfiore per prima cosa mondate il porro: rimuovete la base e le foglie verdi 1, poi eliminate lo strato esterno e tagliatelo a rondelle 2. Sciacquate il porro sotto l’acqua corrente 3.
									

								

															

																		
																																											
											
										
																						
											
										
																						
											
										
																																										
																		Passate al cavolfiore: rimuovete il gambo 4 e separate le cimette 5; vi serviranno circa 780 g di cimette. In ultimo pelate le patate e tagliatele a cubetti 6.
									

								

															

																		
																																											
											
										
																						
											
										
																						
											
										
																																										
																		In una pentola capiente scaldate un giro d’olio, poi aggiungete le patate 7 e il porro 8. Lasciate rosolare per 5 minuti mescolando occasionalmente, poi unite il cavolfiore 9.
									

								

															

																		
																																											
											
										
																						
											
										
																						
											
										
																																										
																		Versate l’acqua 10 e cuocete con il coperchio per circa 20 minuti o fino a quando i cavolfiori e le patate risulteranno morbidi 11; verificate la consistenza infilzandoli con una forchetta. Trascorso il tempo di cottura salate e pepate 12.
									

								

															

																		
																																											
											
										
																						
											
										
																						
											
										
																																										
																		Spegnete il fuoco e frullate con un mixer a immersione 13 per ottenere una crema liscia e omogenea 14. Servite la vostra vellutata di cavolfiore ben calda, condita con un filo d’olio, qualche fogliolina di timo e una macinata di pepe 15!
									

								

							
					    