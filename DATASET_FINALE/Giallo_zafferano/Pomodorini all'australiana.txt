Difficoltà: Facile
I pomodorini all’australiana, sono ortaggi sott’olio, che fungono molto bene da antipasto o stuzzichino e vengono preparati con i celebri pomodorini ciliegino di Pachino, comune situato nell’assolata Sicilia, in provincia di Siracusa.

Dopo avere tagliato in quarti i pomodorini, e averli fatti asciugare nel forno a bassa temperatura per 5-6 ore, verranno conditi con un trito di erbe aromatiche, aglio, poco aceto e olio.
La preparazione dei pomodorini all’australiana è semplicissima, ma abbastanza lunga, a causa della lenta asciugatura in forno; vi assicuro, però, che l’attesa verrà ampiamente ripagata dall’ottimo risultato.


												
						
						

														INGREDIENTI
							
							                            
                                
    								
    									
    										
    										79
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    79
    					
    					    					    					
    					    Carboidrati
    					    g
    					    7
    					
    					    					    					
    					      di cui zuccheri
    					    g
    					    7
    					
    					    					    					
    					    Proteine
    					    g
    					    2
    					
    					    					    					
    					    Grassi
    					    g
    					    4.8
    					
    					    					    					
    					      di cui saturi
    					    g
    					    0.72
    					
    					    					    					
    					    Fibre
    					    g
    					    2.4
    					
    					    					    					    					
    					    Sodio
    					    mg
    					    248
    					
    					    				
    			
                            
													


						
							
							

							
								

																	Pomodori di Pachino
								
								
								
																	1
									kg
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Aglio
								
								
								
																	2
									spicchi
																

								

							
								

																	Aceto di vino bianco
								
								
								
																	2
									cucchiai
																

								

							
								

																	Origano
								
								
								
																	1
									cucchiaino
																

								

							
								

																	Timo
								
								
								
																	2
									rametti
																

								

							
								

																	Rosmarino
								
								
								
																	1
									rametto
																

								

							
								

																	Basilico
								
								
								
																	6
									foglie
																

								

							
								

																	Capperi sott'aceto
								
								
								
																	2
									cucchiaini
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Lavate ed asciugate i pomodorini, tagliateli in quarti e disponeteli , non troppo a ridosso l’uno dell’altro, su di una o più teglie foderate con carta forno. Cospargeteli con del sale fino (non troppo) e poneteli ad asciugare nel forno per 5-6 ore (a seconda dalla grandezza dei pomodorini) a 90°; il pomodoro deve risultare semi-secco: dovrà avere ancora della polpa morbida, ma asciutta. In alternativa, se abitate in un posto assolato, potete scegliere di farli essiccare al sole, protetti da una retina che eviterà il contatto con gli insetti, ma in questo caso ci vorranno almeno 2 o 3 giorni. Quando i pomodorini saranno pronti, toglieteli dal forno e lasciateli raffreddare completamente.
									

								

															

																		
																															
											
										
																														
																		Nel frattempo tritate gli aghi di rosmarino, le foglioline di timo, il basilico e i capperi, e l’aglio, poi unite l’origano; ponete i pomodorini ormai freddi in una ciotola, unite l'aceto, il trito di erbe e l’olio di oliva. Mescolate delicatamente, poi aggiustate eventualmente di sale.
									

								

															

																		
																															
											
										
																														
																		Ponete i pomodorini all’australiana in un contenitore con il coperchio e metteteli frigorifero; lasciateli riposare per tutta la notte, in modo che i sapori si amalgamino bene tra di loro.
									

								

							
					    