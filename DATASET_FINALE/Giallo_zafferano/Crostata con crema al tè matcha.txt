Difficoltà: Facile
In molti lo definiscono un elisir della salute, altri lo bevono solo per puro piacere e per trarne calore... ma per realizzare una qualità particolare come il tè matcha occorre molto tempo e una tipologia specifica di foglie che vengono prima essiccate e poi polverizzate. Certamente per gustare a pieno una tazza di questa bevanda bisognerebbe fare un viaggio nel lontano Oriente, più precisamente in Giappone, ma anche in Italia è possibile trovare questa polvere dal gusto erbaceo. Non vogliamo imitare le tradizioni e l'arte di preparare il tè, perché probabilmente non ne saremmo capaci e perché preferiamo fare quello che ci viene meglio: un buon dolce! Dopo i plumcake, perfetti per la colazione, oggi vi proponiamo un dessert davvero raffinato... la crostata con crema al tè matcha vi conquisterà sin dal primo sguardo! Un guscio di frolla fragrante dal colore ambrato grazie alla presenza di zucchero di canna integrale avvolge una vellutata crema color "verde pistacchio", che potrà ingannare i vostri amici... ma dopo averla assaggiata, chi indovinerà l'ingrediente segreto? 


						
						

														INGREDIENTI
							
							                            
                                
    								
    									
    										
    										513
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    513
    					
    					    					    					
    					    Carboidrati
    					    g
    					    62
    					
    					    					    					
    					      di cui zuccheri
    					    g
    					    30.8
    					
    					    					    					
    					    Proteine
    					    g
    					    10.6
    					
    					    					    					
    					    Grassi
    					    g
    					    24.8
    					
    					    					    					
    					      di cui saturi
    					    g
    					    11.65
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    240
    					
    					    					    					
    					    Sodio
    					    mg
    					    66
    					
    					    				
    			
                            
													


						
														
							
														Ingredienti per la frolla
							

							
								

																	Burro
								
								
								
																	100
									g
																

								

							
								

																	Farina 00
								
								
								
																	180
									g
																

								

							
								

																	Farina di mandorle
								
								
								
																	40
									g
																

								

							
								

																	Zucchero di canna
								
								
								integrale (fine)
																	80
									g
																

								

							
								

																	Uova
								
								
								(1 medio)
																	55
									g
																

								

							
														
							
						
														
							
														per la crema
							

							
								

																	Tè verde Matcha
								
								
								
																	10
									g
																

								

							
								

																	Latte intero
								
								
								
																	500
									g
																

								

							
								

																	Tuorli
								
								
								(di circa 4-5 uova medie)
																	70
									g
																

								

							
								

																	Zucchero
								
								
								
																	50
									g
																

								

							
								

																	Amido di mais (maizena)
								
								
								
																	50
									g
																

								

							
								

																	Miele millefiori
								
								
								
																	10
									g
																

								

							
														
							
						
														
							
														per decorare
							

							
								

																	Mirtilli
								
								
								
																	
									q.b.
																

								

							
								

																	More
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crostata con crema al tè matcha come prima cosa iniziate a preparare la pasta frolla. Versate il burro freddo a cubetti nel contenitore di un mixer dotato di lame, aggiungete la farina 00 1 e frullate il tutto fino ad ottenere un composto sbricioloso. Aggiungete poi la farina di mandorle 2, lo zucchero di canna integrale 3 e frullate nuovamente il tutto fino ad ottenere un composto omogeneo. 
									

								

															

																		
																															
											
										
																														
																		A questo punto aggiungete l'uovo intero 4 e frullate nuovamente il tutto 5. Trasferite poi la pasta frolla su un piano leggermente infarinato e lavoratela per pochi secondi 6. 
									

								

															

																		
																															
											
										
																														
																		Realizzate un panetto e avvolgetelo nella pellicola per alimenti 7 e riponete in frigorifero a rassodare per almeno 40 minuti. Nel frattempo occupatevi di preparare la crema al tè matcha. Versate il latte in un pentolino 8 e scaldatelo fino a sfiorare il bollore. Nel frattempo versate in una ciotola i tuorli, lo zucchero e l'amido di mais 9; sbattete rapidamente con una frusta. 
									

								

															

																		
																															
											
										
																														
																		Aggiungete poi il tè matcha 10 e mescolate nuovamente. Non appena il latte sarà caldo versatelo all'interno del composto appena preparato 11 e sbattete con la frusta. Aggiungete anche il miele 12, mescolate
									

								

															

																		
																															
											
										
																														
																		e trasferite il composto nuovamente nel pentolino 13. Cuocete per pochi minuti a fiamma bassa, mescolando sempre fino a che la crema non si sarà addensata 14. A questo punto versatela all'interno di una pirofila, coprite con pellicola a contatto 15 e lasciare raffreddare in frigorifero. 
									

								

															

																		
																															
											
										
																														
																		Ora, imburrate uno stampo rettangolare da 35,5x10,5 16. Riprendete la pasta frolla e stendela su un piano leggermente infarinato 17, in modo da ricavare un rettangolo dello spessore di mezzo cm. Aiutandovi con il mattarello trasferite la pasta sullo stampo 18
									

								

															

																		
																															
											
										
																														
																		e utilizzando i polpastrelli fate aderire la pasta frolla allo stampo 19. Eliminate l'eccesso di pasta utilizzando un coltellino 20 e bucherellate il fondo della crostata con una forchetta 21. 
									

								

															

																		
																															
											
										
																														
																		Cuocete in forno statico preriscaldato a 170° per circa 15 minuti nel ripiano centrale fino a che non sarà ben dorata 22. Poi lasciatela raffreddare completamente prima di sformarla 23. A questo punto lavorate la crema per qualche secondo con una spatola, trasferitela in una sacca da pasticcere e utilizzatela per farcire la crostata 24. 
									

								

															

																		
																															
											
										
																														
																		Livellate poi la superficie 25 e decorate con i mirtilli freschi 26, le more e qualche fogliolina di menta. La vostra crostata al tè matcha è pronta per essere servita 27! 
									

								

							
					    