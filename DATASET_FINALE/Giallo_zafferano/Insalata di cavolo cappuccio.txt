Difficoltà: Facile
Solitamente siamo abituati a gustare le insalate durante la stagione calda: sono perfetti piatti unici, ricchi e colorati. A noi piacciono talmente tanto che preferiamo gustarle tutto l’anno. Quando il freddo inizia a bussare alle porte, siamo soliti preparare questa gustosa insalata di cavolo cappuccio. Un piatto completo, da preparare con gli ingredienti più buoni e ricchi di sostanze nutritive: il cavolo cappuccio viola e i fagioli dall'occhio, una varietà particolare di questi legumi. Oltre ad essere buona, questa insalata di cavolo cappuccio vi farà scoprire anche un accostamento che la renderà ancora più speciale: l'aggiunta di spicchi di mandarino! L’insalata di cavolo cappuccio si presta benissimo per una cena speciale o per essere preparata con calma la sera ed essere portata in ufficio il giorno dopo per una sostanziosa e salutare pausa pranzo, con un dressing (la salsa per condire) da veri gourmet! Scoprite la nostra ricetta  per non dover attendere l’estate per portare in tavola una buona insalata!


						
						

														INGREDIENTI
							
							                            
                                
    								
    									
    										
    										442
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    442
    					
    					    					    					
    					    Carboidrati
    					    g
    					    46.8
    					
    					    					    					
    					      di cui zuccheri
    					    g
    					    22.9
    					
    					    					    					
    					    Proteine
    					    g
    					    24.1
    					
    					    					    					
    					    Grassi
    					    g
    					    17.6
    					
    					    					    					
    					      di cui saturi
    					    g
    					    6.97
    					
    					    					    					
    					    Fibre
    					    g
    					    10.5
    					
    					    					    					
    					    Colesterolo
    					    mg
    					    27
    					
    					    					    					
    					    Sodio
    					    mg
    					    2460
    					
    					    				
    			
                            
													


						
														
							
							

							
								

																	Cavolo cappuccio
								
								
								
																	350
									g
																

								

							
								

																	Succo di limone
								
								
								
																	½
									
																

								

							
								

																	Sale fino
								
								
								
																	20
									g
																

								

							
								

																	Zucchero
								
								
								
																	20
									g
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per guarnire
							

							
								

																	Fagioli dall'occhio secchi
								
								
								
																	200
									g
																

								

							
								

																	Parmigiano Reggiano DOP
								
								
								
																	120
									g
																

								

							
								

																	Mandarini
								
								
								
																	3
									
																

								

							
								

																	Maggiorana
								
								
								qualche rametto
																	
									
																

								

							
														
							
						
														
							
														Per l'emulsione al miele
							

							
								

																	Miele millefiori
								
								
								
																	20
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’insalata di cavolo cappuccio viola cominciate mettendo in ammollo i fagioli dall’occhio. Quindi versateli in un recipiente, coprite con abbondante acqua e lasciate così per almeno 12 ore 1. Trascorso il tempo scolateli e sciacquateli. Poi versateli in un tegame con abbondante acqua e portate a bollore 2. Durante la cottura potrebbe essere necessario schiumare le sostanze che affiorano. Lasciate sobbollire per circa 25-30 cotti: a fine cottura dovranno risultare sodi (nè non troppo croccanti né troppo morbidi). Quindi scolateli 3,
									

								

															

																		
																															
											
										
																														
																		e lasciateli raffreddare in una ciotola 4. Passate intanto al cavolo, tagliatelo a listarelle sottili 5. Mettete in una ciotola insieme al sale e lo zucchero 6,
									

								

															

																		
																															
											
										
																														
																		un pizzico di pepe nero e il succo di limone 7. Mescolate per bene e coprite con la pellicola. Lasciate marinare per circa 2 ore in frigo 8; questa operazione permetterà al cavolo di ammorbidirsi e di addolcirsi anche come gusto. Poi tagliate il pezzo di Parmigiano e riducete a scaglie grossolane 9,
									

								

															

																		
																															
											
										
																														
																		versate in padella a fuoco dolce facendo attenzione che non si sciolgaNO 10. Dovrà semplicemente diventare profumato e "sudato" in superficie (questa operazione serve a donare un gusto più accentuato al formaggio). Mettete anche le scaglie da parte 11 e sbucciate i mandarini 12.
									

								

															

																		
																															
											
										
																														
																		Prelevate gli spicchi in una ciotola avendo cura di togliere tutte le parti bianche 13 e per finire preparate il dressing. In una ciotola versate il miele e l’olio 14. Sbattete velocemente unendo il sale e formate così un’emulsione 15.
									

								

															

																		
																															
											
										
																														
																		Adesso che avete tutto pronto passate alla composizione. Scolate dalla marinatura il cavolo cappuccio e siacquatelo 16, mettetelo in una ciotola insieme ai fagioli 17, gli spicchi di mandarino, la maggiorana fresca sfogliata 18.
									

								

															

																		
																															
											
										
																														
																		Condite con l’emulsione al miele 19. Mescolate bene il tutto e aggiustate di sale e di pepe a piacimento. Infine servite la vostra insalata di cavolo cappuccio viola con le scaglie di Parmigiano 20 e buon appetito 21!
									

								

							
					    