Difficoltà: Facile
Ci siamo innamorati del clafoutis nella sua versione più famosa, quella dolce alle ciliegie. Poi abbiamo provato a preparare il clafoutis salato, ed era così buono che abbiamo realizzato anche la versione al salmone… oggi vi vogliamo stupire ancora una volta con un originale clafoutis alle cipolle rosse! La consistenza morbida e umida dell’impasto contrasta con la croccantezza delle cipolle rosse che, oltre ad aggiungere sapore, daranno al risultato finale un aspetto molto scenografico, come se fossero tante piccole roselline. Ideale come antipasto o secondo piatto, il clafoutis salato alle cipolle rosse è ottimo anche da gustare a temperatura ambiente e quindi perfetto per una gita all’aperto!


												
						
						

														INGREDIENTI
							
							                            
                                
    								
    									
    										
    										264
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    264
    					
    					    					    					
    					    Carboidrati
    					    g
    					    19.4
    					
    					    					    					
    					      di cui zuccheri
    					    g
    					    6.7
    					
    					    					    					
    					    Proteine
    					    g
    					    10.8
    					
    					    					    					
    					    Grassi
    					    g
    					    15.8
    					
    					    					    					
    					      di cui saturi
    					    g
    					    8.18
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    147
    					
    					    					    					
    					    Sodio
    					    mg
    					    445
    					
    					    				
    			
                            
													


						
							
														Ingredienti per una teglia del diametro di 22-24 cm
							

							
								

																	Cipolle rosse
								
								
								(da pulire)
																	320
									g
																

								

							
								

																	Latte intero
								
								
								
																	270
									g
																

								

							
								

																	Panna fresca liquida
								
								
								
																	250
									g
																

								

							
								

																	Farina 00
								
								
								
																	100
									g
																

								

							
								

																	Grana Padano DOP
								
								
								(da grattugiare)
																	40
									g
																

								

							
								

																	Uova
								
								
								medie
																	3
									
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Sale fino
								
								
								
																	5
									g
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il clafoutis salato alle cipolle rosse, per prima cosa mondate e tagliate le cipolle a fettine dello spessore di 3-4 mm (1-2): in tutto vi occorrerano circa 250 g di cipolle a fette. Passate alla preparazione della pastella: versate le uova in una ciotola capiente, unite la panna 3
									

								

															

																		
																															
											
										
																														
																		e il latte 4 e amalgamate il tutto con una frusta 5. Aggiungete l’olio d’oliva 6
									

								

															

																		
																															
											
										
																														
																		e mescolate ancora per incorporarlo al composto 7. A questo punto unite anche la farina 8 e il Grana Padano DOP grattugiato 9,
									

								

															

																		
																															
											
										
																														
																		salate 10, pepate e mescolate con la frusta 11 fino ad ottenere una consistenza liscia e omogenea. Foderate una teglia del diametro di 22-24 cm con carta forno e versate il composto all’interno 12.
									

								

															

																		
																															
											
										
																														
																		Adagiate le fettine di cipolla sul composto 13, distribuendole uniformemente su tutta la superficie 14, poi cuocete in forno statico preriscaldato a 180° per circa 40-50 minuti fino a che non risulterà bello dorato 15. Il vostro clafoutis salato è pronto per essere gustato!
									

								

							
					    