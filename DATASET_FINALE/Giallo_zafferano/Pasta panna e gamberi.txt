Difficoltà: Molto facile
Studenti fuori sede, fuori corso o giovani lavoratori… chiunque abbia provato l’esperienza di uscire di casa presto abbandonando la confortante sicurezza della cucina di mamma e papà sa cosa vuol dire arrangiarsi con pochi mezzi per sfamare amici e coinquilini! Pasta al tonno e spaghetti alla carbonara sono solo due dei classici cavalli di battaglia dei giovani cuochi autodidatti ma, diciamoci la verità, non sempre vengono realizzati al meglio… quindi oggi è proprio a loro che vogliamo consigliare un’altra ricetta d’effetto per ottenere il massimo risultato col minimo sforzo: pasta panna e gamberi! Un primo piatto veloce e sostanzioso che può diventare anche un valido asso nella manica per una serata a due. Seguendo i nostri consigli potrete evitare i comuni errori di chi è alle prime armi e stupirete tutti con una ricetta di mare da leccarsi i baffi, esaltata dalla nota raffinata della scorza di limone e del basilico fresco. Quando poi i genitori vi verranno a trovare, preparate anche a loro la pasta panna e gamberi e, per una volta, godetevi i complimenti!


												
						
						

														INGREDIENTI
							
							                            
                                
    								
    									
    										
    										452
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    452
    					
    					    					    					
    					    Carboidrati
    					    g
    					    58.3
    					
    					    					    					
    					      di cui zuccheri
    					    g
    					    8.3
    					
    					    					    					
    					    Proteine
    					    g
    					    22
    					
    					    					    					
    					    Grassi
    					    g
    					    14.5
    					
    					    					    					
    					      di cui saturi
    					    g
    					    6.65
    					
    					    					    					
    					    Fibre
    					    g
    					    9.9
    					
    					    					    					
    					    Colesterolo
    					    mg
    					    138
    					
    					    					    					
    					    Sodio
    					    mg
    					    422
    					
    					    				
    			
                            
													


						
							
							

							
								

																	Spaghetti Integrali
								
								
								
																	320
									g
																

								

							
								

																	Gamberi
								
								
								(280 g puliti)
																	500
									g
																

								

							
								

																	Panna fresca liquida
								
								
								
																	200
									g
																

								

							
								

																	Pomodorini datterini
								
								
								
																	300
									g
																

								

							
								

																	Scalogno
								
								
								
																	1
									
																

								

							
								

																	Scorza di limone
								
								
								
																	1
									
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta panna e gamberi, per prima cosa mettete a bollire una pentola d’acqua che vi servirà per cuocere la pasta, poi occupatevi di pulire i crostacei: staccate la testa e rimuovete il carapace 1, incidete il dorso con la punta di un coltello ed estraete il filo nero che troverete all’interno, ovvero l’intestino 2. In ultimo, tagliateli a metà per il lungo 3; in tutto dovrete ottenere circa 280 g di gamberi puliti. Per ulteriori indicazioni potete consultare la scheda su come pulire i gamberi.
									

								

															

																		
																															
											
										
																														
																		Lavate i pomodorini e tagliateli a metà oppure in quarti, a seconda della dimensione 4. Infine sbucciate lo scalogno, dividetelo a metà per il lungo e tagliatelo a fettine sottili 5. Ora scaldate l’olio all’interno di una padella capiente, aggiungete lo scalogno 6 e fatelo stufare a fuoco medio per circa 10 minuti,
									

								

															

																		
																															
											
										
																														
																		aiutandovi con un po’ di acqua che nel frattempo sarà arrivata a bollore 7. Quindi potete salare l’acqua e aggiungere la pasta 8, che dovrà cuocere per il tempo indicato sulla confezione. Quando lo scalogno si sarà ben ammorbidito, unite i pomodorini 9, salate e fateli cuocere per circa 5 minuti.
									

								

															

																		
																															
											
										
																														
																		Trascorso questo tempo, aggiungete i gamberi 10, mescolate e versate anche la panna fresca 11 e cuocete per altri 2 minuti. A questo punto la pasta sarà al dente, quindi scolatela bene direttamente nella padella 12 e mescolate brevemente per amalgamare il tutto. Spegnete il fuoco
									

								

															

																		
																															
											
										
																														
																		e a fuoco spento aggiungete la scorza grattugiata del limone 13, qualche foglia di basilico fresco 14 e una macinata di pepe: la vostra pasta panna e gamberi è pronta per essere servita 15!
									

								

							
					    