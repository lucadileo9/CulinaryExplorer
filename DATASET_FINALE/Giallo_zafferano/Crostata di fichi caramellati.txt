Difficoltà: Facile
Oggi vogliamo presentarvi un dolce dedicato a tutti gli amanti dei fichi: la crostata di fichi caramellati. Questo frutto dolce e succoso è adatto a moltissimi abbinamenti, sia dolci che salati, come la focaccia con prosciutto e fichi. I fichi neri, essendo più zuccherini, risultano essere l’ingrediente perfetto per questa ricetta. Un guscio croccante di pasta frolla racchiude una composta di fichi realizzata in casa, per mantenere intatto tutto il loro sapore. I fichi caramellati, tagliati a spicchi e disposti a raggera sulla superficie del dolce riescono nel loro intento, accentuano il gusto e risultano essere una decorazione chic. Un dessert gustoso e originale, perfetto da realizzare al termine dell'estate in cui i fichi si trovano in pieno stato di maturazione. Realizzate anche voi la crostata di fichi caramellati per una gita fuori porta o per terminare una cena in maniera strepitosa!


						
						

														INGREDIENTI
							
							                            
                                
    								
    									
    										
    										449
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    449
    					
    					    					    					
    					    Carboidrati
    					    g
    					    69.6
    					
    					    					    					
    					      di cui zuccheri
    					    g
    					    45.8
    					
    					    					    					
    					    Proteine
    					    g
    					    5.9
    					
    					    					    					
    					    Grassi
    					    g
    					    16.1
    					
    					    					    					
    					      di cui saturi
    					    g
    					    8.84
    					
    					    					    					
    					    Fibre
    					    g
    					    4.2
    					
    					    					    					
    					    Colesterolo
    					    mg
    					    109
    					
    					    					    					
    					    Sodio
    					    mg
    					    106
    					
    					    				
    			
                            
													


						
														
							
														Ingredienti per la frolla ( per uno stampo da 24 cm)
							

							
								

																	Burro
								
								
								freddo di frigorifero
																	125
									g
																

								

							
								

																	Farina 00
								
								
								
																	250
									g
																

								

							
								

																	Tuorli
								
								
								
																	2
									
																

								

							
								

																	Zucchero a velo
								
								
								
																	100
									g
																

								

							
								

																	Baccello di vaniglia
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la composta di fichi
							

							
								

																	Fichi
								
								
								neri
																	800
									g
																

								

							
								

																	Zucchero
								
								
								
																	50
									g
																

								

							
								

																	Vino rosso
								
								
								
																	30
									g
																

								

							
								

																	Amido di mais (maizena)
								
								
								
																	10
									g
																

								

							
														
							
						
														
							
														per la copertura di fichi caramellati
							

							
								

																	Fichi
								
								
								neri
																	700
									g
																

								

							
								

																	Zucchero
								
								
								
																	50
									g
																

								

							
								

																	Burro
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crostata di fichi caramellati iniziate dalla preparazione della pasta frolla. Ponete nella tazza di un mixer munito di lame: la farina, lo zucchero a velo, un pizzico di sale e i semi di una bacca di vaniglia 1 (per prelevarli sarà sufficiente incidere la bacca e raschiare il contenuto con un coltellino affilato). Aggiungete anche il burro freddo di frigorifero tagliato a cubetti 2 e azionate il mixer fino a rendere il burro fine come la sabbia, quindi unite anche i tuorli d’uovo 3.
									

								

															

																		
																															
											
										
																														
																		Frullate nuovamente fino ad ottenere delle grosse briciole 4. Trasferite il composto su una spianatoia e lavoratelo velocemente con le mani 5, senza scaldarlo troppo. Una volta ottenuto un composto omogeneo dategli la forma di un panetto 6, avvolgetelo nella pellicola e riponete in frigorifero a riposare per almeno 30 minuti.
									

								

															

																		
																															
											
										
																														
																		Nel frattempo occupatevi della composta di fichi. Spellate i vostri fichi 7 e tagliateli in 4 spicchi 8. Versate in un tegame lo zucchero semolato, insieme al vino 9.
									

								

															

																		
																															
											
										
																														
																		Lasciate sciogliere lo zucchero insieme al vino a fuoco dolce e aggiungete i fichi 10, mescolate il tutto e lasciate cuocere per circa 20 minuti 11. Una volta cotti raccogliete qualche cucchiaio del succo che avranno rilasciato e unitelo in una ciotolina insieme alla maizena  e sbattete rapidamente con una frusta per evitare la formazione di grumi 12.
									

								

															

																		
																															
											
										
																														
																		Aggiungete nuovamente il liquido in padella 13, mescolate e lasciate cuocere il tutto per 5-6 minuti fino a far addensare la composta 14 e ponetela in una pirofila a raffreddare 15.
									

								

															

																		
																															
											
										
																														
																		A questo punto riprendete la vostra frolla dal frigorifero e stendetela su una spianatoia leggermente infarinata, ricavando un cerchio dello spessore di circa 4 mm 16. Con l’aiuto del matterello sollevate la frolla già stesa, e ponetela delicatamente sulla tortiera circolare del diametro di 24 cm 17. Fate aderire la frolla allo stampo e aiutandovi con un coltellino ritagliate la parte in eccesso che fuoriesce dai bordi 18.
									

								

															

																		
																															
											
										
																														
																		Bucherellate il fondo della crostata con i rebbi di una forchetta 19, adagiate un disco di carta forno sulla crostata e versateci dentro le sfere di ceramica 20 ( o dei ceci secchi), così che durante la cottura la pasta non di gonfierà. Procedete con la cottura alla cieca, cuocendo la vostra frolla in forno statico preriscaldato a 180° per 20 minuti ( se utilizzate il forno ventilato cuocete il fondo della crosta a 160° per circa 15 minuti). Togliete quindi le sfere e procedete la cottura per 5-6 minuti durante i quali la pasta dovrà dorarsi, ma senza cuocere eccessivamente 21.
									

								

															

																		
																															
											
										
																														
																		Lasciate raffreddare la frolla e solo quando anche la composta di fichi sarà fredda potrete versarla sulla base della vostra crostata 22. Livellate bene la superficie 23 e occupatevi di caramellare i fichi. Pulite i fichi necessari alla decorazione sciacquandoli molto delicatamente con acqua fredda e, senza sbucciarli, divideteli in 4 spicchi 24.
									

								

															

																		
																															
											
										
																														
																		Ponete lo zucchero in una padella 25 e lasciatelo caramellare, aggiungendo il burro non appena lo zucchero inizierà a sciogliersi 26. Mescolate con un mestolo di legno fino ad ottenere un caramello ambrato 27.
									

								

															

																		
																															
											
										
																														
																		Aggiungete a questo punto i fichi e lasciateli caramellare da entrambi i lati per un paio di minuti 28. Quindi aiutandovi con una spatolina e prestando attenzione a non scottarvi adagiate i fichi caramellati sulla crostata 29. Terminate di decorare la vostra crostata con fichi caramellati e servitela 30.
									

								

							
					    