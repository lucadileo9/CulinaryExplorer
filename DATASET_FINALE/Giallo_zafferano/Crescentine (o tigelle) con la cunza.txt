Difficoltà: Facile
Le crescentine (o tigelle) con la “cunza” sono una specialità tipica della tradizione modenese. Queste gustose focaccine dalla caratteristica forma circolare vengono preparate con un impasto a base di farina, acqua, lievito e strutto e in seguito cotte in apposite tigelliere ben calde. Una volta pronte, possono esser farcite con diversi tipi di ingredienti, tra cui la “cunza” (nota anche come pesto alla modenese) ovvero un battuto di lardo, rosmarino e aglio anch’esso tipico di Modena; questo particolare ripieno sprigiona nelle crescentine ancora calde tutti i suoi sapori, in particolare l’aroma di rosmarino. Una pietanza tradizionale del nostro bel paese che bisogna assolutamente gustare!


						
						

														INGREDIENTI
							
							                            
                                
    								
    									
    										
    										307
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    307
    					
    					    					    					
    					    Carboidrati
    					    g
    					    32.3
    					
    					    					    					
    					      di cui zuccheri
    					    g
    					    1.6
    					
    					    					    					
    					    Proteine
    					    g
    					    5.1
    					
    					    					    					
    					    Grassi
    					    g
    					    17.5
    					
    					    					    					
    					      di cui saturi
    					    g
    					    5.75
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    15
    					
    					    					    					
    					    Sodio
    					    mg
    					    136
    					
    					    				
    			
                            
													


						
														
							
														Ingredienti per 18 crescentine
							

							
								

																	Farina 0
								
								
								
																	250
									g
																

								

							
								

																	Farina 00
								
								
								
																	500
									g
																

								

							
								

																	Latte intero
								
								
								
																	300
									g
																

								

							
								

																	Acqua
								
								
								
																	200
									g
																

								

							
								

																	Strutto
								
								
								
																	60
									g
																

								

							
								

																	Lievito di birra secco
								
								
								(o 11 g se fresco)
																	3
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale fino
								
								
								
																	1
									cucchiaino
																

								

							
														
							
						
														
							
														per la cunza
							

							
								

																	Lardo
								
								
								
																	200
									g
																

								

							
								

																	Rosmarino
								
								
								
																	2
									rametti
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le crescentine (o tigelle) con la cunza mettete la farina 0 e quella 00 nella ciotola della planetaria, quindi aggiungete il latte 1, il lievito disidratato 2 e lo strutto 3.
									

								

															

																		
																															
											
										
																														
																		Azionate il gancio per 1 minuto e poi versate l'olio 4 e l'acqua 5; continuate con il gancio e, quando l'impasto comincerà a staccarsi dai lati della ciotola, aggiungete il sale 6.
									

								

															

																		
																															
											
										
																														
																		Azionate il gancio nuovamente per circa 6 minuti, fino a quando l'impasto risulterà compatto. Dunque ponete il composto che avete ottenuto su di una spianatoia di legno e lavoratelo bene con le mani fino a farlo diventare liscio ed omogeneo 7. A questo punto mettetelo in un contenitore coperto con la pellicola trasparente e lasciate riposare a temperatura ambiente per 2 ore (in modo da far iniziare la lievitazione) in un luogo tiepido e privo di correnti d’aria 8; trascorse 2 ore, ponete l’impasto in frigorifero per almeno 8 ore. Terminato il tempo della lievitazione, togliete l’impasto dal frigorifero e collocatelo su di una spianatoia leggermente infarinata 9.
									

								

															

																		
																															
											
										
																														
																		Con un mattarello stendete l'impasto fino ad arrivare ad uno spessore di circa 5 mm 10, dopodiché con un coppapasta del diametro di 8,5 cm ricavate dei dischi 11; ripetete l'operazione e, una volta terminato, dovrete ottenere 18 crescentine. Collocate le crescentine su di un vassoio foderato con carta forno 12, facendole riposare per almeno 20 minuti.
									

								

															

																		
																															
											
										
																														
																		Dopo 20 minuti, fate scaldare la tigelliera a fuoco moderato per 5 minuti da entrambi i lati e, una volta che sarà ben calda, posizionate i dischi che avete preparato 13. Chiudete il coperchio e fate cuocere per 4-5 minuti per parte e poi capovolgete la tigelliera chiusa per verificare la cottura: se le crescentine risultano ancora bianche, capovolgete di nuovo e continuate fino a quando saranno ben cotte; ricordate che la cottura deve essere dolce, perché in caso contrario si cuoceranno solo all'esterno, rimanendo crude all'interno. Quando le crescentine saranno ben dorate da entrambi i lati 14, toglietele dalla tigelliera, mettetele ancora calde in un recipiente foderato con un canovaccio e copritele: così facendo, continueranno sensibilmente la cottura e rimarranno morbide e fragranti più a lungo 15.
									

								

															

																		
																															
											
										
																														
																		Procedete ora alla preparazione della "cunza": con un coltello eliminate la cotenna del lardo 16, tagliate il lardo a fettine dello spessore di 2 mm e poi a listarelle 17; infine tritatelo molto finemente facendo dei piccoli cubetti 18.
									

								

															

																		
																															
											
										
																														
																		Pulite l'aglio, eliminando l'anima 19, e poi tritate finemente lo spicchio d'aglio 20 e le foglioline di rosmarino 21.
									

								

															

																		
																															
											
										
																														
																		A questo punto unite tutti gli ingredienti 22, amalgamandoli bene, e tritate tutto finemente 23 fino ad ottenere un composto fine e spalmabile; regolate di sale e pepe a vostro piacimento 24. 
									

								

															

																		
																															
											
										
																														
																		Infine prendete le crescentine ancora calde, tagliatele orizzontalmente 25 e farcitele con la "cunza" che avete preparato 26: in questo modo, il calore scioglierà il lardo e sprigionerà l’aroma del rosmarino. Richiudete la tigella e servite le crescentine (o tigelle) con la cunza immediatamente 27.
									

								

							
					    