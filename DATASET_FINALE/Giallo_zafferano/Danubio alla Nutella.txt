Difficoltà: Media
I dolci con la Nutella sono sempre una garanzia, lo sappiamo e lo sottoscriviamo. Oggi per stuzzicarvi abbiamo deciso di presentarvi la ricetta del danubio alla Nutella. Si tratta della rivisitazione ancor più golosa del danubio dolce campano a palline di pasta lievitata. Spopola alle feste di compleanno sia nella versione classica che quella più originale. Con questa ulteriore variante, il momento trionfante del danubio sarà ancora più irresistibile e atteso: il morbido e ricco ripieno si mostrerà, pronto a scatenare l'effetto "WOW"! Se volete fare le cose in grande non dimenticate di accompagnare il danubio alla Nutella insieme a quello salato... successo assicurato!


						
						

														INGREDIENTI
							
							                            
                                
    								
    									
    										
    										164
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    164
    					
    					    					    					
    					    Carboidrati
    					    g
    					    23.2
    					
    					    					    					
    					      di cui zuccheri
    					    g
    					    9
    					
    					    					    					
    					    Proteine
    					    g
    					    4.4
    					
    					    					    					
    					    Grassi
    					    g
    					    6
    					
    					    					    					
    					      di cui saturi
    					    g
    					    2.39
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    36
    					
    					    					    					
    					    Sodio
    					    mg
    					    80
    					
    					    				
    			
                            
													


						
														
							
														Ingredienti per 20 palline
							

							
								

																	Farina 00
								
								
								
																	200
									g
																

								

							
								

																	Farina Manitoba
								
								
								
																	200
									g
																

								

							
								

																	Zucchero di canna
								
								
								
																	50
									g
																

								

							
								

																	Uova
								
								
								circa 2 medie
																	110
									g
																

								

							
								

																	Burro
								
								
								(morbido)
																	35
									g
																

								

							
								

																	Latte intero
								
								
								(a temperatura ambiente)
																	130
									g
																

								

							
								

																	Baccello di vaniglia
								
								
								
																	1
									
																

								

							
								

																	Lievito di birra fresco
								
								
								
																	10
									g
																

								

							
								

																	Nutella
								
								
								
																	200
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la superficie
							

							
								

																	Uova
								
								
								circa 1 medio
																	55
									g
																

								

							
								

																	Panna fresca liquida
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il danubio alla Nutella iniziamo versando nella ciotola di una planetaria con il gancio la farina 00 e la manitoba 1, aggiungete il lievito di birra sbriciolato 2, il latte a temperatura ambiente 3. 
									

								

															

																		
																															
											
										
																														
																		Aggiungete lo zucchero di canna 4 e azionate il robot a velocità medio bassa per mescolare gli ingredienti. Quindi unite le uova a temperatura ambiente, ma una per volta 5. Aspettate che si assorba una prima di versare l'altra. Aggiungete infine un pizzico di sale, poi i semi della bacca di vaniglia 6. 
									

								

															

																		
																															
											
										
																														
																		Ora è il momento del burro, inserito un pezzetto alla volta a temperatura ambiente 7. Non abbiate fretta in questa fase e lasciate lavorare finché l'impasto non si sarà incordato, ovvero risulterà ben aggrappato al gancio 8. Versate il composto sul piano da lavoro e lavorate brevemente a mano 9.
									

								

															

																		
																															
											
										
																														
																		Formate una palla 10 e sistemate l’impasto in ciotola, coprite con pellicola 11. Lasciate lievitare per un paio d’ore a temperatura ambiente (la temperatura ideale è di 25/27°) o comunque finché l'impasto non raddoppia 12.
									

								

															

																		
																															
											
										
																														
																		Trascorso il tempo di riposo staccate l'impasto dalla ciotola e suddividetelo in 20 pezzetti da 35 g ciascuno aiutandovi con un tarocco 13. Appiattite con il mattarello 14 e, aiutandovi con una sac-à-poche farcite nel mezzo con 10 g di Nutella 15.
									

								

															

																		
																															
											
										
																														
																		Quindi sollevate una delle estremità 16 e fatela combaciare con quella opposta 17, ripetete per le altre due fino a chiudere completamente 18.
									

								

															

																		
																															
											
										
																														
																		Pirlate delicatamente per ottenere delle palline e assicuratevi che sia ben chiusa affinché il ripieno non fuoriesca 19. Proseguite così con tutte le palline e man mano trasferitele in uno stampo svasato, la cui base è di 22 cm, precedentemente imburrato 20. Coprite con pellicola, semplicemente appoggiandola in superficie, e lasciate lievitare un’oretta ancora 21. 
									

								

															

																		
																															
											
										
																														
																		Trascorso il tempo spennellate la superficie con uova e panna sbattuti insieme 22 e passate alla cottura 23: il danubio alla Nutella cuoce in forno statico, già caldo a 180°, per circa 30 minuti. Lasciate intiepidire prima di servire 24.
									

								

							
					    