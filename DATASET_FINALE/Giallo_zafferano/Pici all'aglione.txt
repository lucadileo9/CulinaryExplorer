Difficoltà: Facile
I pici all’aglione sono un primo piatto della tradizione toscana, in particolare della Val di Chiana. E' questa terra infatti ad essere culla di uno dei prodotti appartenenti al presidio Slow Food: l'aglione di Chiana. Una varietà di aglio riscoperta relativamente di recente, dalle dimensioni importanti e dal sapore meno marcato, più delicato rispetto alle altre tipologie di aglio. Il formato di pasta, i pici, sono realizzati con un impasto di farina e acqua molto diffuso in tutto il centro Italia, si trovano conditi anche con il ragù, con l'anatra o con le briciole, ma sono ottimi anche con pomodorini e ricotta.
Il nome pici deriva dal termine "appiciare" ovvero il tipo di lavorazione necessaria per realizzarli che consiste nel lavorare a mano l'impasto fino a creare uno spaghetto lungo.
Questa preparazione prevede l’uso di ingredienti base della cucina nostrana: l’olio extravergine d’oliva, l’aglione (o aglio se non si riesce a trovare la varietà) e i pomodori che richiamano le solari campagne toscane.
I pici all’aglione sono un primo piatto semplice da preparare, molto gustoso, genuino e saporito. Abbinatelo ad un succulento pollo alla cacciatora per un menu in stile toscano!


												
						
						

														INGREDIENTI
							
							                            
                                
    								
    									
    										
    										426
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    426
    					
    					    					    					
    					    Carboidrati
    					    g
    					    72.4
    					
    					    					    					
    					      di cui zuccheri
    					    g
    					    8.5
    					
    					    					    					
    					    Proteine
    					    g
    					    10.4
    					
    					    					    					
    					    Grassi
    					    g
    					    10.6
    					
    					    					    					
    					      di cui saturi
    					    g
    					    1.57
    					
    					    					    					
    					    Fibre
    					    g
    					    3.7
    					
    					    					    					    					
    					    Sodio
    					    mg
    					    309
    					
    					    				
    			
                            
													


						
							
							

							
								

																	Pici
								
								
								
																	360
									g
																

								

							
								

																	Aglio
								
								
								
																	6
									spicchi
																

								

							
								

																	Peperoncino fresco
								
								
								
																	1
									
																

								

							
								

																	Pomodori ramati
								
								
								
																	700
									g
																

								

							
								

																	Olio extravergine d'oliva
								
								
								
																	5
									cucchiai
																

								

							
								

																	Aceto di vino bianco
								
								
								
																	1
									cucchiaio
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pici all’aglione iniziate sbollentando i pomodori in acqua bollente per 1 minuto. Pelateli e privateli dei semi, poi tagliateli a piccoli cubetti (1-2). Schiacciate gli bene 3, se non disponete di questo attrezzo potete tagliare l'aglio a fettine e poi schiacciatelo con la lama di un coltello  molto spessa .
									

								

															

																		
																															
											
										
																														
																		Ponete l'aglio schiacciato in un tegame con l’olio e il peperoncino privato dei semi e tritato finemente (4-5), fatelo rosolare a fiamma molto bassa: il soffritto dovrà cuocere lentamente e l'aglio non dovrà scurirsi ma solo sciogliersi. Lasciate sul fuoco per una decina di minuti fino a che l'aglio avrà cominciato a sciogliersi. A questo punto incorporate anche i pomodori a pezzetti 6
									

								

															

																		
																															
											
										
																														
																		aggiungete l’aceto 7 e aggiustate di sale. Fate cuocere il sugo a fuoco basso fino a quando i pomodori si saranno disfatti 8, ottenendo una salsa cremosa (ci vorranno almeno 20 minuti). Nel frattempo mettete a bollire l'acqua salata per la pasta. Se il sugo dovesse asciugarsi eccessivamente potete aggiungere 2/3 mestoli di acqua di cottura della pasta 9.
									

								

															

																		
																															
											
										
																														
																		Quando l'acqua bolle, immergete i pici 10 e, terminato il tempo di cottura che in genere richiede circa 18 minuti, scolateli al dente e fateli saltare nel sugo per insaporirli (11-12). Servite i pici all’aglione ben caldi!
									

								

							
					    