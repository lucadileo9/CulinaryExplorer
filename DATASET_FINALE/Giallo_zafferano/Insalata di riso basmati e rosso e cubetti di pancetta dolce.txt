Difficoltà: Molto facile
L’insalata di riso è un piatto classico immancabile nei menu estivi.
Volete provare una variante della solita insalata? Ecco una ricetta fresca, leggera ma anche gustoso: l’insalata di riso basmati e rosso, due tipologie di riso molto particolari; quello basmati, con chicchi fragranti e sodi e il riso rosso croccante e dal gusto dolce. Entrambi mantengono bene la cottura e sono perfetti per questo tipo di pietanza, accompagnati con zucchine e radicchio saltati in padella con cubetti di pancetta dolce e mazzancolle.
L’insalata di riso rosso e basmati è un trionfo di colori e sapori tutto da scoprire, ideale da servire in un buffet come piatto unico fresco e saporito!


												
						
						

														INGREDIENTI
							
							                            
                                
    								
    									
    										
    										337
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    337
    					
    					    					    					
    					    Carboidrati
    					    g
    					    37.4
    					
    					    					    					
    					      di cui zuccheri
    					    g
    					    3.5
    					
    					    					    					
    					    Proteine
    					    g
    					    19.1
    					
    					    					    					
    					    Grassi
    					    g
    					    12.4
    					
    					    					    					
    					      di cui saturi
    					    g
    					    3.47
    					
    					    					    					
    					    Fibre
    					    g
    					    2.5
    					
    					    					    					
    					    Colesterolo
    					    mg
    					    135
    					
    					    					    					
    					    Sodio
    					    mg
    					    578
    					
    					    				
    			
                            
													


						
							
							

							
								

																	Riso Basmati
								
								
								
																	170
									g
																

								

							
								

																	Riso rosso
								
								
								
																	170
									g
																

								

							
								

																	Pancetta dolce
								
								
								a cubetti
																	200
									g
																

								

							
								

																	Zucchine
								
								
								
																	250
									g
																

								

							
								

																	Radicchio
								
								
								rosso
																	200
									g
																

								

							
								

																	Mazzancolle
								
								
								
																	20
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’insalata di riso basmati e rosso, iniziate dalla cottura del riso, i tempi di cottura per lessare le due tipologie di riso sono diversi, pertanto dovrete cuocerli separatamente: ponete sul fuoco due pentole colme d’acqua e portate al bollore 1, in una versate il riso rosso 2 e nell’altra il riso basmati 3. Lessate il riso rosso per circa 30 minuti e il basmati per circa 15 minuti (o per il tempo indicato sulle singole confezioni).
									

								

															

																		
																															
											
										
																														
																		A cottura ultimata, scolate i risi 4 e uniteli in una ciotola capiente, condite con un filo di olio di oliva e mescolate con un cucchiaio 5. Lavate, spuntate le zucchine e riducetele a dadini 6.
									

								

															

																		
																															
											
										
																														
																		Lavate il radicchio e tagliatelo a listarelle sottili 7. Per finire pulite le mazzancolle (oppure i gamberi): eliminate la testa, il carapace 8 la coda ed estraete l’intestino, poi dividete a metà le mazzancolle nel senso della lunghezza 9 ed eliminate delicatamente l'intestino, il filetto nero interno.
									

								

															

																		
																															
											
										
																														
																		Scaldate un filo di olio di oliva in una padella, unite i cubetti di pancetta dolce 10 e fateli rosolare pochi minuti, poi aggiungete le zucchine 11 e cuocetele per 10 minuti, dopo unite anche  le mazzancolle 12 e proseguite per 5 minuti.
									

								

															

																		
																															
											
										
																														
																		A questo punto spegnete il fuoco e unite il radicchio 13, fate raffreddare e poi incorporate i risi ormai freddi 14 e mescolate con un cucchiaio per insaporirli. L’insalata di riso basmati e rosso è pronta 15 servitela subito oppure conservatela in frigorifero fino al momento di portarla in tavola.
									

								

							
					    