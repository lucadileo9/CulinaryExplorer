Difficoltà: Media
Il ragù è una delle più importanti istituzioni della cucina italiana, diventato un vero e proprio motivo di vanto all'estero permette di spaziare tra gli ingredienti offrendo così un condimento sempre diverso scegliendo tra carne, pesce e infine vegetariano. E visto che a noi piace moltissimo provare sempre nuove ricette, oggi vogliamo proporvi delle irresistibili pennette al ragù di tacchino. Questa carne bianca dal sapore molto più deciso rispetto a quella di pollo, si presta benissimo a diventare un condimento per la pasta, basato su profumi e sapori… ruspanti! Quindi se siete amanti della tradizione del buon ragù ma il vostro palato avventuriero vi spinge alla ricerca di nuovi e interessanti unioni di gusti lasciatevi stuzzicare dalle nostre pennette al ragù di tacchino!


						
						

														INGREDIENTI
							
							                            
                                
    								
    									
    										
    										629
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    629
    					
    					    					    					
    					    Carboidrati
    					    g
    					    73.3
    					
    					    					    					
    					      di cui zuccheri
    					    g
    					    9.2
    					
    					    					    					
    					    Proteine
    					    g
    					    33.6
    					
    					    					    					
    					    Grassi
    					    g
    					    20.9
    					
    					    					    					
    					      di cui saturi
    					    g
    					    4.62
    					
    					    					    					
    					    Fibre
    					    g
    					    4.7
    					
    					    					    					
    					    Colesterolo
    					    mg
    					    89
    					
    					    					    					
    					    Sodio
    					    mg
    					    478
    					
    					    				
    			
                            
													


						
														
							
														Ingredienti per il ragù
							

							
								

																	Pennette Rigate
								
								
								
																	320
									g
																

								

							
								

																	Tacchino
								
								
								 polpa macinata
																	500
									g
																

								

							
								

																	Carote
								
								
								
																	60
									g
																

								

							
								

																	Sedano
								
								
								
																	60
									g
																

								

							
								

																	Cipolle bianche
								
								
								
																	60
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	50
									g
																

								

							
								

																	Vino bianco
								
								
								
																	80
									g
																

								

							
								

																	Salvia
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Pomodori secchi sott'olio
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per il brodo
							

							
								

																	Acqua
								
								
								
																	1,5
									l
																

								

							
								

																	Tacchino
								
								
								scarti e ossa
																	400
									g
																

								

							
								

																	Carote
								
								
								
																	30
									g
																

								

							
								

																	Sedano
								
								
								
																	30
									g
																

								

							
								

																	Cipolle bianche
								
								
								
																	30
									g
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le pennette al ragù di tacchino cominciate dal brodo che potrete ottenere con le ossa. Quindi in una pentola capiente versate acqua, sedano, carota, cipolla, prezzemolo, sale e ovviamente le ossa del tacchino 1 e lasciate cuocere per un paio d’ore a fuoco dolce, schiumando di tanto in tanto. Questo brodo vi servirà per cuocere il ragù, nel caso in cui non avete le ossa del tacchino potete sostituire con del brodo vegetale. Per preparare il ragù invece mondate sedano, carota, cipolla e aglio 2 e frullate per pochi istanti ad alta velocità in modo da ottenere dei piccoli dadini 3.
									

								

															

																		
																															
											
										
																														
																		Su un tagliere sminuzzate finemente le erbe aromatiche 4 e versatele in un tegame con l’olio insieme al trito aromatico 5. Cuocete per una decina di minuti. Non appena il fondo sarà ben insaporito aggiungete la carne macinata di tacchino 6,
									

								

															

																		
																															
											
										
																														
																		mescolate di tanto in tanto per evitare che bruci e dopo un quarto d’ora sfumate con il vino bianco 7. Non appena l’alcol sarà completamente evaporato aggiungete circa 300 g di brodo prolungando la cottura per altri 15 minuti 8. Sminuzzate i pomodorini secchi sott’olio 9
									

								

															

																		
																															
											
										
																														
																		e aggiungeteli al ragù 10, infine aggiustate di sale e di pepe 11. Intanto cuocete la pasta in abbondante acqua bollente e salata 12
									

								

															

																		
																															
											
										
																														
																		e non appena sarà cotta al dente scolatela e unitela al condimento 13, mescolate lasciando cuocere per qualche istante ancora, in questo modo la pasta si insaporirà per bene 14 e infine servite le vostre pennette al ragù di tacchino quando sono ancora caldissime guarnendo con qualche fogliolina di timo 15!
									

								

							
					    