Difficoltà: Facile
Una delle ricette più semplici da realizzare senza l’uso di particolari attrezzature è senz’altro la torta 7 vasetti, un soffice dolce allo yogurt che prevede come unità di misura proprio il classico vasetto da 125 ml. Fra le tante varianti esistenti oggi ne prepariamo una salata: la torta 7 vasetti alle zucchine! Una sfiziosa idea vegetariana arricchita con formaggio e farina di nocciole, che conferirà all’impasto una fragranza particolare. Perfetta da tagliare a cubetti per i buffet di primavera, la torta 7 vasetti alle zucchine potrebbe rivelarsi anche un ottimo modo per far mangiare le verdure ai più piccoli, proprio come la sua versione dolce... in fondo, come si dice: le cose più semplici sono sempre le più buone!


												
						
						

														INGREDIENTI
							
							                            
                                
    								
    									
    										
    										661
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    661
    					
    					    					    					
    					    Carboidrati
    					    g
    					    34.8
    					
    					    					    					
    					      di cui zuccheri
    					    g
    					    3
    					
    					    					    					
    					    Proteine
    					    g
    					    22.5
    					
    					    					    					
    					    Grassi
    					    g
    					    47.9
    					
    					    					    					
    					      di cui saturi
    					    g
    					    11.02
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    140
    					
    					    					    					
    					    Sodio
    					    mg
    					    756
    					
    					    				
    			
                            
													


						
							
														Per uno stampo di 20 cm di diametro
							

							
								

																	Zucchine
								
								
								(circa 2)
																	340
									g
																

								

							
								

																	Farina 00
								
								
								
																	2
									vasetti
																

								

							
								

																	Farina di nocciole
								
								
								
																	1
									vasetto
																

								

							
								

																	Yogurt bianco naturale
								
								
								
																	1
									vasetto
																

								

							
								

																	Olio di semi di girasole
								
								
								
																	1
									vasetto
																

								

							
								

																	Pecorino
								
								
								da grattugiare
																	1
									vasetto
																

								

							
								

																	Fontina
								
								
								a cubetti
																	1
									vasetto
																

								

							
								

																	Uova
								
								
								
																	3
									
																

								

							
								

																	Lievito istantaneo per preparazioni salate
								
								
								(1 bustina)
																	16
									g
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la torta 7 vasetti alle zucchine, per prima cosa grattugiate le zucchine con una grattugia a fori larghi 1. Ora versate lo yogurt in una ciotola capiente 2 così da utilizzare il vasetto come unità di misura. Aggiungete le uova 3 e iniziate a mescolare con una frusta.
									

								

															

																		
																																											
											
										
																						
											
										
																						
											
										
																																										
																		Mentre mescolate versate l’olio di semi a filo 4, poi unite il pecorino grattugiato 5 e la farina di nocciole 6.
									

								

															

																		
																																											
											
										
																						
											
										
																						
											
										
																																										
																		Aggiungete anche la farina 00 7, poi mescolate bene per amalgamare il tutto 8, salate e pepate 9.
									

								

															

																		
																																											
											
										
																						
											
										
																						
											
										
																																										
																		Unite il lievito 10 e le foglioline di timo 11, poi aggiungete le zucchine grattugiate 12 e mescolate con una marisa per incorporarle al composto.
									

								

															

																		
																																											
											
										
																						
											
										
																						
											
										
																																										
																		In ultimo versate i cubetti di fontina 13 e mescolate ancora per ottenere un composto omogeneo 14. Foderate uno stampo del diametro di 20 cm con carta forno e versate all’interno l’impasto ottenuto 15.
									

								

															

																		
																																											
											
										
																						
											
										
																						
											
										
																																										
																		Livellate la superficie 16 e cuocete in forno statico preriscaldato a 180° per circa 60 minuti. Una volta cotta, sfornate e lasciate intiepidire 17. La vostra torta 7 vasetti alle zucchine è pronta per essere gustata tiepida o a temperatura ambiente 18!
									

								

							
					    