Difficoltà: Facile
L’insalata di mare è un antipasto perfetto per le sere d’estate, ma spesso troppo laborioso da preparare… con la ricetta dell’insalata di seppie estiva vi proponiamo una variante più semplice e altrettanto gustosa! Una sfiziosa insalata di seppie vivacizzata dal colore brillante e dalla consistenza dei fagiolini piattoni, il tutto condito con un profumato dressing al lime, olio extravergine d'oliva e maggiorana fresca. Per questo piatto di pesce bastano pochi ingredienti e pochi passaggi per una pietanza all'altezza dei migliori ristoranti, deliziosamente fresca e leggera. Provate la nostra insalata di seppie estiva e fateci sapere!


						
						

														INGREDIENTI
							
													


						
														
							
							

							
								

																	Seppie
								
								
								(già pulite)
																	1
									kg
																

								

							
								

																	Fagiolini piattoni
								
								
								
																	400
									g
																

								

							
														
							
						
														
							
														Per il dressing
							

							
								

																	Olio extravergine d'oliva
								
								
								biologico, non filtrato
																	50
									g
																

								

							
								

																	Maggiorana
								
								
								
																	10
									g
																

								

							
								

																	Succo di lime
								
								
								
																	35
									g
																

								

							
								

																	Scorza di lime
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare l’insalata di seppie estiva per prima cosa portate a bollore dell’acqua in una pentola capiente, poi abbassate il fuoco e versate le seppie già pulite 1. Cuocete a fuoco medio-alto per circa 15 minuti; il tempo può variare a seconda della dimensione delle seppie 2. Scolate le seppie 3 e lasciatele raffreddare in una ciotola, coperta con pellicola o con un piatto.
									

								

															

																		
																																											
											
										
																						
											
										
																						
											
										
																																										
																		Mentre le seppie cuociono lavate e spuntate i piattoni, poi tagliateli diagonalmente in 4-5 pezzi, a seconda della grandezza 4. Cuocete i piattoni in acqua bollente per circa 8-10 minuti 5, poi scolateli e trasferiteli in una ciotola con acqua e ghiaccio 6; in questo modo il colore rimarrà vivido.
									

								

															

																		
																																											
											
										
																						
											
										
																						
											
										
																																										
																		Preparate il dressing: versate la maggiorana in un boccale 7 insieme all’olio 8 e alla scorza di lime 9.
									

								

															

																		
																																											
											
										
																						
											
										
																						
											
										
																																										
																		Aggiungete anche il succo di lime 10, sale 11 e pepe. Frullate con un mixer a immersione per ottenere una consistenza omogenea 12.
									

								

															

																		
																																											
											
										
																						
											
										
																						
											
										
																																										
																		Tagliate le seppie a listarelle di 1 cm di larghezza 13. A questo punto potete assemblare gli ingredienti: in una ciotola capiente versate i piattoni 14 e le seppie 15.
									

								

															

																		
																																											
											
										
																						
											
										
																						
											
										
																																										
																		Condite con il dressing 16 e mescolate bene 17. La vostra insalata di seppie estiva è pronta per essere gustata 18!
									

								

							
					    