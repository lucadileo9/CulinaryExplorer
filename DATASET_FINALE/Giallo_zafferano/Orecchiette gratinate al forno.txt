Difficoltà: Facile
Tipiche della Puglia, le orecchiette vengono abbinate tradizionalmente alle cime di rapa ma possono riservare gustose sorprese anche in tanti altri tipi di primi piatti… al forno, per esempio, come nella ricetta delle orecchiette gratinate! Condite con zucchine e pancetta, sono particolarmente ricche e cremose grazie all’aggiunta di stracchino e brie. La spolverata finale di Parmigiano Reggiano assicurerà l’immancabile crosticina croccante che tanto ci piace quando si parla di pasta al forno… in questo caso, di orecchiette gratinate al forno!


												
						
						

														INGREDIENTI
							
							                            
                                
    								
    									
    										
    										533
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    533
    					
    					    					    					
    					    Carboidrati
    					    g
    					    68.5
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    23.3
    					
    					    					    					
    					    Grassi
    					    g
    					    20.7
    					
    					    					    					
    					      di cui saturi
    					    g
    					    10.34
    					
    					    					    					
    					    Fibre
    					    g
    					    3.7
    					
    					    					    					
    					    Colesterolo
    					    mg
    					    59
    					
    					    					    					
    					    Sodio
    					    mg
    					    670
    					
    					    				
    			
                            
													


						
							
							

							
								

																	Orecchiette fresche
								
								
								
																	500
									g
																

								

							
								

																	Zucchine
								
								
								
																	600
									g
																

								

							
								

																	Stracchino
								
								
								
																	150
									g
																

								

							
								

																	Brie
								
								
								
																	100
									g
																

								

							
								

																	Pancetta affumicata
								
								
								
																	50
									g
																

								

							
								

																	Parmigiano Reggiano DOP
								
								
								da grattugiare
																	30
									g
																

								

							
								

																	Basilico
								
								
								
																	8
									foglie
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le orecchiette gratinate al forno, per prima cosa mettete a bollire una pentola di acqua per le orecchiette. Mondate le zucchine e tagliatele a cubetti 1. Scaldate un filo d’olio in una padella e fate rosolare i cubetti di pancetta a fiamma vivace 2, poi aggiungete le zucchine 3.
									

								

															

																		
																															
											
										
																														
																		Regolate di sale e pepe 4 e fate cuocere a fuoco medio per circa 10 minuti. Nel frattempo salate l’acqua che sarà arrivata a bollore e cuocete le orecchiette 5. Scolate la pasta al dente e versatela direttamente nella padella con le zucchine e la pancetta 6. Mescolate brevemente e togliete dal fuoco.
									

								

															

																		
																															
											
										
																														
																		A questo punto aggiungete lo stracchino 7 e le foglie di basilico spezzettate con le mani, poi mescolate ancora 8 e trasferite il tutto in una pirofila 9.
									

								

															

																		
																															
											
										
																														
																		Aggiungete il brie a pezzettini 10, spolverizzate con il Parmigiano Reggiano grattugiato 11 e cuocete in forno statico preriscaldato a 200° per circa 15 minuti finché la superficie non diventerà bella dorata. Le vostre orecchiette gratinate al forno sono pronte per essere sfornate e servite 12!
									

								

							
					    