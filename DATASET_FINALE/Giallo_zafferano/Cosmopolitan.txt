Difficoltà: Facile
Il cocktail Cosmopolitan è un grande classico americano, spesso presente nelle serate mondane per il suo sapore caratterizzato dall’inconfondibile connubio dolce e secco. Infatti, la presenza aspra, data dal succo di lime e di mirtillo, si sposa perfettamente con la dolcezza e la presenza della vodka e del Cointreau, trasformando il cocktail in un mix avvolgente. La storia di questo drink non è sicura, ma tra le fonti più accreditate sembra che sia stato inventato da Cheryl Cook nel 1987, quando la barman voleva creare un cocktail particolarmente amato dal palato femminile, non sapendo che invece avrebbe istituito una vera icona rosa. Nel tempo, il Cosmopolitan è infatti diventato un grande protagonista della cinematografia: il suo più grande ruolo è infatti nella serie TV Sex and The City, dove la protagonista Carrie Bradshaw racconta della sua vita, sorseggiando questo cocktail tra gli aperitivi e i buffet delle feste mondane. Quindi, se vi trovate in un bar statunitense e sentite qualcuno dire “a cosmo, please” saprete che sta ordinando un cosmopolitan!


						
						

														INGREDIENTI
							
							                            
                                
    								
    									
    										
    										286
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    286
    					
    					    					    					
    					    Carboidrati
    					    g
    					    8.8
    					
    					    					    					
    					      di cui zuccheri
    					    g
    					    8.8
    					
    					    					    					
    					    Proteine
    					    g
    					    0.2
    					
    					    					    					
    					    Grassi
    					    g
    					    0.1
    					
    					    					    					
    					      di cui saturi
    					    g
    					    0.02
    					
    					    					    					
    					    Fibre
    					    g
    					    0.1
    					
    					    					    					    					
    					    Sodio
    					    mg
    					    8
    					
    					    				
    			
                            
													


						
														
							
														Ingredienti per 200 ml
							

							
								

																	Vodka
								
								
								
																	80
									ml
																

								

							
								

																	Cointreau
								
								
								
																	30
									ml
																

								

							
								

																	Succo di mirtillo rosso
								
								
								 
																	60
									ml
																

								

							
								

																	Succo di lime
								
								
								 
																	30
									ml
																

								

							
														
							
						
														
							
														per guarnire
							

							
								

																	Lime
								
								
								 
																	1
									fetta
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il Cosmopolitan cominciate versando in uno shaker i cubetti di ghiaccio 1 poi aggiungete la vodka 2, il Cointreau 3,
									

								

															

																		
																															
											
										
																														
																		il succo di lime 4 ed infine il succo di mirtilli rossi 5; chiudete lo shaker con il secondo boccale 6 e shakerate, cioè agitate i due boccali incastrati tra loro stringendo le estremità e agitando energicamente per qualche istante.
									

								

															

																		
																															
											
										
																														
																		Separate i due pezzi dello shaker e applicate lo strainer 7, vale a dire l’apposito colino per separare il ghiaccio dal cocktail, e versate il contenuto in un bicchiere 8, riempiendo così una doppia coppa di Martini 9.
									

								

															

																		
																															
											
										
																														
																		Lavatate e asciugate un lime, poi tagliate una fetta sottile per ogni bicchiere che avrete preparato 10, incidendo leggermente la fettina di lime in modo da poter applicare la rondella sul bicchiere 11. Infine guarnite il vostro bicchiere di Cosmopolitan e sorseggiatelo ancora fresco 12!
									

								

							
					    