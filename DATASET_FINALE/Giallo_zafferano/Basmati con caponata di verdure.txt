Difficoltà: Facile
La caponata è una delle ricette più rappresentative della cucina siciliana, un contorno dal gusto unico di cui esistono moltissime varianti! Noi vi proponiamo una versione originale, da servire come primo piatto: il basmati con caponata di verdure. Il mix agrodolce di melanzane, peperoni, sedano, cipolla, pomodorini e pinoli si sposa perfettamente con la nota aromatica del riso basmati ed è ottimo da gustare tiepido o a temperatura ambiente. Una pietanza ideale per la bella stagione, quindi, che si può preparare comodamente in anticipo per un pranzo all’aria aperta oppure in ufficio. Lasciatevi ispirare anche voi dai sapori della tradizione per provare nuove sfiziose ricette come il basmati con caponata di verdure!


						
						

														INGREDIENTI
							
													


						
														
							
							

							
								

																	Riso Basmati
								
								
								
																	320
									g
																

								

							
								

																	Melanzane
								
								
								
																	1,3
									kg
																

								

							
								

																	Peperoni
								
								
								gialli e rossi
																	650
									g
																

								

							
								

																	Pomodorini datterini
								
								
								
																	300
									g
																

								

							
								

																	Cipolle rosse
								
								
								
																	250
									g
																

								

							
								

																	Sedano
								
								
								
																	200
									g
																

								

							
								

																	Olive verdi
								
								
								
																	150
									g
																

								

							
								

																	Pinoli
								
								
								
																	80
									g
																

								

							
								

																	Capperi sotto sale
								
								
								
																	70
									g
																

								

							
								

																	Uva passa
								
								
								
																	60
									g
																

								

							
								

																	Acciughe sott'olio
								
								
								piccanti
																	6
									filetti
																

								

							
								

																	Concentrato di pomodoro
								
								
								
																	2
									cucchiai
																

								

							
								

																	Aceto di vino bianco
								
								
								
																	25
									g
																

								

							
								

																	Zucchero
								
								
								
																	20
									g
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per friggere le melanzane
							

							
								

																	Olio di semi di girasole
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il basmati con caponata di verdure, per prima cosa preparate le verdure: mondate le cipolle rosse e affettatele a julienne 1, poi tagliate le melanzane a fette dello spessore di 2 cm 2 e riducetele a cubetti 3.
									

								

															

																		
																																											
											
										
																						
											
										
																						
											
										
																																										
																		Pelate i peperoni con un pelaverdure 4, poi eliminate i semi e filamenti interni 5. Tagliate i peperoni prima a strisce e poi a pezzetti di circa 1,5 cm 6.
									

								

															

																		
																																											
											
										
																						
											
										
																						
											
										
																																										
																		Pelate anche le coste di sedano 7 e riducetele a cubetti 8. Infine dividete i pomodorini a metà 9.
									

								

															

																		
																																											
											
										
																						
											
										
																						
											
										
																																										
																		Portate l’olio di semi a una temperatura di 180° e friggete poche melanzane per volta per circa 3-4 minuti 10. Scolate le melanzane su carta per fritti 11 e tenete da parte. Versate i pinoli in una padella già calda e tostateli a fuoco medio per circa 5 minuti, muovendoli spesso. Quando si saranno colorati, spegnete il fuoco e tenete da parte 12.
									

								

															

																		
																																											
											
										
																						
											
										
																						
											
										
																																										
																		Passate alla preparazione della caponata: scaldate un giro abbondante di olio in una casseruola capiente, poi versate le cipolle 13 e cuocete a fuoco medio per 3 minuti. Unite i peperoni 14 e il sedano 15 e fate rosolare per 5 minuti.
									

								

															

																		
																																											
											
										
																						
											
										
																						
											
										
																																										
																		A questo punto aggiungete i pomodorini 16 e il concentrato di pomodoro 17 e proseguite la cottura per altri 5 minuti, poi versate l’aceto 18.
									

								

															

																		
																																											
											
										
																						
											
										
																						
											
										
																																										
																		Condite anche con lo zucchero 19 e il sale 20. Lasciate evaporare l’aceto, poi unite le melanzane 21 e continuate a cuocere per altri 10 minuti.
									

								

															

																		
																																											
											
										
																						
											
										
																						
											
										
																																										
																		Poco prima di terminare la cottura aggiungete le olive spezzettate 22, i capperi dissalati 23 e i pinoli tostati 24.
									

								

															

																		
																																											
											
										
																						
											
										
																						
											
										
																																										
																		Aggiungete anche l’uvetta, che avrete precedentemente ammollato 25. Una volta terminata la cottura, profumate con il basilico spezzettando le foglie con le mani 26 e lasciate intiepidire. Nel frattempo versate il riso basmati in acqua bollente salata 27 e cuocete per il tempo indicato sulla confezione.
									

								

															

																		
																																											
											
										
																						
											
										
																						
											
										
																																										
																		Scolate il riso e trasferitelo in una ciotola capiente, poi lasciate intiepidire 28. Intanto tritate i filetti di acciughe 29 e aggiungeteli alla caponata ormai tiepida 30.
									

								

															

																		
																																											
											
										
																						
											
										
																						
											
										
																																										
																		Unite la caponata al riso tiepido 31 e mescolate bene 32. Servite il vostro basmati con caponata di verdure guarnito con foglioline di basilico fresco 33!
									

								

							
					    