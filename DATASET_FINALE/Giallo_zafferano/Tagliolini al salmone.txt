Difficoltà: Facile
La pasta al salmone è un classico primo di pesce che si adatta ad ogni occasione e formato: farfalle, pennette, paccheri… anche tagliolini, con la ricetta dei tagliolini al salmone! La pasta lunga all’uovo avvolge alla perfezione il cremoso condimento realizzato con salmone fresco e senza aggiunta di panna. Un’alternativa più leggera, ma altrettanto gustosa, della variante con salmone affumicato che tutti abbiamo preparato almeno una volta nella vita! Adesso con i tagliolini al salmone avrete a disposizione un’altra carta vincente per i vostri menù, un altro modo per preparare una squisita pasta al salmone da sfoggiare sia per una cena informale che per una ricorrenza speciale.


												
						
						

														INGREDIENTI
							
							                            
                                
    								
    									
    										
    										478
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    478
    					
    					    					    					
    					    Carboidrati
    					    g
    					    51.2
    					
    					    					    					
    					      di cui zuccheri
    					    g
    					    3.2
    					
    					    					    					
    					    Proteine
    					    g
    					    26.8
    					
    					    					    					
    					    Grassi
    					    g
    					    17.3
    					
    					    					    					
    					      di cui saturi
    					    g
    					    4.34
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    94
    					
    					    					    					
    					    Sodio
    					    mg
    					    407
    					
    					    				
    			
                            
													


						
							
							

							
								

																	Tagliolini all'uovo
								
								
								
																	250
									g
																

								

							
								

																	Filetto di salmone
								
								
								
																	400
									g
																

								

							
								

																	Vino bianco secco
								
								
								
																	60
									g
																

								

							
								

																	Cipollotto fresco
								
								
								
																	½
									
																

								

							
								

																	Prezzemolo
								
								
								
																	1
									ciuffo
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i tagliolini al salmone per prima cosa mettete sul fuoco una pentola d'acqua per la cottura della pasta da salare a bollore. Mondate e tritate finemente il cipollotto 1. Eliminate la pelle dal filetto di salmone, rimuovete le lische con una pinzetta da cucina e tagliatelo a cubetti 2. Soffriggete il cipollotto in una padella con un filo d’olio e lasciatelo imbiondire 3.
									

								

															

																		
																																											
											
										
																						
											
										
																						
											
										
																																										
																		A questo punto aggiungete il salmone 4 e rosolate per qualche minuto mescolando spesso, poi salate. Alzate leggermente la fiamma e sfumate con il vino bianco 5, lasciandolo evaporare completamente. Nel frattempo cuocete i tagliolini al dente 6 e tenete da parte un po’ di acqua di cottura.
									

								

															

																		
																																											
											
										
																						
											
										
																						
											
										
																																										
																		Una volta cotti, trasferite i tagliolini direttamente nella padella col salmone 7 e saltate il tutto a fiamma moderata, mescolando velocemente ma con delicatezza, per amalgamare bene il condimento. Se necessario potete aggiungere un mestolo dell’acqua di cottura della pasta che avete tenuto da parte. Spegnete il fuoco e guarnite con il prezzemolo fresco 8. I tagliolini al salmone sono pronti per essere serviti 9!
									

								

							
					    