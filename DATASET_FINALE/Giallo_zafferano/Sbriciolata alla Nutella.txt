Difficoltà: Media
Con la pasta frolla si può fare una classica crostata oppure rompere l'impasto in briciole golose e realizzare una croccante sbriciolata! Dopo quella al cappuccino, alle mele, e alle fragole... sbriciolata alla Nutella! Un dolce goloso perfetto per la merenda dei bambini e dei grandi che non vogliono crescere! Da servire sia in inverno che in estate... potrete accompagnare il dolce con una tazza di tè caldo o con un fresco succo di frutta!Perfetta per coloro che preferiscono i dolci croccanti e biscottosi alle classiche torte alte e morbide. E siamo sicuri che tagliando una fetta di questa bontà per i più piccoli cederete anche voi alla tentazione di prenderne un pezzo! Non sentitevi assolutamente in colpa perché possiamo capirvi: la sbriciolata alla Nutella fa davvero gola a tutti. Questo dolce è ispirato al grande classico mantovano e realizzarlo è davvero un gioco da ragazzi, quindi preparatevi ad infornare una torta buonissima per la merenda di oggi seguendo la nostra ricetta perfetta!


						
						

														INGREDIENTI
							
							                            
                                
    								
    									
    										
    										666
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    666
    					
    					    					    					
    					    Carboidrati
    					    g
    					    83.6
    					
    					    					    					
    					      di cui zuccheri
    					    g
    					    45.8
    					
    					    					    					
    					    Proteine
    					    g
    					    13.6
    					
    					    					    					
    					    Grassi
    					    g
    					    30.8
    					
    					    					    					
    					      di cui saturi
    					    g
    					    16.13
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    120
    					
    					    					    					
    					    Sodio
    					    mg
    					    191
    					
    					    				
    			
                            
													


						
														
							
														Ingredienti per la frolla ( per una teglia di 28 cm)
							

							
								

																	Farina 00
								
								
								
																	500
									g
																

								

							
								

																	Burro
								
								
								(freddo)
																	200
									g
																

								

							
								

																	Lievito in polvere per dolci
								
								
								
																	5
									g
																

								

							
								

																	Baccello di vaniglia
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
								

																	Uova
								
								
								(circa 2 medie)
																	110
									g
																

								

							
								

																	Zucchero a velo
								
								
								
																	300
									g
																

								

							
														
							
						
														
							
														per il ripieno
							

							
								

																	Nutella
								
								
								
																	200
									g
																

								

							
								

																	Ricotta vaccina
								
								
								
																	600
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la ricetta perfetta della sbriciolata alla Nutella iniziate dalla frolla: mettete nel mixer la farina e il lievito setacciati 1, unite il burro freddo a pezzetti, aromatizzate con i semi della bacca di vaniglia 2, aggiungete anche il sale 3, azionate le lame e frullate il tutto fino ad ottenere una consistenza sabbiosa, non morbida. 
									

								

															

																		
																															
											
										
																														
																		Trasferite il composto in una ciotola larga, unite lo zucchero a velo 4, le uova 5 e mescolate velocemente con la punta delle dita sbriciolando la frolla 6. Coprite poi con la pellicola per alimenti e riponete in frigorifero per un'ora. 
									

								

															

																		
																															
											
										
																														
																		A questo punto preparate il ripieno: setacciate la ricotta (se necessario lasciatela scolare in frigorifero almeno un paio di ore) 7, aggiungete la nutella 8 mescolate con una spatola 9 fino ad ottenere una crema omogenea.
									

								

															

																		
																															
											
										
																														
																		Foderate con carta da forno una tortiera tonda dal diametro di 28 cm e ponete sul fondo un po' più della metà della frolla sbriciolata formando un bordino 10, schiacciate leggermente con le mani 11, poi aggiungete sopra il ripieno alla nutella 12 e livellate la superficie senza spargere sul bordo il composto.
									

								

															

																		
																															
											
										
																														
																		Ricoprite con le briciole rimaste 13 avendo cura di coprire bene il ripieno 14. Infornate a 180° in modalità statica per 80 minuti: trascorsi 40 minuti ruotate lo stampo per cuocere uniformemente, proseguite la cottura e quando mancano 20 minuti dalla fine ricoprite con un foglio di alluminio. Sfornate la sbriciolata alla Nutella 15, fatela raffreddare e poi servitela.
									

								

							
					    