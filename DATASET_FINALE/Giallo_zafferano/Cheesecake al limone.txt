Difficoltà: Media
Dolce estivo da fine pasto? Una golosa cheesecake al limone! Certo dopo un pranzo luculliano sarà sicuramente più sostanziosa di uno "sgroppino", ma anche più fresca della più ricca New York cheesecake: il suo gusto raffinato e la nota acidula del limone rilasceranno in bocca una piacevole sensazione e ai vostri ospiti rimarrà un piacevole ricordo della serata trascorsa insieme! La cheesecake al limone è un dolce perfetto anche per concedersi una pausa nei pomeriggi timidamente soleggiati di aprile o nelle giornate estive più afose, con il suo strato croccante di biscotto e la vellutata crema al formaggio aromatizzata al limone. Ma il tocco "glam" è dato dallo strato in superficie di un bel giallo accattivante, realizzato con un pizzico di curcuma, che attirerà sulla cheesecake tutta l'attenzione! A differenza di molte ricette di cheesecake questo dessert non risulta troppo dolce e conquisterà anche i palati più raffinati! Seguite i nostri step e realizzate questa cheesecake al limone, il successo è garantito... siamo sicuri diventerà il vostro cavallo di battaglia!


						
						

														INGREDIENTI
							
							                            
                                
    								
    									
    										
    										723
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    723
    					
    					    					    					
    					    Carboidrati
    					    g
    					    91.4
    					
    					    					    					
    					      di cui zuccheri
    					    g
    					    66.2
    					
    					    					    					
    					    Proteine
    					    g
    					    12.3
    					
    					    					    					
    					    Grassi
    					    g
    					    34.3
    					
    					    					    					
    					      di cui saturi
    					    g
    					    14.8
    					
    					    					    					
    					    Fibre
    					    g
    					    89
    					
    					    					    					
    					    Colesterolo
    					    mg
    					    0.8
    					
    					    					    					
    					    Sodio
    					    mg
    					    106
    					
    					    				
    			
                            
													


						
														
							
														Ingredienti (per una base da 20 cm)
							

							
								

																	Biscotti Digestive
								
								
								
																	200
									g
																

								

							
								

																	Burro
								
								
								
																	100
									g
																

								

							
														
							
						
														
							
														per il ripieno
							

							
								

																	Ricotta vaccina
								
								
								
																	500
									g
																

								

							
								

																	Formaggio fresco spalmabile
								
								
								
																	250
									g
																

								

							
								

																	Succo di limone
								
								
								
																	100
									g
																

								

							
								

																	Zucchero a velo
								
								
								
																	150
									g
																

								

							
								

																	Scorza di limone
								
								
								
																	2
									
																

								

							
								

																	Panna fresca liquida
								
								
								
																	100
									g
																

								

							
								

																	Gelatina in fogli
								
								
								
																	10
									g
																

								

							
														
							
						
														
							
														per la copertura
							

							
								

																	Succo di limone
								
								
								
																	60
									g
																

								

							
								

																	Amido di mais (maizena)
								
								
								
																	15
									g
																

								

							
								

																	Acqua
								
								
								
																	100
									g
																

								

							
								

																	Zucchero
								
								
								
																	80
									g
																

								

							
								

																	Curcuma in polvere
								
								
								
																	¼
									cucchiaino
																

								

							
														
							
						
														
							
														per guarnire
							

							
								

																	Limoni
								
								
								
																	1
									
																

								

							
								

																	Menta
								
								
								
																	
									q.b.
																

								

							
								

																	Zucchero
								
								
								
																	100
									g
																

								

							
								

																	Acqua
								
								
								
																	80
									
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la cheesecake al limone iniziate a preparare la base: come prima cosa versate i biscotti all'interno di un mixer 1, poi frullateli fino a ridurli in briciole 2. Trasferiteli all'interno di una ciotola capiente e unite il burro precedentemente fuso 3.
									

								

															

																		
																																											
											
										
																						
											
										
																						
											
										
																																										
																		Mescolate il tutto con un cucchiaio fino ad ottenere un composto uniforme 4. A questo punto rivestite di carta forno uno stampo a cerniera da 20 cm (per il bordo meglio una striscia di acetato) e utilizzate il composto di biscotti per ricreare la base della cheesecake pressando delicatamente con il dorso di un cucchiaio 5. Riponete la base a rassodare in frigorifero per circa 30 minuti. Nel frattempo occupatevi della crema. Mettete la gelatina in ammollo in acqua fredda per circa 10 minuti 6.
									

								

															

																		
																																											
											
										
																						
											
										
																						
											
										
																																										
																		Spremete i limoni 7 e filtrate il succo 8. In una ciotola versate la ricotta e il formaggio cremoso 9, mescolate il tutto con una frusta. 
									

								

															

																		
																																											
											
										
																						
											
										
																						
											
										
																																										
																		Aggiungete la scorza dei limoni grattugiata 10. Mescolate nuovamente il tutto e unite anche lo zucchero a velo 11 e il succo di limoni 12 continuando sempre a mescolare. 
									

								

															

																		
																																											
											
										
																						
											
										
																						
											
										
																																										
																		A questo punto scaldate la panna in un pentolino, quando avrà sfiorato il bollore spegnete il fuoco, strizzate bene la gelatina e, sempre a fuoco spento, unitela alla panna calda 13 mescolando rapidamente fino a farla sciogliere completamente. Lasciate intiepidire, poi versate poco per volta all'interno del composto con i formaggi 14, mescolando per farla amalgamare al meglio 15. 
									

								

															

																		
																																											
											
										
																						
											
										
																						
											
										
																																										
																		Versate tutto sulla base di biscotti solidificata 16, livellate la superficie con una spatola 17 e riponetela in frigorifero per almeno 2 ore a rassodare. Potete preparare la glassa quando macherà poco allo scadere delle due ore: in un pentolino versate acqua e zucchero 18. 
									

								

															

																		
																																											
											
										
																						
											
										
																						
											
										
																																										
																		Versate anche il succo di limone filtrato 19 e la maizena 20. Mescolate con una frusta mescolate e portate a bollore. Quando avrà raggiunto il bollore spegnete e versate la curcuma 21, mescolando per far sciogliere.
									

								

															

																		
																																											
											
										
																						
											
										
																						
											
										
																																										
																		Lasciate intiepidire 22, poi versate la glassa sopra la cheesecake 23 e di nuovo in frigo almeno 2 ore a rassodare. Per decorare potete tagliare il limone a fettine di circa 1 mm 24.
									

								

															

																		
																																											
											
										
																						
											
										
																						
											
										
																																										
																		In un pentolino versate acqua 25 e zucchero 26, portate a bollore e, una volta preso il bollore, spegnete il fuoco e versate lo sciroppo sopra le fette di limone 27. 
									

								

															

																		
																																											
											
										
																						
											
										
																						
											
										
																																										
																		Lasciate in infusione 28 fino al momento di decorare il dolce.Trascorso il tempo di raffreddamento sformate dalla tortiera il dolce e decorate con le fettine di limone 29 e foglioline di menta 30.
									

								

							
					    