Difficoltà: Facile
Alla fine dell'anno è tradizione sorprendere i propri cari con piatti saporiti e originali, che se poi sono impiattati a dovere è ancora meglio. Così abbiamo deciso di portare in tavola un delizioso piatto di tagliolini all'astice su crema di burrata. Un primo dai gusti delicati e persistenti grazie alla presenza della burrata frullata con il basilico che sposa alla perfezione la bontà dell'astice. Un piatto che si prepara con grande velocità e che vi permetterà di pensare anche a tutte le altre preparazioni della serata. A proposito, avete già in mente il menù? Perché noi abbiamo da suggerirvi dei crostini con salmone e una tagliata di tonno per secondo. Intanto provate anche voi i tagliolini all'astice su crema di burrata e fateci sapere che ne pensate.


						
						

														INGREDIENTI
							
													


						
														
							
							

							
								

																	Tagliolini all'uovo
								
								
								
																	250
									g
																

								

							
								

																	Astice
								
								
								precotto da cui ricavare 150 g di polpa
																	1
									kg
																

								

							
								

																	Brodo di pesce
								
								
								
																	1
									l
																

								

							
								

																	Peperoncino fresco
								
								
								
																	1
									
																

								

							
								

																	Olio extravergine d'oliva
								
								
								
																	10
									g
																

								

							
								

																	Miele millefiori
								
								
								
																	1
									cucchiaino
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la crema di burrata
							

							
								

																	Burrata
								
								
								
																	200
									g
																

								

							
								

																	Basilico
								
								
								qualche foglia
																	
									
																

								

							
								

																	Olio extravergine d'oliva
								
								
								
																	10
									g
																

								

							
								

																	Scorza di limone
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i tagliolini all'astice su crema di burrata cominciate assicurandovi di tenere il brodo di pesce in caldo per tutta la preparazione. Poi, nel boccale di un frullatore versate la burrata, il sale e il pepe 1, poi aggiungete qualche foglia di basilico, parte della scorza di limone e l'olio 2. Azionate le lame fino ad ottenere una salsa liscia, tenetela da parte in una ciotola 3.
									

								

															

																		
																															
											
										
																														
																		Passate adesso alla pulizia dell'astice. Per prima cosa incidete le chele 4, in questo modo potrere ricavare la polpa 5. Poi tagliate con le forbici la parte dove c'è il ventre e ricavate la restante parte di polpa 6.
									

								

															

																		
																															
											
										
																														
																		Dividetela in pezzi 7 e spostatevi ai fornelli. In una casseruola scaldate l'olio assieme al peperoncino tagliato a rondelle. Quindi tuffate i pezzi di astice 8 e fateli rosolare a fiamma viva. Aggiungete il sale e il miele 9,
									

								

															

																		
																															
											
										
																														
																		pochi istanti di cottura e saranno cotti 10. Togliete i pezzi di astice e deglassate il fondo di cottura con un mestolo di brodo di pesce 11. Nel frattempo portate a bollore il brodo di pesce e tuffate i tagliolini all'uovo cuocendoli secondo le indicazioni sulla confezione 12.
									

								

															

																		
																															
											
										
																														
																		Potete impiattare. Sul fondo dei piatti versate un po' della crema di burrata 13, scolate i tagliolini all'uovo nel tegame di cottura e mantecate qualche istante 14. Quindi formate un nido con forchettone, o pinze, e mestolo 15.
									

								

															

																		
																															
											
										
																														
																		Guarnite con i pezzi di astice tenuti da parte 16, qualche fogliolina di basilico e una grattata di limone 17. Ecco pronti i tagliolini all'astice su crema di burrata, buon appetito 18.
									

								

							
					    