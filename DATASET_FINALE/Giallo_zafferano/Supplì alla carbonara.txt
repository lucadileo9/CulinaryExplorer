Difficoltà: Media
Oggi vi stuzzichiamo con un’irresistibile ricetta dedicata agli amanti della frittura e dello street food: i supplì alla carbonara! Una variante in bianco dei classici supplì al telefono che si ispira a un altro piatto tipico della cucina romana, la carbonara. In questo caso il riso non viene condito con ragù di carne e mozzarella filante bensì con una crema di uova, Pecorino, pepe e guanciale che avvolge e insaporisce ogni chicco alla perfezione. Le differenze con la versione originale tuttavia non finiscono qui… per ottenere un risultato ancora più croccante abbiamo optato per una doppia panatura con pangrattato e panko che renderà ogni morso una sinfonia! Riusciranno i supplì alla carbonara a convincere anche i puristi della tradizione? Non vi resta che scoprirlo tentandoli con la nostra ricetta!


						
						

														INGREDIENTI
							
													


						
														
							
														Per 10 supplì
							

							
								

																	Riso Carnaroli
								
								
								
																	500
									g
																

								

							
								

																	Acqua
								
								
								
																	1,1
									l
																

								

							
								

																	Guanciale
								
								
								
																	400
									g
																

								

							
								

																	Sale grosso
								
								
								
																	
									q.b.
																

								

							
														
							
						
														
							
														Per la crema di uova
							

							
								

																	Tuorli
								
								
								
																	6
									
																

								

							
								

																	Uova
								
								
								
																	2
									
																

								

							
								

																	Pecorino romano
								
								
								da grattugiare
																	60
									g
																

								

							
								

																	Parmigiano Reggiano DOP
								
								
								da grattugiare
																	40
									g
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per impanare e friggere
							

							
								

																	Uova
								
								
								
																	4
									
																

								

							
								

																	Pangrattato
								
								
								
																	150
									g
																

								

							
								

																	Panko 
								
								
								
																	100
									g
																

								

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i supplì alla carbonara per prima cosa private il guanciale della cotenna e tagliatelo a cubetti 1. Versate il guanciale in una padella ben calda 2 e rosolatelo a fuoco medio per una decina di minuti, mescolando ogni tanto e facendo attenzione a non bruciarlo 3. Una volta pronto, scolate il guanciale e tenete da parte il grasso rilasciato durante la cottura.
									

								

															

																		
																																											
											
										
																						
											
										
																						
											
										
																																										
																		Intanto mettete sul fuoco una pentola con l’acqua per cuocere il riso, aggiungete poco sale grosso e portate a bollore. Versate il riso e cuocete per circa 15 minuti, mescolando spesso per evitare che si attacchi 4. Mentre il riso cuoce preparate la crema di uova: versate le uova e i tuorli in una ciotola, poi unite il Parmigiano reggiano DOP 5 e il Pecorino 6.
									

								

															

																		
																																											
											
										
																						
											
										
																						
											
										
																																										
																		Pepate 7 e aggiungete a filo il grasso del guanciale 8 mentre frullate con un mixer a immersione; in alternativa potete utilizzare una frusta a mano. Dovrete ottenere un composto liscio e omogeneo 9.
									

								

															

																		
																																											
											
										
																						
											
										
																						
											
										
																																										
																		Trascorso il tempo di cottura del riso verificate che abbia assorbito tutta l'acqua, quindi unite il guanciale rosolato 10 e il composto di uova 11. Mescolate bene per amalgamare il tutto e aggiustate eventualmente di sale, poi trasferite il riso condito su una leccarda da forno 12 e lasciate raffreddare a temperatura ambiente. Coprite con pellicola e mettete in frigorifero per 12 ore.
									

								

															

																		
																																											
											
										
																						
											
										
																						
											
										
																																										
																		Trascorso il tempo di raffreddamento inumidite le mani con l'acqua e prelevate delle porzioni di riso da circa 100 g l’una. Formate i supplì compattandoli bene per ottenere una forma cilindrica 13; con queste dosi ne otterrete una decina. Dopo aver formato tutti i supplì passate alla doppia panatura: passate un supplì per volta prima nelle uova sbattute 14 e poi nel pangrattato 15.
									

								

															

																		
																																											
											
										
																						
											
										
																						
											
										
																																										
																		Ripetete la panatura passando nuovamente il supplì nelle uova sbattute 16 e infine ricopritelo con il panko 17. Adagiate man mano i supplì impanati su un vassoio 18.
									

								

															

																		
																																											
											
										
																						
											
										
																						
											
										
																																										
																		Siete pronti per friggere: scaldate l’olio di semi fino alla temperatura di 170°, poi immergete 1 o 2 supplì per volta 19 e friggete per un paio di minuti, avendo cura che non si appoggino sul fondo così da ottenere una doratura uniforme. Scolate 20 e trasferite i supplì alla carbonara su carta per fritti 21. Servite immediatamente!
									

								

							
					    