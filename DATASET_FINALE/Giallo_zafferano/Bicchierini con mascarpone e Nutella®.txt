Difficoltà: Media
La crema al mascarpone è un dolce che non può mai mancare a Natale... se cercate un'idea sfiziosa e originale per servirla provate i nostri bicchierini con mascarpone e Nutella®. I bicchierini realizzati con il cioccolato diventano delle croccanti ciotoline edibili, davvero irresistibili! L'unico problema infatti sarà resistere dal mangiarli prima che la crema al mascarpone sia pronta... noi vi mostriamo come preparare una versione semplice e cremosa, senza uova crude, ma con l'aggiunta di crema pasticcera, molto facile da realizzare! Basterà aggiungere la decorazione di ribes e Nutella® e i vostri bicchierini con mascarpone saranno perfetti da gustare insieme ai vostri cari in questo periodo di festa! 

Ecco altri dolci di Natale con Nutella®:


						
						

														INGREDIENTI
							
													


						
														
							
														Per 6 bicchierini
							

							
								

																	Cioccolato fondente al 50%
								
								
								
																	350
									g
																

								

							
								

																	Nutella®
								
								
								
																	90
									g
																

								

							
								

																	Ribes
								
								
								
																	18
									
																

								

							
														
							
						
														
							
														per la crema pasticcera
							

							
								

																	Latte intero
								
								
								
																	125
									g
																

								

							
								

																	Tuorli
								
								
								(circa 3 medi)
																	50
									g
																

								

							
								

																	Zucchero
								
								
								
																	50
									g
																

								

							
								

																	Amido di mais (maizena)
								
								
								
																	13
									g
																

								

							
								

																	Baccello di vaniglia
								
								
								(i semi)
																	1
									
																

								

							
														
							
						
														
							
														per la crema al mascarpone
							

							
								

																	Mascarpone
								
								
								
																	200
									g
																

								

							
								

																	Panna fresca liquida
								
								
								(175 g + 25 g per sciogliere la gelatina)
																	200
									g
																

								

							
								

																	Gelatina in fogli
								
								
								
																	3
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i bicchierini con mascarpone e Nutella® iniziate a realizzare i bicchierini di cioccolato. Tritate il cioccolato finemente 1 e trasferitelo in una ciotola 2. Fondete il cioccolato a bagnomaria o in microonde 3, senza scaldarlo eccessivamente.
									

								

															

																		
																																											
											
										
																						
											
										
																						
											
										
																																										
																		Prendete ora 6 pirottini di alluminio dalla capacità di 100 ml. Ora con un cucchiaio versate una piccola quantità di cioccolato all'interno in modo da rivestire bene la base e i bordi, aiutandovi con un cucchiaio 4. Ripetete la stessa operazione per tutti i pirottini 5 e lasciate rassodare in frigorifero per circa 15-30 minuti. Dopodiché ripetete l'operazione per creare un secondo strato 6.
									

								

															

																		
																																											
											
										
																						
											
										
																						
											
										
																																										
																		Dopo aver ricoperto per la seconda volta tutti i pirottini lasciate solidificare in frigo per altri 15-30 minuti 7. Infine realizzate un terzo strato 8 e riponete in frigorifero sino a che i cestini non saranno completamente solidificati 9.
									

								

															

																		
																																											
											
										
																						
											
										
																						
											
										
																																										
																		Nel frattempo preparate la crema pasticcera. In una pentola versate il latte e i semi del baccello di vaniglia 10. Scaldate a fiamma bassa sino a raggiungere il bollore. Nel frattempo versate i tuorli in una ciotola, aggiungete lo zucchero 11 e mescolate con una frusta 12.
									

								

															

																		
																																											
											
										
																						
											
										
																						
											
										
																																										
																		Unite poi anche l'amido di mais 13 e mescolate ancora con la frusta 14 per ottenere un composto omogeneo. Non appena il latte sarà caldo versatene 1-2 mestoli nel composto di tuorli 15.
									

								

															

																		
																																											
											
										
																						
											
										
																						
											
										
																																										
																		Mescolate per stemperate 16, poi unite il latte rimasto, mescolate ancora e versate tutto nuovamente in pentola. Cuocete sino a che la crema non si sarà addensata 17. Trasferite la crema in una ciotola, coprite con pellicola a contatto e lasciate raffreddare 18.
									

								

															

																		
																																											
											
										
																						
											
										
																						
											
										
																																										
																		Mettete a mollo la gelatina in acqua fredda 19. Una volta ammollata, strizzate la gelatina e aggiungetela a 25 g di panna calda 20, poi mescolate con un cucchiaio per scioglierla 21.
									

								

															

																		
																																											
											
										
																						
											
										
																						
											
										
																																										
																		Versate il mascarpone in una ciotola, aggiungete un paio di cucchiai della panna rimasta 22 e lavorate con le fruste elettriche per ammorbidirlo 23. Aggiungete la crema pasticcera 24 e amalgamatela con le fruste.
									

								

															

																		
																																											
											
										
																						
											
										
																						
											
										
																																										
																		Unite la panna ormai tiepida in cui avrete disciolto la gelatina 25, mescolate ancora con le fruste per incorporarla, poi aggiungete la panna rimasta 27.
									

								

															

																		
																																											
											
										
																						
											
										
																						
											
										
																																										
																		Mescolate ancora sino ad avere una crema omogenea e riponete in frigorifero 28. A questo punto i bicchierini saranno ben solidificati, quindi tagliate il pirottino di alluminio ed eliminatelo 29. Trasferite la crema in un sac-à-poche con bocchetta liscia da 10 mm e utilizzatela per riempire i bicchierini 30.
									

								

															

																		
																																											
											
										
																						
											
										
																						
											
										
																																										
																		Riempite i bicchierini con la crema, uscendo dal bordo di un paio di cm 31. Decorate ciascun bicchierino con 15 g di Nutella® 32 e 3 ribes. I vostri bicchierini con mascarpone e Nutella® sono pronti per essere gustati 33!
									

								

							
					    