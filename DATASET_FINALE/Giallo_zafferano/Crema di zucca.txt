Difficoltà: Facile
La zucca è la regina indiscussa dell’autunno e questa crema la celebra come assoluta protagonista, un delizioso comfort food! Calda e speziata, è una preparazione molto versatile, ottima da servire da sola con dei semplici crostini, come abbiamo fatto noi, ma ideale anche per condire tanti primi piatti, come per esempio la pasta con crema di zucca... inoltre potete anche creare delle originali varianti per il vostro menu di Halloween! Il colore della polpa carnosa della zucca ricorda quello delle foglie che, proprio in questo periodo, si staccano dolcemente dagli alberi e si posano lievi sul terreno. Inconfondibile e conosciuta da tutti per la sua dolcezza, la zucca è proprio il lato bello dell'autunno ed è utilizzata per realizzare moltissime ricette, da quelle più tradizionali a quelle più moderne, come la zucca al forno, la zucca in padella o la zucca a cubetti in friggitrice ad aria.


						
						

														INGREDIENTI
							
													


						
														
							
							

							
								

																	Zucca
								
								
								
																	1
									kg
																

								

							
								

																	Patate
								
								
								
																	200
									g
																

								

							
								

																	Brodo vegetale
								
								
								
																	1
									l
																

								

							
								

																	Cipolle bianche
								
								
								
																	80
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Cannella in polvere
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
								

																	Sale
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
														
							
						
														
							
														per i crostini
							

							
								

																	Pane casereccio
								
								
								
																	100
									g
																

								

							
								

																	Olio extravergine d'oliva
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la crema di zucca per prima cosa preparate il brodo vegetale. Passate alla pulizia della zucca: tagliatela a fette 1, eliminate sia la buccia esterna che i semi interni, poi riducete a cubetti 600 g di polpa 2. Pelate le patate 3.
									

								

															

																		
																																											
											
										
																						
											
										
																						
											
										
																																										
																		Tagliate anche le patate a cubetti all'incirca della stessa dimensione 4. Mondate la cipolla e tritatela finemente 5, poi trasferitela in un tegame con l’olio e lasciatela imbiondire a fuoco dolce 6.
									

								

															

																		
																																											
											
										
																						
											
										
																						
											
										
																																										
																		Una volta che la cipolla avrà cambiato colore unite la zucca 7 e le patate 8. Aggiungete anche una parte del brodo fino a coprire tutte le verdure 9, il resto verrà aggiunto successivamente.
									

								

															

																		
																																											
											
										
																						
											
										
																						
											
										
																																										
																		Aggiustate di sale e di pepe 10. Lasciate cuocere a fuoco dolce per 25-30 minuti 11, aggiungendo un mestolo di brodo di tanto in tanto. Una volta che le verdure saranno cotte, spegnete il fuoco e frullate il tutto con un mixer ad immersione 12. 
									

								

															

																		
																																											
											
										
																						
											
										
																						
											
										
																																										
																		Dovrete ottenere una crema liscia e omogenea 13. Aromatizzate con la cannella e la noce moscata 14, poi mescolate bene. Per i crostini di accompagnamento tagliate il pane a cubetti non troppo piccoli 15.
									

								

															

																		
																																											
											
										
																						
											
										
																						
											
										
																																										
																		Disponete i cubetti su una teglia foderata con carta forno e irrorateli con l’olio 16. Cuocete per circa 5 minuti in forno preriscaldato in modalità grill, fino a doratura 17. Guarnite la crema di zucca con i crostini e servitela ben calda 18!
									

								

							
					    