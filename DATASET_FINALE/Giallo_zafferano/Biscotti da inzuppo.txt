Difficoltà: Facile
Cosa c'è di meglio di svegliarsi al mattino e godersi una colazione in famiglia con dei deliziosi biscotti da inzuppo fatti in casa? Oggi vi presentiamo una ricetta semplice e veloce per preparare questi biscotti, un successo garantito per adulti e bambini. La cosa migliore? Potrete impastarli in un batter d'occhio! Questa ricetta casalinga, infatti, vi permette di realizzare in poco tempo dei friabili biscottini per una colazione genuina e sana che soddisferà i palati di grandi e piccini. Serviteli con una tazza di latte o una tazzina di caffè per un risveglio perfetto!


						
						

														INGREDIENTI
							
													


						
														
							
							

							
								

																	Farina 00
								
								
								
																	500
									g
																

								

							
								

																	Zucchero
								
								
								
																	180
									g
																

								

							
								

																	Olio di semi di girasole
								
								
								
																	100
									g
																

								

							
								

																	Uova
								
								
								
																	2
									
																

								

							
								

																	Lievito in polvere per dolci
								
								
								
																	16
									g
																

								

							
								

																	Scorza di limone
								
								
								
																	1
									
																

								

							
														
							
						
														
							
														per ricoprire
							

							
								

																	Zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i biscotti da inzuppo in una ciotola versate lo zucchero e le uova 1, poi insaporite con la scorza del limone 2. Aggiungete anche l'olio e mescolate con un cucchiaio per amalgamare, poi unite il lievito 3.
									

								

															

																		
																																											
											
										
																						
											
										
																						
											
										
																																										
																		Incorporate la farina 00 poco per volta 4, mescolando finché non prenderà consistenza 5, dopodiché iniziate a impastare con le mani 6. 
									

								

															

																		
																																											
											
										
																						
											
										
																						
											
										
																																										
																		Impastate fino ad ottenere un panetto morbido e non appiccicoso 7.  Formate i biscotti: prendete un pezzetto di impasto e dategli la forma di un filoncino 8. Schiacciate i filoncini per appiattirli leggermente 9: con queste dosi otterrete all’incirca una trentina di biscotti.
									

								

															

																		
																																											
											
										
																						
											
										
																						
											
										
																																										
																		Passate ogni biscotto nello zucchero semolato 10 e adagiateli man mano su una teglia rivestita con carta forno 11. Cuocete i biscotti in forno statico preriscaldato a 180°C statico per 15-18 minuti. Sfornate e lasciare raffreddare completamente i vostri biscotti da inzuppo prima di gustarli 12!
									

								

							
					    