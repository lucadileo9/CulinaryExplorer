Difficoltà: Media
I bignè senza glutine sono una base perfetta per realizzare un dessert adatto anche ai celiaci. Utilizzando un mix di farine siamo riusciti ad ottenere una consistenza molto simile all'originale: i bignè risulteranno vuoti all'interno e saranno pronti ad accogliere il vostro ripieno preferito! Potrete farcirli con una crema pasticcera classica o al cioccolato, sempre realizzata con l'amido di mais, o utilizzarli per comporre uno dei dolci più classici: i profiteroles! Questa pasta choux ha un gusto molto neutro, quindi omettendo la granella di zucchero in superficie potrete utilizzare i bignè anche per una versione salata! Insomma gli usi sono davvero tanti, non vi resta che preparare i bignè senza glutine e scegliere la vostra variante preferita! 


						
						

														INGREDIENTI
							
							                            
                                
    								
    									
    										
    										34
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    34
    					
    					    					    					
    					    Carboidrati
    					    g
    					    4.3
    					
    					    					    					
    					      di cui zuccheri
    					    g
    					    1.7
    					
    					    					    					
    					    Proteine
    					    g
    					    0.8
    					
    					    					    					
    					    Grassi
    					    g
    					    1.5
    					
    					    					    					
    					      di cui saturi
    					    g
    					    0.77
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    22
    					
    					    					    					
    					    Sodio
    					    mg
    					    42
    					
    					    				
    			
                            
													


						
														
							
														Ingredienti per 32 bignè
							

							
								

																	Farina di riso senza glutine
								
								
								
																	45
									g
																

								

							
								

																	Farina di lupini
								
								
								
																	30
									g
																

								

							
								

																	Amido di mais (maizena) senza glutine
								
								
								
																	30
									g
																

								

							
								

																	Uova
								
								
								a temperatura ambiente (circa 2)
																	110
									g
																

								

							
								

																	Tuorli
								
								
								(circa 1 medio)
																	15
									g
																

								

							
								

																	Acqua
								
								
								
																	150
									g
																

								

							
								

																	Burro
								
								
								
																	40
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per guarnire
							

							
								

																	Granella di zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i bignè senza glutine come prima cosa realizzate la pasta choux. Versate in un pentolino l'acqua, il burro 1 e un pizzico di sale 2. Portate il tutto a bollore, poi togliete dal fuoco e versate la farina di riso 3.
									

								

															

																		
																															
											
										
																														
																		Aggiungete anche l'amido di mais 4 e la farina di lupini 5. Mescolate bene con un cucchiaio di legno 6 sino ad amalgamare tutti gli ingredienti.
									

								

															

																		
																															
											
										
																														
																		Riportate sul fuoco e, sempre mescolando, cuocete il composto per circa 1 minuto 7. Trasferitelo nella ciotola di una planetaria dotata di foglia e azionate la macchina. Versate un uovo 8 e aspettate che sia ben assorbito prima di aggiungere il secondo 9. 
									

								

															

																		
																															
											
										
																														
																		Quando anche questo sarà ben assorbito unite il tuorlo 10. Continuate a lavorare sino ad ottenere un impasto elastico e morbido, quindi trasferitelo in un sac-à-poche con bocchetta liscia da 10 mm 11. Formate i bignè su una leccarda foderata con carta forno; dovrete fare dei ciuffetti da 3-4 cm, distanziandoli tra loro. 
									

								

															

																		
																															
											
										
																														
																		Cospargete la superficie con la granella di zucchero 13 e cuocete in forno ventilato a 200° per circa 25-30 minuti. Poi sfornate i bignè senza glutine 14 e lasciateli raffreddare prima di farcirli 15. 
									

								

							
					    