Difficoltà: Molto facile
Oggi vi mostriamo come preparare un contorno invernale, facile e sfizioso: i cavoletti di Bruxelles in padella! Queste piccole gemme fogliari si nascondono tra i fusti e le foglie dei cavoli, dalla forma globosa e dal colore verde brillante; sono degli ortaggi coltivati per lo più nel Nord Europa poiché si adattano facilmente al clima freddo. Questi piccoli germogli infatti sprigionano tutte le loro qualità nei mesi di gennaio e febbraio, quando raggiungono la grandezza di una noce e risultano piuttosto sodi e strettamente incappucciati! Per esaltare il gusto unico di questo fantastico ortaggio abbiamo saltato i cavoletti di Bruxelles insieme alle listarelle di speck, che con la sua nota affumicata impreziosisce questo contorno e lo rende perfetto da abbinare a moltissimi secondi piatti a base di carne. I cavoletti di Bruxelles in padella, inoltre, saranno ottimi anche per arricchire una sfiziosa insalata di farro invernale!


												
						
						

														INGREDIENTI
							
													


						
							
							

							
								

																	Cavoletti di Bruxelles
								
								
								
																	500
									g
																

								

							
								

																	Scalogno
								
								
								
																	1
									
																

								

							
								

																	Speck
								
								
								a fette
																	90
									g
																

								

							
								

																	Brodo vegetale
								
								
								
																	250
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i cavoletti di Bruxelles in padella come prima cosa tritate finemente lo scalogno 1 e tenetelo da parte 2. Ora pulite i cavoletti: per prima cosa dovrete tagliare la base con un coltellino 3.
									

								

															

																		
																																											
											
										
																						
											
										
																						
											
										
																																										
																		Eliminate anche le foglie più esterne, che risultano appassite 4 e lavateli bene 5. Dividete quindi i cavoletti a metà con un coltello 6.
									

								

															

																		
																																											
											
										
																						
											
										
																						
											
										
																																										
																		Trasferiteli in una ciotolina e teneteli da parte 7. Passate allo speck: sovrapponete le fette una sull'altra, dividetele a metà per il lungo e poi ricavate delle striscioline 8. In una padella scaldate un giro d'olio e quando sarà caldo versate all'interno lo scalogno 9. Lasciate cuocere dolcemente per un paio di minuti, senza farlo colorire troppo.
									

								

															

																		
																																											
											
										
																						
											
										
																						
											
										
																																										
																		Aggiungete i cavoletti, posizionandoli con la parte del taglio a contatto con la padella 10. Lasciate rosolare per 5 minuti, poi salate 11, pepate e saltate i cavoletti. Aggiungete ora lo speck a striscioline 12.
									

								

															

																		
																																											
											
										
																						
											
										
																						
											
										
																																										
																		Saltate il tutto per altri 3 minuti 13, versate quindi il brodo caldo 14 e coprite con un coperchio 15.
									

								

															

																		
																																											
											
										
																						
											
										
																						
											
										
																																										
																		Cuocete per altri 6 minuti, poi verificate che il condimento non risulti troppo brodoso, altrimenti togliete il coperchio, alzate la fiamma e cuocete sino a che non si sarà ristretto. I cavoletti sono pronti, trasferiteli in un piatto, aggiungete una grattata di pepe nero 17 e serviteli 18.
									

								

							
					    