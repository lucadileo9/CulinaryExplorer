Difficoltà: Molto facile
I bastoncini di pasta sfoglia al formaggio sono delicati e sfiziosi snack salati di pasta sfoglia condita con Parmigiano Reggiano e spezie, da proporre per l’aperitivo o come antipasto in un ricco buffet. Questi stuzzichini sono perfetti anche per arricchire il vostro cesto del pane e deliziare i vostri commensali nelle occasioni speciali. I bastoncini di pasta sfoglia al formaggio si preparano in pochi minuti e hanno un gusto davvero accattivante: sono infatti conditi con paprika, semi di papavero bianco e nero per conferire un gusto unico alla sfoglia, che si conferma ancora una volta come uno degli ingredienti più versatili in cucina! Provate a usarla anche per realizzare altre nostre ricette di antipasti con la pasta sfoglia:


												
						
						

														INGREDIENTI
							
													


						
							
							

							
								

																	Pasta Sfoglia
								
								
								rettangolare
																	1
									
																

								

							
								

																	Semi di papavero
								
								
								bianco
																	3
									g
																

								

							
								

																	Semi di papavero
								
								
								nero
																	3
									g
																

								

							
								

																	Grana Padano DOP
								
								
								(da grattugiare)
																	50
									g
																

								

							
								

																	Uova
								
								
								
																	1
									
																

								

							
								

																	Paprika
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Latte intero
								
								
								
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i bastoncini di sfoglia al formaggio, in una ciotolina sgusciate l'uovo, aggiungete il latte 1 ed emulsionate con sale e pepe 2. Srotolate la pasta sfoglia su un piano di lavoro e spennellatela con il composto di uovo e latte 3. 
									

								

															

																		
																																											
											
										
																						
											
										
																						
											
										
																																										
																		Quindi spolverizzate con il Grana Padano DOP grattugiato 4. A questo punto dividete idealmente il quadrato di sfoglia in tre rettangoli uguali: sul primo distribuite uniformemente i semi di papavero neri 5; cospargete poi il secondo rettangolo con semi di papavero bianchi 6.
									

								

															

																		
																																											
											
										
																						
											
										
																						
											
										
																																										
																		Distribuite sul terzo la paprika 7. Con una rondella a lama liscia, realizzate delle strisce di circa 2 cm di spessore in senso verticale. Poi tagliate la sfoglia anche in senso orizzontale, praticando strisce di circa 8-10 cm di spessore: avrete così realizzato circa 24 rettangoli di 8-10 x 2 cm 8. Torcete i bastoncini facendo in modo che il ripieno resti sull’esterno 9.
									

								

															

																		
																																											
											
										
																						
											
										
																						
											
										
																																										
																		Disponete tutte le striscioline sulle leccarde foderate di carta da forno 10, ben distanziate 11 12 e cuocete in forno statico preriscaldato a 200° per circa 10 minuti. 
									

								

															

																		
																																											
											
										
																						
											
										
																						
											
										
																																										
																		Quando saranno ben dorati, estraete le teglie 13 14 e lasciate raffreddare i bastoncini di sfoglia al formaggio prima di portarli in tavola 15!
									

								

							
					    