Difficoltà: Molto facile
Prosciutto crudo e ananas è un piatto freddo realizzato semplicemente accostando sapori complementari: la freschezza dell'ananas accanto alla sapidità del prosciutto crudo dolce.
Prosciutto e ananas è un piatto da servire durante un pranzo estivo, un’ottima alternativa al classico prosciutto e melone ideale nelle giornate più calde.
E' un piatto saporito ma anche leggero e rinfrescante, grazie alla presenza dell'ananas apprezzata per le sue proprietà: è ricca di potassio, vitamine e ha proprietà antiossidanti.
Preparare prosciutto e ananas è semplice: sarà sufficiente mondare l'ananas, tagliarla a quarti e poi a fettine, quindi disporle sul piatto di portata alternandole a sottilissime fettine di prosciutto crudo dolce.
Potrete guarnire prosciutto e ananas con foglioline di menta fresca oppure con ciuffi di prezemolo riccio che ben si presta alle decorazioni dei piatti per la sua forma armoniosa!


												
						
						

														INGREDIENTI
							
							                            
                                
    								
    									
    										
    										195
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    195
    					
    					    					    					
    					    Carboidrati
    					    g
    					    14.4
    					
    					    					    					
    					      di cui zuccheri
    					    g
    					    14.4
    					
    					    					    					
    					    Proteine
    					    g
    					    13.6
    					
    					    					    					
    					    Grassi
    					    g
    					    9.3
    					
    					    					    					
    					      di cui saturi
    					    g
    					    3.04
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    36
    					
    					    					    					
    					    Sodio
    					    mg
    					    1300
    					
    					    				
    			
                            
													


						
							
							

							
								

																	Ananas
								
								
								fresco  (maturo e grosso)
																	1
									
																

								

							
								

																	Prosciutto crudo
								
								
								  dolce tagliato sottile  
																	200
									g
																

								

							
								

																	Menta
								
								
								 
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare prosciutto e ananas, iniziate a pulire quest'ultima. Scegliete un ananas maturo (potete riconoscerlo all'acquisto se presenta delle sfumature di arancione sulla buccia ed emana un intenso profumo). Eliminate il ciuffo tagliandolo con un coltello 1. Quindi eliminate anche la base, effettuando un taglio di circa 3-4 cm 2.Procedete posizionando l’ananas in verticale su un tagliere. Quindi tenete ben salda un'estremità con una mano e tagliate lateralmente la buccia con un coltello con l'altra 3.
									

								

															

																		
																															
											
										
																														
																		Con questa operazione andrete già ad eliminare le parti dure e scure della polpa 4. Infine con la punta di un coltello, uno spelucchino o con la punta di un pelapatate eliminate i peduncoli marroni rimasti 5. Ora potete tagliare l'ananas a metà 6.
									

								

															

																		
																															
											
										
																														
																		Dividete ulteriormente la metà in quarti 7 ed eliminate il torsolo centrale legnoso prima di realizzare delle fette di 2 cm di spessore 8. Su un piatto da portata iniziate a porre una fetta di ananas 9.
									

								

															

																		
																															
											
										
																														
																		Quindi prendete una fettina di prosciutto 10, stendetela in parte sulla fetta di ananas e ripiegatela su se stessa 11, quindi ripartite con un'altra fetta di ananas 12.
									

								

															

																		
																															
											
										
																														
																		Continuate ad alternare le fettine di ananas con quelle di prosciutto crudo 13 fino ad esaurire gli ingredienti. Guarnite con foglioline di menta e servite il vostro prosciutto e ananas fresco (14-15)!
									

								

							
					    