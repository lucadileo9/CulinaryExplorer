Difficoltà: Facile
Immaginate il profumo della focaccia che si unisce a quello del guanciale e del rosmarino fresco... ora immaginate di assaporarlo tutto in un boccone! Tutto possibile con le focaccine al rosmarino e guanciale: soffici, croccanti e super gustose piaceranno a tutti! L'impasto è quello classico, si prepara in pochi minuti; vi mostriamo come prepararlo con la planetaria. Se non l'avete non demordete, riuscirete a realizzarlo anche senza! Aspettate che sia lievitato al punto giusto, formate le focaccine, imprimete i classici buchi con le dita e guarnitele con striscioline di guanciale e aghetti di rosmarino fresco! Buon appetito!

Scoprite anche come preparare le nostre focaccine in padella, senza lievitazione!


												
						
						

														INGREDIENTI
							
							                            
                                
    								
    									
    										
    										179
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    179
    					
    					    					    					
    					    Carboidrati
    					    g
    					    22.8
    					
    					    					    					
    					      di cui zuccheri
    					    g
    					    1.8
    					
    					    					    					
    					    Proteine
    					    g
    					    4
    					
    					    					    					
    					    Grassi
    					    g
    					    7.9
    					
    					    					    					
    					      di cui saturi
    					    g
    					    2.18
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    275
    					
    					    				
    			
                            
													


						
							
														Ingredienti per 18 focaccine
							

							
								

																	Farina 0
								
								
								
																	500
									g
																

								

							
								

																	Lievito di birra fresco
								
								
								
																	10
									g
																

								

							
								

																	Acqua
								
								
								
																	230
									g
																

								

							
								

																	Latte intero
								
								
								
																	100
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Zucchero
								
								
								
																	15
									g
																

								

							
								

																	Sale fino
								
								
								
																	12
									g
																

								

							
								

																	Guanciale
								
								
								
																	120
									g
																

								

							
								

																	Rosmarino
								
								
								
																	1
									rametto
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le focaccine cominciare mescolando insieme l’acqua e il latte 1. Versate poi nella ciotola di una planetaria la farina 2, lo zucchero 3
									

								

															

																		
																																											
											
										
																						
											
										
																						
											
										
																																										
																		e il lievito sbriciolato 4. Iniziate ad impastare a velocità medio bassa con il gancio inserendo i liquidi poco alla volta 5. Lavorate sempre a velocità bassa 6 
									

								

															

																		
																																											
											
										
																						
											
										
																						
											
										
																																										
																		sino a che l'impasto risulterà liscio ed omogeneo 7. Versate anche l’olio a filo 8, finché non sarà completamente assorbito. Alla fine aggiungete il sale 9 
									

								

															

																		
																																											
											
										
																						
											
										
																						
											
										
																																										
																		e continuate ad impastare per almeno 10 minuti 10. Con l’aiuto di un tarocco trasferite l'impasto su un piano infarinato. Date un paio di pieghe di rinforzo all’impasto 12, 
									

								

															

																		
																																											
											
										
																						
											
										
																						
											
										
																																										
																		pirlatelo 13 e trasferitelo in una ciotola precedentemente unta. Poi coprite con la pellicola 14. Lasciate lievitare fino a che l’impasto non sarà raddoppiato, ci vorranno circa 2 ore 15. 
									

								

															

																		
																																											
											
										
																						
											
										
																						
											
										
																																										
																		Quando l’impasto sarà pronto trasferitelo su un piano infarinato 16. Utilizzando il tarocco, tagliate dei pezzi di impasto da 50 g 17, pesandoli con la bilancia. Pirlate le palline di impasto 18, 
									

								

															

																		
																																											
											
										
																						
											
										
																						
											
										
																																										
																		trasferitele su un vassoio unto 19, coprite con pellicola 20 e lasciatele lievitare per 20 minuti 21. 
									

								

															

																		
																																											
											
										
																						
											
										
																						
											
										
																																										
																		Passato il tempo necessario, infarinate nuovamente il banco e stendete le palline appiattendole prima con le mani 22 e passandole poi con un mattarello fino ad ottenere dei dischi di circa 9 cm di diametro, spessi 1 cm. Rivestite una teglia con carta forno e ungete leggermente la base con olio. Posizionate 6 focaccine per teglia 23 e con le dita leggermente unte fate 4 buchi al centro di ogni focaccina 24. 
									

								

															

																		
																																											
											
										
																						
											
										
																						
											
										
																																										
																		Ungete la superficie delle focaccine 25, aggiungete 5/6 cubetti di guanciale e qualche ago di rosmarino 26. Cuocete in forno statico preriscaldato a 200° per 20 minuti nel ripiano medio-basso. Quando saranno dorate e il guanciale risulterà croccante le focaccine saranno pronte. Sfornatele 27 e gustatele!
									

								

							
					    