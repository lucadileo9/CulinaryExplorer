Difficoltà: Facile
La marmellata di peperoncini è una tipica preparazione calabrese, dove il peperoncino è di casa e la gastronomia locale se ne avvale ampiamente per innumerevoli ricette. Per realizzare la marmellata di peperoncini piccanti si utilizzano anche i peperoni per dare corpo alla marmellata e stemperare il gusto piccante che altrimenti risulterebbe troppo concentrato; si aggiunge poi lo zucchero semolato per dare una nota agrodolce, tipica di questo tipo di conserve, e il vino rosso, per insaporire il composto.
Gustate la vostra marmellata di peperoncini piccanti fatta in casa accompagnandola con un tagliere di formaggi misti: come la ricotta fresca o affumicata, la robiola o i formaggi più cremosi e morbidi a pasta molle, come il Quark, che smorzano in parte la piccantezza senza togliere il gusto; oppure scegliete formaggi stagionati come per esempio il Pecorino, indicato per i più audaci, amanti dei sapori intensi.


												
						
						

														INGREDIENTI
							
							                            
                                
    								
    									
    										
    										158
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    158
    					
    					    					    					
    					    Carboidrati
    					    g
    					    37.8
    					
    					    					    					
    					      di cui zuccheri
    					    g
    					    37.4
    					
    					    					    					
    					    Proteine
    					    g
    					    0.7
    					
    					    					    					
    					    Grassi
    					    g
    					    0.2
    					
    					    					    					
    					      di cui saturi
    					    g
    					    0.04
    					
    					    					    					
    					    Fibre
    					    g
    					    0.7
    					
    					    					    					    					
    					    Sodio
    					    mg
    					    95
    					
    					    				
    			
                            
													


						
							
							

							
								

																	Peperoncino fresco
								
								
								rosso piccante
																	200
									g
																

								

							
								

																	Peperoni rossi
								
								
								
																	800
									g
																

								

							
								

																	Zucchero
								
								
								
																	500
									g
																

								

							
								

																	Sale fino
								
								
								
																	1
									pizzico
																

								

							
								

																	Vino rosso
								
								
								
																	50
									ml
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la marmellata di peperoncini piccanti partite dai peperoni: lavateli, asciugateli e tagliate via la parte superiore 1, poi agliateli a metà nel senso della lunghezza ed eliminate i filamenti bianchi interni e i semi 2. Infine tagliateli a pezzetti 3.
									

								

															

																		
																															
											
										
																														
																		A questo punto infilatevi un paio di guanti e procedete allo stesso modo con i peperoncini: lavateli, eliminate il picciolo 4, tagliateli a metà nel senso della lunghezza ed eliminate i semi 5, infine tagliate a pezzetti anche i peperoncini 6.
									

								

															

																		
																															
											
										
																														
																		Mettete i peperoni e i peperoncini a pezzetti in una pentola capiente e aggiungete lo zucchero semolato 7, il sale 8 e il vino 9 e cuocete a fuoco molto basso.
									

								

															

																		
																															
											
										
																														
																		Coprite la pentola con un coperchio 10, avendo cura di lasciare uno sfiato per il vapore, e fate cuocere per circa un’ora. Utilizzate questo tempo per procedere con la sanificazione dei barattoli e dei tappi, come indicato nelle linee guida del Ministero della Salute riportate in fondo alla ricetta. Una volta terminata questa operazione tornate alla vostra marmellata: spegnete il fuoco 11 e passate il tutto al passaverdura 12, soffermandovi a lungo sulle bucce, in modo da fare fuoriuscire più polpa il possibile.
									

								

															

																		
																															
											
										
																														
																		Quando avrete terminato di passare al setaccio i peperoncini otterrete una polpa omogenea 13. A questo punto mettete nuovamente il composto a fuoco basso e fate cuocere mescolando spesso 14 e schiumando se necessario per eliminare la patina bianca che si può formare in superficie durante la cottura. Cuocete per 30 minuti, fino a quando la marmellata non arà diventata densa 15.
									

								

															

																		
																															
											
										
																														
																		Passati i 30 minuti fate la prova del piattino: prelevate un po’ di composto con un cucchiaino e lasciatene cadere una goccia su un piatto che deve restare compatta 16, questa è la prova che la vostra confettura è pronta. Se la goccia scivola via e non risulta compatta, proseguite la cottura per il tempo necessario mescolando frequentemente. Spegnete il fuoco e trasferite la marmellata calda nei barattoli che avete precedentemente sanificato: aiutatevi con un mestolo e un imbuto per confetture 17. Riempite i vasetti lasciando 1 centimetro dal bordo, poi avvitate bene i tappi ma senza stringere eccessivamente. Lasciate raffreddare: con il calore della marmellata si creerà il sottovuoto, che permetterà di conservare il prodotto a lungo. Una volta che i barattoli si saranno raffreddati verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto 18.  La vostra marmellata di peperoncini piccanti è pronta per essere gustata!
									

								

							
					    