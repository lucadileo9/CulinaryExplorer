Difficoltà: Facile
Se siete amanti dei dolci semplici e soprattutto della ciambella, apprezzerete moltissimo la nostra ciambella al limone, una variante di questo classico dolce, profumata e altrettanto golosa. Ciambelle e ciambelloni sono dolci da credenza, dal gusto genuino, amati da grandi e piccoli per la loro intramontabile semplicità. Come la ciambella all'arancia, anche questa presenta una nota agrumata, grazie all'aggiunta del succo direttamente nell'impasto, ed alla scorza che la rende così profumata! La ciambella al limone è perfetta da gustare a colazione o a merenda ed è facilissima da preparare! Accendete il forno e lasciate che il profumo della ciambella al limone invada la vostra cucina!

Ecco altri dolci al limone da non perdere:


						
						

														INGREDIENTI
							
							                            
                                
    								
    									
    										
    										451
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    451
    					
    					    					    					
    					    Carboidrati
    					    g
    					    69.9
    					
    					    					    					
    					      di cui zuccheri
    					    g
    					    30.2
    					
    					    					    					
    					    Proteine
    					    g
    					    8.5
    					
    					    					    					
    					    Grassi
    					    g
    					    15.2
    					
    					    					    					
    					      di cui saturi
    					    g
    					    8.27
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    140
    					
    					    					    					
    					    Sodio
    					    mg
    					    41
    					
    					    				
    			
                            
													


						
														
							
														Ingredienti per uno stampo del diametro di 24 cm
							

							
								

																	Farina 00
								
								
								
																	350
									g
																

								

							
								

																	Zucchero
								
								
								
																	220
									g
																

								

							
								

																	Burro
								
								
								a temperatura ambiente
																	120
									g
																

								

							
								

																	Amido di mais (maizena)
								
								
								
																	50
									g
																

								

							
								

																	Uova
								
								
								medie
																	4
									
																

								

							
								

																	Limoni
								
								
								non trattati
																	2
									
																

								

							
								

																	Lievito in polvere per dolci
								
								
								
																	16
									g
																

								

							
														
							
						
														
							
														Per ungere lo stampo
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la ciambella al limone, per prima cosa grattugiate la scorza di 2 limoni e poi spremetene il succo; ve ne serviranno circa 120 ml 1. Ora separate i tuorli dagli albumi, versate questi ultimi in una ciotola 2 e montateli a neve con 20 g di zucchero 3, poi tenete da parte.
									

								

															

																		
																															
											
										
																														
																		In un’altra ciotola unite il burro 4 e 200 g di zucchero 5 e lavorate con le fruste per circa 5 minuti, poi versate i tuorli, uno alla volta, mantenendo le fruste in azione 6.
									

								

															

																		
																															
											
										
																														
																		A questo punto aggiungete la scorza 7 e il succo di limone 8 e mescolate per un altro minuto, poi incorporate la farina, un cucchiaio per volta 9.
									

								

															

																		
																															
											
										
																														
																		Unite anche l’amido di mais 10 e il lievito e continuate a lavorare con le fruste per rendere il composto omogeneo. In ultimo aggiungete gli albumi montati a neve 11 e mescolate con delicatezza per amalgamarli senza smontare il composto. Versate l’impasto ottenuto in uno stampo per ciambella del diametro di 24 cm che avrete precedentemente imburrato 12. Cuocete in forno statico preriscaldato a 180° per circa 50 minuti; se dovesse scurirsi troppo in superficie, dopo 30 minuti potete coprirla con un foglio di alluminio.
									

								

															

																		
																															
											
										
																														
																		Una volta cotta, sfornate e lasciate intiepidire la ciambella nello stampo per una ventina di minuti 13, poi sformatela su una gratella e fatela raffreddare completamente 14. Gustate la vostra ciambella al limone spolverizzandola con zucchero a velo a piacere 15!
									

								

							
					    