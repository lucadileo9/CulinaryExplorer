Difficoltà: Difficile
Le mani sapienti delle nonne confezionano ancora questi deliziosi fazzolettini di pasta all'uovo dal dolcissimo ripieno: i tortelli di zucca, vanto della tradizione gastronomica Mantovana e apprezzati anche in altre parti d'Italia, sono uno dei piatti tipici più conosciuti. Si usa consumarli per la vigilia di Natale, ma anche in altri periodi dell'anno quando la voglia di mettere le mani in pasta chiama! Non c'è passatempo migliore in famiglia o tra amici durante le fredde domeniche autunnali o invernali: chi si inebria del profumo della zucca cotta in forno che si diffonde in cucina, chi si diletta ad assaggiare il ripieno dolce, mentre si prepara la sottile sfoglia all'uovo. I tortelli di zucca sono davvero molto particolari: alla dolcezza naturale della zucca si unisce il sapore leggermente piccante della mostarda mantovana, che conferisce al piatto il suo tipico sapore agrodolce...inconfondibile!


						
						

														INGREDIENTI
							
							                            
                                
    								
    									
    										
    										861
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    861
    					
    					    					    					
    					    Carboidrati
    					    g
    					    84.7
    					
    					    					    					
    					      di cui zuccheri
    					    g
    					    45.8
    					
    					    					    					
    					    Proteine
    					    g
    					    25.4
    					
    					    					    					
    					    Grassi
    					    g
    					    46.7
    					
    					    					    					
    					      di cui saturi
    					    g
    					    22.43
    					
    					    					    					
    					    Fibre
    					    g
    					    6.4
    					
    					    					    					
    					    Colesterolo
    					    mg
    					    253
    					
    					    					    					
    					    Sodio
    					    mg
    					    776
    					
    					    				
    			
                            
													


						
														
							
														Ingredienti per 40 tortelli
							

							
								

																	Farina 00
								
								
								
																	200
									g
																

								

							
								

																	Uova
								
								
								(a temperatura ambiente)
																	104
									g
																

								

							
														
							
						
														
							
														Per il ripieno
							

							
								

																	Zucca mantovana
								
								
								
																	500
									g
																

								

							
								

																	Amaretti
								
								
								
																	160
									g
																

								

							
								

																	Mostarda mantovana
								
								
								di pere
																	170
									g
																

								

							
								

																	Grana Padano DOP
								
								
								(da grattugiare)
																	65
									g
																

								

							
								

																	Uova
								
								
								
																	52
									g
																

								

							
								

																	Noce moscata
								
								
								(da grattugiare)
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il condimento
							

							
								

																	Burro
								
								
								
																	120
									g
																

								

							
								

																	Grana Padano DOP
								
								
								(da grattugiare)
																	60
									g
																

								

							
								

																	Salvia
								
								
								
																	8
									foglie
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i tortelli di zucca iniziate dal ripieno che dovrà riposare in frigorifero per almeno tutta la notte o meglio ancora per 24 ore, in modo che i sapori si amalgamino. Prendete la zucca e dividetela in parti 1 per eliminare più facilmente i semi e i filamenti interni 2. Quindi tagliatela a fette 3
									

								

															

																		
																															
											
										
																														
																		e ponetele su una leccarda foderata con carta da forno 4: cuocete in forno statico preriscaldato a 220° per circa 20 minuti (se forno ventilato a 200° per circa 10 minuti). Controllate di tanto in tanto la cottura, bucherellando la polpa con i rebbi di una forchetta: la zucca dovrà essere morbida, ma non bruciarsi. Mentre la zucca cuoce, raccogliete gli amaretti in una ciotola e sbriciolateli con le mani (5-6).
									

								

															

																		
																															
											
										
																														
																		Tritate al coltello la mostarda matovana di pere (o mele cotogne) 7. Ppotete anche utilizzare un tritacarne se preferite per un risultato più fine. Una volta cotta la zucca, lasciatela raffreddare in forno spento, in modo che si asciughi e perda più acqua possibile. Quindi prelevate la polpa cotta aiutandovi con uno scavino o un cucchiaio 8 e passatela in uno schiacciapatate 9, raccogliendola in una ciotolina.
									

								

															

																		
																															
											
										
																														
																		Poi unite alla zucca la mostarda 10 e gli amaretti sbriciolati 11, amalgamate con una spatola 12
									

								

															

																		
																															
											
										
																														
																		e versate anche il formaggio grattugiato 13, amalgamate bene e unite anche l'uovo 14. Una volta che si sarà assorbito al ripieno, salate a piacere e aromatizzate con noce moscata 15. Coprite con pellicola e ponete in frigo a riposare per tutta la notte, meglio ancora per 24 ore.
									

								

															

																		
																															
											
										
																														
																		Il giorno dopo, preparate la pasta fresca: setacciate la farina in una ciotola molto capiente 16 o su una spianatoia, quindi versate le uova a temperatura ambiente e sbattute rapidamente con una forchetta 17 e amalgamate gli ingredienti a mano fino ad ottenere un composto morbido e non appiccicoso 18. Se dovesse risultare ancora appiccicoso (può dipendere dal grado di assorbimento della farina utilizzata) aggiungete ancora poca farina senza esagerate; se al contrario l'impasto risultasse asciutto, potete inumidirlo aggiungendo poca acqua a temperatura ambiente. È bene inoltre rispettare la dose delle uova come indicato, per ottenere una consistenza perfetta della pasta all'uovo.
									

								

															

																		
																															
											
										
																														
																		Date all’impasto una forma sferica 19 e avvolgetelo in pellicola trasparente. Lasciate riposare a temperatura ambiente in luogo fresco per almeno 30 minuti. Passato il tempo necessario riprendete l’impasto e dividetelo almeno in due parti (man a mano che lo lavorate, lasciate coperto con pellicola quello ancora da lavorare); con la macchina per tirare la sfoglia o con un mattarello, stendete ciascun pezzo di impasto fino ad ottenere dei rettangoli spessi circa 2 mm (20-21).
									

								

															

																		
																															
											
										
																														
																		Stendete la pasta tirata su un piano di lavoro leggermente infarinato, pareggiate la sfoglia con un tagliapasta per ricavare una striscia larga 9 centimetri e ponete su di essa dei mucchietti di ripieno (circa 15 g) nella parte alta della striscia (lasciando almeno 1 cm dal bordo) distanziando di qualche centimentro un mucchietto dall'altro, lungo tutta la striscia di pasta fresca 22. Ripiegate la striscia di pasta fresca a ricoprire il ripieno (23-24): se la sfoglia dovesse essere un po' secca, potete spennellarla leggermente con poca acqua.
									

								

															

																		
																															
											
										
																														
																		Pressate tra uno spazio e l’altro dei mucchietti di ripieno per far aderire i bordi della pasta 25, prima di ricavare i tortelli con una rotella tagliapasta dentellata 26: la forma e le dimesioni dei tortelli possono variare secondo gusti e tradizioni. Noi abbiamo ottenuto dei rettangolini di 4,5x6 cm. Man a mano che realizzate i tortelli, poneteli su un vassoio foderato con carta o panno da cucina asciutto leggermente infarinato 27. Proseguite così fino a terminare la pasta fresca e il ripieno: otterrete alla fine circa 40 tortelli.
									

								

															

																		
																															
											
										
																														
																		Poi mettete sul fuoco un tegame capiente con acqua salata a piacere. Quindi preparate il condimento sciogliendo in una padella molto ampia il burro con la salvia e salate leggermente e spegnete il fuoco quando sarà sciolto completamente, facendo attenzione a non farlo bruciare. Quando l'acqua bollirà, tuffatevi i tortelli di zucca per cuocerli 28: basteranno 3-4 minuti. Quindi scolateli con una schiumarola 29 direttamente nella padella con il burro oramai fuso e la salvia 30.
									

								

															

																		
																															
											
										
																														
																		Condite con il formaggio grattugiato 31 mescolando delicatamente i tortelli 32 e aromatizzate se preferite con del pepe macinato e impiattate 33: i vostri tortelli sono pronti per essere gustati!
									

								

							
					    