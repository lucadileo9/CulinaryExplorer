Difficoltà: Facile
Se siete alla ricerca di un antipasto originale e raffinato, i blinis con Appenzeller, scalogno caramellato e mela sono la ricetta giusta per voi! I blinis sono dei piccoli pancake tipici della cucina russa che possono essere farciti con ingredienti a piacere: noi li abbiamo realizzati con la farina di ceci per creare una base soffice e gustosa su cui adagiare un'irresistibile combinazione di ingredienti. L’Appenzeller, un aromatico formaggio svizzero a pasta semidura, si sposa infatti con la dolcezza di mele e scalogni caramellati e con la sapidità della pancetta abbrustolita. Un perfetto equilibrio di sapori che conquisterà i vostri ospiti al primo morso!


						
						

														INGREDIENTI
							
													


						
														
							
														Ingredienti per 14 blinis
							

							
								

																	Farina di ceci
								
								
								
																	170
									g
																

								

							
								

																	Latte intero
								
								
								
																	170
									g
																

								

							
								

																	Albumi
								
								
								(circa 2 medi)
																	70
									g
																

								

							
								

																	Tuorli
								
								
								(circa 1)
																	22
									g
																

								

							
								

																	Olio extravergine d'oliva
								
								
								
																	5
									g
																

								

							
								

																	Lievito istantaneo per preparazioni salate
								
								
								
																	5
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per farcire
							

							
								

																	Appenzeller
								
								
								
																	300
									g
																

								

							
								

																	Mele Golden
								
								
								(circa 1)
																	250
									g
																

								

							
								

																	Scalogno
								
								
								
																	150
									g
																

								

							
								

																	Pancetta
								
								
								
																	80
									g
																

								

							
								

																	Acqua
								
								
								
																	30
									g
																

								

							
								

																	Zucchero
								
								
								
																	25
									g
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la padella
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i blinis con Appenzeller, scalogno caramellato e mela iniziate a preparare l’impasto dei blinis: in una ciotola versate la farina di ceci e il lievito che avrete setacciato in precedenza 1, poi aggiungete l’olio 2 e il tuorlo 3.
									

								

															

																		
																															
											
										
																														
																		Salate 4 e versate il latte a filo 5 mentre mescolate con una frusta per ottenere un composto omogeneo e senza grumi 6.
									

								

															

																		
																															
											
										
																														
																		In una ciotola a parte montate gli albumi 7 a neve morbida, non ferma 8. Incorporate gli albumi montati al composto un po’ alla volta e amalgamate il tutto con una spatola avendo cura di non smontarlo 9.
									

								

															

																		
																															
											
										
																														
																		Ora potete cuocere i blinis: scaldate una padella per crepes (o una padella antiaderente) e ungetela con una noce di burro aiutandovi con un foglio di carta assorbente, poi versate il composto ottenuto a cucchiaiate 10. Cuocete i blinis per poco più di un minuto per lato, rigirandoli con una paletta 11. Adagiate i blinis cotti su una leccarda foderata con carta forno 12 e teneteli momentaneamente da parte.
									

								

															

																		
																															
											
										
																														
																		Dedicatevi alla preparazione degli altri ingredienti: tagliate la pancetta a listarelle molto sottili 13 e tenetela da parte, poi mondate gli scalogni e divideteli in 2 o 4 parti, a seconda della loro grandezza 14. Infine tagliate la mela a spicchi, senza sbucciarla, dividete gli spicchi a metà e ricavate dei triangolini 15.
									

								

															

																		
																															
											
										
																														
																		Scaldate un giro d’olio in una padella, aggiungete gli scalogni 16 e lasciateli brasare a temperatura medio-bassa per 3-4 minuti, poi rigirateli, salate, pepate e aromatizzate con le foglioline di timo 17. Cuocete per ancora 1-2 minuti, poi unite le mele 18.
									

								

															

																		
																															
											
										
																														
																		Aggiungete anche lo zucchero 19 e smuovete un po’ la padella. Quando lo zucchero inizierà a sciogliersi, versate l’acqua 20, alzate leggermente la fiamma e lasciate caramellare ancora per qualche minuto 21. Spegnete il fuoco e tenete da parte.
									

								

															

																		
																															
											
										
																														
																		Tagliate l’Appenzeller a fette 22, eliminate la crosta e dividete ogni fetta in circa 6 parti 23. Disponete 2 pezzi di formaggio su ogni blinis 24 e infornate nel forno statico preriscaldato a 200° per circa 5 minuti.
									

								

															

																		
																															
											
										
																														
																		Nel frattempo versate la pancetta in una padella già calda 25 e lasciatela abbrustolire a fiamma vivace per pochi minuti 26. A questo punto il formaggio si sarà sciolto, quindi potete sfornare i blinis 17.
									

								

															

																		
																															
											
										
																														
																		Siete pronti per comporre il vostro antipasto: aggiungete una macinata di pepe sui blinis con il formaggio, poi completate con una cucchiaiata di mele e scalogni 28 e un po’ di pancetta 29. Infine guarnite con qualche fogliolina di timo e servite i vostri blinis con Appenzeller, scalogno caramellato e mela 30!
									

								

							
					    