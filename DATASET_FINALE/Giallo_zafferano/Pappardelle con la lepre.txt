Difficoltà: Media
Un detto toscano dice: "cucinare come la mamma è bene, cucinare come la nonna è meglio"! La cucina umbro-toscana si basa proprio su ricette tradizionali, tramandate da generazione in generazione, come quella che vi presentiamo oggi nella nostra versione! Le pappardelle con ragù di lepre sono un primo piatto ricercato, che rimanda ai sapori di un tempo, ed è dedicato a tutti coloro che apprezzano il sapore delle cacciagione e delle cosiddette “carni nere”. Il ragù è il piatto perfetto per questo periodo autunnale, quando l’aria profuma di sottobosco e l’appetito si apre in un lampo. E quando fuori piove e le foglie iniziano a cadere cosa c’è di meglio che rinchiudersi in casa a preparare deliziosi manicaretti dalle lunghe cotture. Il profumo di ragù di lepre si è già diffuso in tutta la casa? Non vi resta che cuocere la pasta!

Se cercate altri piatti della tradizione, provate anche la coratella! 


												
						
						

														INGREDIENTI
							
							                            
                                
    								
    									
    										
    										466
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    466
    					
    					    					    					
    					    Carboidrati
    					    g
    					    54.4
    					
    					    					    					
    					      di cui zuccheri
    					    g
    					    6.4
    					
    					    					    					
    					    Proteine
    					    g
    					    38.4
    					
    					    					    					
    					    Grassi
    					    g
    					    9.6
    					
    					    					    					
    					      di cui saturi
    					    g
    					    2.2
    					
    					    					    					
    					    Fibre
    					    g
    					    4.1
    					
    					    					    					
    					    Colesterolo
    					    mg
    					    140
    					
    					    					    					
    					    Sodio
    					    mg
    					    609
    					
    					    				
    			
                            
													


						
							
							

							
								

																	Pappardelle all'uovo
								
								
								
																	250
									g
																

								

							
								

																	Lepre
								
								
								(macinato)
																	500
									g
																

								

							
								

																	Passata di pomodoro
								
								
								
																	350
									g
																

								

							
								

																	Acqua
								
								
								
																	200
									g
																

								

							
								

																	Sedano
								
								
								
																	50
									g
																

								

							
								

																	Carote
								
								
								
																	50
									g
																

								

							
								

																	Cipolle bianche
								
								
								
																	50
									g
																

								

							
								

																	Alloro
								
								
								
																	3
									foglie
																

								

							
								

																	Aglio
								
								
								
																	1
									spicchio
																

								

							
								

																	Rosmarino
								
								
								
																	1
									rametto
																

								

							
								

																	Olio extravergine d'oliva
								
								
								
																	15
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	1
									pizzico
																

								

							
								

																	Vino rosso
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le pappardelle con la lepre iniziate a realizzare il ragù. Lavate sedano e carota. Poi pelate e spuntate la carota, private il sedano dei filamenti esterni e mondate sia la cipolla che l'aglio, che dividerete a metà per togliere l'anima.  Tritate il resto finemente 1. In un tegame, possibilmente di ghisa, versate l'olio e aggiungete la cipolla, il sedano 2 e la carota 3 tritati.
									

								

															

																		
																															
											
										
																														
																		Unite in ultimo anche l'aglio 4. Soffriggete il tutto a fuoco molto dolce, mescolando spesso, per 6-7 minuti. Quando il soffritto sarà pronto unite la polpa di lepre macinata 5 e rosolate a fuoco medio mescolando di tanto in tanto 6 per circa 4-5 minuti.
									

								

															

																		
																															
											
										
																														
																		Una volta che la carne avrà cambiato colore, unite il rosmarino tritato finemente 7 e le foglie di alloro 8. A questo punto alzate leggermente la fiamma e sfumate con il vino rosso 9.
									

								

															

																		
																															
											
										
																														
																		Continuate a mescolare 10 fino a che la parte alcolica non sarà evaporata completamente. Quindi aggiustate di sale e di pepe, abbassate la fiamma, versate la passata di pomodoro 11, l'acqua e mescolate nuovamente 12.
									

								

															

																		
																															
											
										
																														
																		Coprite il ragù con un coperchio 13 e lasciatelo cuocere per circa 4 ore a fiamma molto bassa; dovrà sobbollire e potrete mescolare pochissime volte solo per assicurarvi che non si attacchi al fondo. Una volta pronto, trasferitelo in una padella molto ampia. Quando il vostro ragù sarà pronto 14, cuocete le pappardelle in abbondante acqua bollente, salata a piacere 15.
									

								

															

																		
																															
											
										
																														
																		Scolate la pasta e versatela direttamente nella padella ampia in cui avrete trasferito il ragù 16, mescolate il tutto 17 e servite le vostre pappardelle con la lepre ancora calde 18!
									

								

							
					    