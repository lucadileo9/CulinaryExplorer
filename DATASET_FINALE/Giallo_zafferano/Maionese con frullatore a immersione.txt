Difficoltà: Facile
La maionese non è una salsa banale da realizzare a mano alla maniera tradizionale. Per facilitarvi la vita ecco la maionese con frullatore a immersione, ugualmente setosa e senza grumi, perfetta per le vostre ricette. E' ancora più veloce del metodo classico per fare la maionese fatta in casa, basteranno pochissimi accorgimenti e verrà perfetta. Per prepararla servono solo un minipimer e tre ingredienti: uovo, olio di semi e succo di limone! Il trucco è quello di utilizzare tutti gli ingredienti freddi e di aggiungerli proprio nell’ordine elencato di seguito. Con questa ricetta mai più maionese che non monta o che impazzisce!


												
						
						

														INGREDIENTI
							
													


						
							
														per circa 250 g di maionese
							

							
								

																	Uova
								
								
								(freschissimo e tenuto in frigo)
																	1
									
																

								

							
								

																	Olio di semi
								
								
								(freddo di frigo)
																	210
									g
																

								

							
								

																	Succo di limone
								
								
								(freddo di frigo)
																	15
									g
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la maionese con frullatore a immersione vi consigliamo di mettere in frigo un paio d'ore prima la parte del minipimer con le lame e l'olio, oltre al succo di limone. L'uovo lo prenderete direttamente dal frigo. Versate in un bicchiere alto gli ingredienti seguendo questo ordine: l'uovo (facendo attenzione a non rompere il tuorlo) 1, l'olio di semi 2, il succo di limone 3 e il pizzico di sale.
									

								

															

																		
																																											
											
										
																						
											
										
																						
											
										
																																										
																		A questo punto immergete le lame del minipimer fino in fondo al bicchiere 4. Azionate quindi il frullatore tenendolo fermo fino a quando la maionese inizierà a montare 5. A questo punto muovete il minipimer con movimenti dall’alto verso il basso, fino a quando il composto non risulta omogeneo e ben montato. Saranno sufficienti pochi secondi per questi passaggi. Versate la maionese pronta in un vasetto con coperchio o in una ciotolina 6, coprendola con pellicola per evitare che si formi la pellicina in superficie. La maionese con frullatore a immersione è pronta per l'uso!
									

								

							
					    