Difficoltà: Facile
Volete deliziarvi con un antipasto sfizioso dal sapore rustico, da condividere per un pranzo o una cena in compagnia? Cosa c'è di meglio di una torta salata! In questa ricetta vi presentiamo la torta salata ai funghi e radicchio, un piatto perfetto sia caldo che freddo e che racchiude tutta la bontà dei funghi champignon e del radicchio scottati in padella e impreziositi da aromi profumati. Una sfoglia delicata avvolge un gustoso e morbido ripieno, cui viene aggiunta la ricotta e il Grana Padano grattugiato, il tutto per creare un abbinamento di sapori dal gusto deciso, variando così con gusto la classica torta salata ai funghi. Indossate i grembiuli e preparatevi a servire un antipasto saporito che porterà sulla vostra tavola i colori e la freschezza della natura!


												
						
						

														INGREDIENTI
							
							                            
                                
    								
    									
    										
    										441
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    441
    					
    					    					    					
    					    Carboidrati
    					    g
    					    23.3
    					
    					    					    					
    					      di cui zuccheri
    					    g
    					    5.6
    					
    					    					    					
    					    Proteine
    					    g
    					    16.2
    					
    					    					    					
    					    Grassi
    					    g
    					    31.5
    					
    					    					    					
    					      di cui saturi
    					    g
    					    14.07
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    88
    					
    					    					    					
    					    Sodio
    					    mg
    					    492
    					
    					    				
    			
                            
													


						
							
														Ingredienti per una tortiera del diametro di 24 cm
							

							
								

																	Pasta Sfoglia
								
								
								
																	230
									g
																

								

							
								

																	Funghi champignon
								
								
								
																	300
									g
																

								

							
								

																	Radicchio
								
								
								
																	200
									g
																

								

							
								

																	Porri
								
								
								(piccolo)
																	1
									
																

								

							
								

																	Ricotta
								
								
								
																	350
									g
																

								

							
								

																	Uova
								
								
								
																	1
									
																

								

							
								

																	Latte intero
								
								
								
																	60
									g
																

								

							
								

																	Grana Padano DOP
								
								
								da grattugiare
																	100
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Timo
								
								
								
																	2
									rametti
																

								

							
								

																	Erba cipollina
								
								
								
																	5
									fili
																

								

							
								

																	Noce moscata
								
								
								(da grattugiare)
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta salata ai funghi e radicchio incominciate con la pulizia dei funghi: con l’aiuto di un coltellino affilato dalla lama liscia cominciate a eliminare la parte terrosa sul gambo, raschiandolo con delicatezza fino ad eliminare qualsiasi traccia di terra 1. Eliminate eventuali residui con un pennello oppure con un panno di cotone 2, altrimenti, se i funghi dovessero essere ancora molto sporchi, passateli velocemente sotto un getto di acqua corrente fredda. Tagliate i funghi puliti orizzontalmente a fette piuttosto sottili 3 e tenete da parte.
									

								

															

																		
																															
											
										
																														
																		Tagliate prima il porro a rondelle sottili 4 e poi il radicchio a listarelle 5; ponete sul fuoco una pentola antiaderente ampia con un filo di olio insieme all porro 6 e fatelo stufare per 5 minuti.
									

								

															

																		
																															
											
										
																														
																		Unite i funghi, facendo cuocere per 4-5 minuti, poi il radicchio 7. Tritate finemente il timo 8 e aggiungetelo per insaporire 9;
									

								

															

																		
																															
											
										
																														
																		mescolate con una spatola da cucina 10, infine regolate di sale 12 e pepe; coprite con un coperchio 8 e cuocete per altri 4-5 minuti.
									

								

															

																		
																															
											
										
																														
																		Una volta pronto, spegente e lasciate raffreddare 13. In una ciotola a parte ponete la ricotta insieme all'uovo intero 14 e alla noce moscata grattugiata 15.
									

								

															

																		
																															
											
										
																														
																		Unite l'erba cipollina tritata finemente e aggiustate di sale e pepe a vostro piacere 16. Da ultimo versate il formaggio grattugiato e il latte (17-18) (tenetene da parte una piccola quantità poichè vi servirà successivamente) e mischiate bene con una spatola.
									

								

															

																		
																															
											
										
																														
																		Aggiungete al composto anche il radicchio e i funghi ormai freddi 19; mescolate il tutto per amalgamare bene gli ingredienti 20, dopodichè foderate e oliate una tortiera del diametro di 24 cm con un rotolo di pasta sfoglia 21.
									

								

															

																		
																															
											
										
																														
																		Con le mani fate pressione sulla base e sui bordi in modo che aderiscano bene alla tortiera 22, quindi versate il ripieno che avete preparato 23, livellando la superficie con una spatola 24.
									

								

															

																		
																															
											
										
																														
																		Ripiegati i bordi esterni su se stessi, facendo un piccolo motivo decorativo 25, che andrete a spennelare con il latte rimanente 26. Fate cuocere in forno statico preriscaldato a 200° per 40-50 minuti (oppure a 180° per 30-40 minuti se in forno ventilato). Quando la torta sarà pronta, spegnete il forno e lasciate raffreddare: infine potrete servire la vostra torta salata ai funghi e radicchio 27!
									

								

							
					    