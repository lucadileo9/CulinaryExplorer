Difficoltà: Facile
Con la parola stracciatella la mente si riempie di immagini di coni e coppette traboccanti del classico e famoso gusto di gelato alla stracciatella. Ci siamo ispirati proprio a questo mix goloso di panna e cioccolato per realizzare una torta perfetta per la merenda e la colazione: torta stracciatella! Non si tratta solo di un classico dolce arricchito con pezzi di cioccolato fondente, ma uno dei modi più sfiziosi e perfetti per riciclare del cioccolato avanzato, ad esempio quello delle uova di Pasqua! L'idea di rigenerare un ingrediente in avanzo dandogli una nuova dolcissima vita ci affascina, ci piace a tal punto che proviamo a farlo con il panettone, il pandoro e anche la colomba come nel caso del semifreddo preparato con il tipico dolce pasquale avanzato. Tuffate generosamente il cioccolato in questo morbido e semplice impasto per ottenere una torta stracciatella che vi conquisterà fetta dopo fetta! Un dolce casalingo semplice e genuino, da proporre tra i dolci di Pasqua ma ideale anche come fine pasto per tutti i giorni! Lasciatevi catturare da questo dolce veloce e gustoso, in redazione è diventato un po’ come il nostro gusto preferito e, come i bimbi, lo scegliamo proprio sempre!


												
						
						

														INGREDIENTI
							
							                            
                                
    								
    									
    										
    										504
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    504
    					
    					    					    					
    					    Carboidrati
    					    g
    					    66.3
    					
    					    					    					
    					      di cui zuccheri
    					    g
    					    37.8
    					
    					    					    					
    					    Proteine
    					    g
    					    7
    					
    					    					    					
    					    Grassi
    					    g
    					    23.4
    					
    					    					    					
    					      di cui saturi
    					    g
    					    7.62
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    85
    					
    					    					    					
    					    Sodio
    					    mg
    					    37
    					
    					    				
    			
                            
													


						
							
														Ingredienti per una tortiera di 24 cm di diametro:
							

							
								

																	Uova
								
								
								medie
																	3
									
																

								

							
								

																	Farina 00
								
								
								 
																	200
									g
																

								

							
								

																	Amido di mais (maizena)
								
								
								
																	75
									g
																

								

							
								

																	Zucchero
								
								
								 
																	200
									g
																

								

							
								

																	Olio di semi
								
								
								
																	100
									g
																

								

							
								

																	Panna fresca liquida
								
								
								 
																	100
									g
																

								

							
								

																	Cioccolato fondente
								
								
								 
																	150
									g
																

								

							
								

																	Lievito in polvere per dolci
								
								
								
																	16
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta stracciatella cominciate sminuzzando il cioccolato al coltello 1 e tenetelo da parte. Poi passate a setacciare le polveri, quindi in un recipiente munito di colino versate la farina, l’amido di mais 2 ed il lievito per dolci 3.
									

								

															

																		
																															
											
										
																														
																		Continuate rompendo le uova a temperatura ambiente nella tazza di una planetaria munita di frusta e azionate mentre versate lo zucchero 4. Lasciate montare fin quando il composto non sarà diventato chiaro e spumoso, dopodiché unite le polveri setacciate al composto. Aggiungete un cucchiaio alla volta 5: quindi unite quello successivo soltanto quando il precedente è stato completamente assorbito. Stemperate versando la panna a temperatura ambiente 6
									

								

															

																		
																															
											
										
																														
																		e quando si sarà assorbita, unite a filo l’olio di semi 7. Non appena l’impasto è pronto sganciate la tazza dalla planetaria e unite il cioccolato sminuzzato, amalgamatelo delicatamente con una spatola 8 con un movimento che va dal basso verso l’alto e poi versatelo in una tortiera da 24 cm imburrata e infarinata 9.
									

								

															

																		
																															
											
										
																														
																		Non vi resta che cuocere il dolce in forno statico preriscaldato a 180° per 40 minuti 10. Una volta intiepidito lasciatelo raffreddare completamente su un piatto da portata 11 e infine servite la vostra torta stracciatella 12 Se preferite potete decorare con dello zucchero a velo.
									

								

							
					    