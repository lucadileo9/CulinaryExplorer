Difficoltà: Facile
Una verdura che non dovrebbe mai mancare in inverno: il cavolfiore. Versatile in cucina e dalle tante proprietà benefiche, questo ingrediente candido e dalle globose infiorescenze...diciamo la verità, non piace proprio a tutti! Ecco allora una ricetta per farlo amare a grandi e piccoli, servendolo come sfizioso antipasto o contorno ricco: il cavolfiore in pastella. Le tenere cimette vengono avvolte da una cremosa pastella senza uova che una volta immersa nell'olio bollente, grazie allo shock termico, risulterà molto fragrante e impalpabile; permetterà al cavolfiore di sprigionare i suoi migliori sapori e tutta la sua morbidezza. Il cavolfiore in pastella conquisterà tutti... non vi resta che provare e aspettare di ricevere i migliori complimenti. Una volta che avrete convinto tutti potrete cimentarvi in altre deliziose ricette con cavolfiore: provate la versione gratinata, cremosa e ghiotta!


						
						

														INGREDIENTI
							
							                            
                                
    								
    									
    										
    										281.7
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    281.7
    					
    					    					    					
    					    Carboidrati
    					    g
    					    36
    					
    					    					    					
    					      di cui zuccheri
    					    g
    					    6.7
    					
    					    					    					
    					    Proteine
    					    g
    					    10.5
    					
    					    					    					
    					    Grassi
    					    g
    					    10.6
    					
    					    					    					
    					      di cui saturi
    					    g
    					    1.3
    					
    					    					    					    					
    					    Colesterolo
    					    mg
    					    5.6
    					
    					    					    					
    					    Sodio
    					    mg
    					    250.6
    					
    					    				
    			
                            
													


						
														
							
							

							
								

																	Cavolfiore
								
								
								
																	800
									g
																

								

							
								

																	Farina 00
								
								
								
																	150
									g
																

								

							
								

																	Sale fino
								
								
								
																	5
									g
																

								

							
								

																	Acqua
								
								
								a temperatura ambiente
																	220
									g
																

								

							
								

																	Lievito di birra fresco
								
								
								
																	5
									g
																

								

							
								

																	Zucchero di canna
								
								
								
																	5
									g
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare in casa il cavolfiore in pastella per prima cosa sciogliete il lievito in 40 g di acqua 1 mescolando con la frusta 2. In una ciotola capiente versate quindi la farina e l’acqua rimasta.
									

								

															

																		
																																											
											
										
																						
											
										
																						
											
										
																																										
																		Incorporate anche il lievito sciolto 4. Mescolate bene con la frusta e, una volta ottenuta una pastella liscia, aggiungete zucchero 5 e sale 6 e mescolate ancora.
									

								

															

																		
																																											
											
										
																						
											
										
																						
											
										
																																										
																		Coprite con pellicola 7 e lasciate riposare a temperatura ambiente per almeno mezzora. Pulite il cavolfiore eliminando le foglie esterne 8 e il gambo centrale. Separate quindi le cimette 9 cercando di ottenerne di dimensioni medio-piccole, così cuoceranno meglio.
									

								

															

																		
																																											
											
										
																						
											
										
																						
											
										
																																										
																		Scaldate l’olio di semi in una pentola dal bordo alto fino a 170°. Recuperate la pastella e intingetevi le cimette 10 11 prima di tuffarle, poche per volta, nell’olio caldo 12. 
									

								

															

																		
																																											
											
										
																						
											
										
																						
											
										
																																										
																		Tenetele sotto controllo aiutandovi con una schiumarola e fatele dorare in modo uniforme; basteranno meno di due minuti. Scolate 13 su carta per fritti 14 e salate in superficie. Il cavolfiore in pastella è pronto per essere gustato 15.
									

								

							
					    