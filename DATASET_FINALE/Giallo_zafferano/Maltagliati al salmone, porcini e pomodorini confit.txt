Difficoltà: Media
Bastano una fontana di farina e uova fresche per creare con le proprie mani un primo piatto genuino e sempre nuovo: il bello della pasta fresca, infatti, è che si può realizzare in tanti formati, anche in base al condimento che si sceglie. Oggi vi proponiamo i maltagliati al salmone, porcini e pomodorini confit; il formato di pasta irregolare, si sposa perfettamente con un condimento saporito e delicato di tenero salmone norvegese fresco, profumati funghi porcini e dolcissimi pomodori pachino caramellati in forno. E' un primo ideale per chi desidera assaporare e portare in tavola il gusto dell'autunno abbinato ai sapori del mare, come per il binomio polpo e porcini!


						
						

														INGREDIENTI
							
							                            
                                
    								
    									
    										
    										809
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    809
    					
    					    					    					
    					    Carboidrati
    					    g
    					    117.4
    					
    					    					    					
    					      di cui zuccheri
    					    g
    					    41
    					
    					    					    					
    					    Proteine
    					    g
    					    34.6
    					
    					    					    					
    					    Grassi
    					    g
    					    22.3
    					
    					    					    					
    					      di cui saturi
    					    g
    					    5.15
    					
    					    					    					
    					    Fibre
    					    g
    					    7.6
    					
    					    					    					
    					    Colesterolo
    					    mg
    					    224
    					
    					    					    					
    					    Sodio
    					    mg
    					    1181
    					
    					    				
    			
                            
													


						
														
							
														Ingredienti per i maltagliati
							

							
								

																	Farina 00
								
								
								
																	350
									g
																

								

							
								

																	Semola di grano duro rimacinata
								
								
								
																	50
									g
																

								

							
								

																	Uova
								
								
								medie
																	4
									
																

								

							
														
							
						
														
							
														Per i pomodorini confit
							

							
								

																	Pomodorini ciliegino
								
								
								
																	500
									g
																

								

							
								

																	Zucchero
								
								
								
																	125
									g
																

								

							
								

																	Timo
								
								
								
																	2
									rametti
																

								

							
								

																	Olio extravergine d'oliva
								
								
								
																	35
									g
																

								

							
								

																	Origano
								
								
								essiccato
																	2
									g
																

								

							
								

																	Sale fino
								
								
								
																	10
									g
																

								

							
								

																	Pepe nero
								
								
								
																	5
									g
																

								

							
														
							
						
														
							
														Per il condimento
							

							
								

																	Tranci di salmone
								
								
								
																	230
									g
																

								

							
								

																	Funghi porcini
								
								
								
																	450
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i maltagliati con salmone, porcini e pomodorini confit, iniziate da questi ultimi: lavate i pomodorini sotto acqua corrente, asciugateli e poneteli su un tagliere, quindi dividete tutti i pomodorini a metà 1. Dosponeteli su una teglia foderata con carta da forno con la parte del taglio rivolta verso l'alto, quindi salate e pepate a piacere. Distribuite l'origano e il timo tritato 2, lo zucchero 3. 
									

								

															

																		
																															
											
										
																														
																		Infine versate un filo d’olio su ogni pomodorino 4 e infornate il tutto a in forno statico preriscaldato a 140° per circa 2 ore, fino a quando l’acqua di vegetazione dei pomodorini non sarà evaporata e questi non risulteranno leggermente abbrustoliti ma non secchi 5. Mentre i pomodorini cuociono, preparate i maltagliati: setacciate la farina e trasferitela su una spianatoia, formate una fontana e unite la semola rimacinata 6.
									

								

															

																		
																															
											
										
																														
																		Formate una cavità al centro e allargatela leggeremente. Versate un uovo al centro e cominciate ad amalgamare la farina all’uovo con una forchetta 7. Aggiungete le altre uova poco a poco, continuando ad impastare. Una volta che avete ottenuto un impasto compatto, continuate a lavorarlo energicamente a mano schiacciandolo con il palmo della mano 8. Una volta che avrete ottenuto una palla dalla consistenza liscia, mettetelo a riposare per 30 minuti, a temperatura ambiente dentro un sacchetto di plastica 9.
									

								

															

																		
																															
											
										
																														
																		Dopo il riposo, dividete la pasta in 3 parti 10; mentre ne stendete una conservate le altre nel sacchetto per non farle seccare. Stendete ciascuna porzione di impasto con il mattarello 11, infarinando all'occorrenza con la semola rimacinata, per formare un rettangolo sottile; dovrete ottenere uno spessore di circa 1,5 mm in modo che sollevando la pasta possiate vedere l'ombra del palmo sottostante. Potete anche stendere con l'aiuto di una macchina tirapasta tirandola alla misura più stretta, infarinando all’occorrenza con semola rimacinata. Man a mano stendete le sfoglie di pasta su una spianatoia infarinata, coprite con un panno di cotone pulito, e proseguite stendendo gli altri pezzi, sovrapponendoli uno all'altro una volta pronti, intervallati con un canovaccio asciutto. Tagliate ogni sfoglia a strisce orizzontali di 3 cm di spessore 12,
									

								

															

																		
																															
											
										
																														
																		poi tagliatele di nuovo a strisce diagonali di 2 cm 13. Mettete i maltagliati ottenuti 14 su un canovaccio asciutto leggermente infarinato, in attesa di essere cotti. Intanto dedicatevi al condimento: pulite accuratamente i funghi porcini eliminando la parte finale più terrosa del gambo; togliete accuratamente il terriccio passando accuratamente un panno inumidito dalla cappella e dal gambo 15. Se necessario potete sciacquarli brevemente sotto acqua corrente.
									

								

															

																		
																															
											
										
																														
																		Tagliateli quindi a lamelle di ca 3 mm di spessore 16 e fateli rosolare velocemente in padella a fuoco medio con l'olio 17, salate e pepate a piacere 18.
									

								

															

																		
																															
											
										
																														
																		Per ultimo dedicatevi al salmone; massaggiate la superficie del trancio per verificare che non ci siano lische (potrete in caso eliminarle con una pinza da cucina); toglietegli la pelle con un coltello affilato 19; poi dividetelo in 4 pezzi che a loro volta taglierete in 6/7 fettine da 5 mm l’una 20. Nella padella con i porcini, unite i pomodorini confit 21
									

								

															

																		
																															
											
										
																														
																		poi il salmone 22 e fate saltare il tutto pochi istanti, giusto il tempo che il salmone prenda un colore rosato. Lessate intanto i maltagliati in abbondante acqua bollente salata a piacere per 4-5 minti 23, poi scolateli e mantecateli in padella con il condimento per insaporirli (se necessario potete aggiungere poca acqua di cottura) 24.
									

								

															

																		
																															
											
										
																														
																		Prendete i piatti da portata e suddividete le porzioni, ponendo in ciascun piatto un coppapasta di 10 cm di diametro e versate all'interno i maltagliati 25, quindi sfilate delicatamente il coppapasta 26 ed ecco pronti i maltagliati con salmone, porcini e pomodorini confit.
									

								

							
					    