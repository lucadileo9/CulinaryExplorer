Difficoltà: Facile
L’anatra è apprezzata nella cucina di molti paesi per la sua carne pregiata e saporita. La ricetta più conosciuta è sicuramente l’anatra all’arancia, ma noi oggi vi deliziamo con un’alternativa semplice e d'effetto: il petto d’anatra grigliato! La cottura in due fasi, prima sulla griglia e poi al forno, renderà la pelle croccante e dorata preservando al tempo stesso la morbidezza della carne. Per accompagnare il petto d’anatra grigliato abbiamo scelto i porri che con la loro dolcezza si abbinano perfettamente al suo gusto intenso.


						
						

														INGREDIENTI
							
													


						
														
							
							

							
								

																	Petto d'anatra
								
								
								
																	2
									
																

								

							
								

																	Porri
								
								
								
																	2
									
																

								

							
								

																	Zucchero di canna
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per servire
							

							
								

																	Fondo d'anatra
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il petto d’anatra grigliato iniziate dal contorno: tagliate i porri a metà per il lungo 1, poi eliminate la prima foglia e adagiateli su un foglio di carta forno che avrete posizionato sopra a un foglio di alluminio. Condite con sale 2, pepe e un filo d’olio 3.
									

								

															

																		
																																											
											
										
																						
											
										
																						
											
										
																																										
																		Avvolgete i porri e bucate l’involucro con uno stuzzicadenti 4. Cuocete in forno statico preriscaldato a 180° per 55 minuti. Passate al petto d’anatra: eliminate il grasso in eccesso, poi incidete la pelle praticando dei tagli sia in un verso 5 che nell’altro così da formare una scacchiera 6, facendo attenzione a non intaccare la carne.
									

								

															

																		
																																											
											
										
																						
											
										
																						
											
										
																																										
																		Quando i porri saranno pronti, rimuoveteli dal forno e alzate la temperatura a 200°. Nel frattempo mettete sul fuoco una bistecchiera e scaldatela molto bene, poi adagiate i petti d’anatra dalla parte della pelle 7, pressandoli bene per evitare che si arriccino 8. Quando la pelle sarà diventata bella dorata e croccante, girateli e fate dorare anche l'altro lato 9.
									

								

															

																		
																																											
											
										
																						
											
										
																						
											
										
																																										
																		Infine infornate la bistecchiera a 200° per 4 minuti 10. Una volta cotti, lasciate riposare i petti d’anatra per un paio di minuti 11. Nel frattempo aprite l’involucro dei porri 12.
									

								

															

																		
																																											
											
										
																						
											
										
																						
											
										
																																										
																		Infine scaloppate la carne: il colore all'interno dovrà essere rosa 13. Sistemate le fettine di petto d’anatra su un lato del piatto e mezzo porro sull’altro lato 14, poi spolverizzate il porro con poco zucchero di canna 15.
									

								

															

																		
																																											
											
										
																						
											
										
																						
											
										
																																										
																		Flambate il porro per ottenere una leggera caramellatura 16 e nappate con il fondo d’anatra 17. Il vostro petto d’anatra grigliato è pronto per essere servito 18!
									

								

							
					    