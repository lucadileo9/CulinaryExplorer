Difficoltà: Media
Tra la fine di gennaio e l’inizio di febbraio cade ogni anno il capodanno cinese, o festa di primavera, una delle ricorrenze più sentite nei paesi dell’Estremo Oriente e fra le comunità cinesi sparse in tutto il mondo. Anche se il nostro immaginario richiama subito alla mente colorati cortei e grandi draghi di cartapesta, si tratta in realtà di una festa a carattere familiare, durante la quale i bambini vengono coinvolti nella preparazione di ricette tradizionali da condividere con parenti vicini e lontani… come questi deliziosi biscotti ripieni di confettura di ananas, chiamati nastar cookies! Particolarmente diffusi in Indonesia, Malesia e Singapore, i nastar cookies sono considerati di buon augurio in quanto l’ananas è simbolo di ricchezza e prosperità e vengono quindi realizzati in occasione di varie festività, soprattutto religiose. Alla bellezza del significato allegorico si affianca poi la scioglievole bontà della frolla che racchiude un ripieno dal gusto fresco e inaspettato… un’armonia di sapori che si fondono in bocca sprigionando una dolcezza dalle delicate note esotiche. Siete pronti a prendere parte alle celebrazioni? Qualunque siano le vostre usanze, i nastar cookies sono un ottimo motivo per fare festa!


						
						

														INGREDIENTI
							
							                            
                                
    								
    									
    										
    										194
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    194
    					
    					    					    					
    					    Carboidrati
    					    g
    					    25.7
    					
    					    					    					
    					      di cui zuccheri
    					    g
    					    9.7
    					
    					    					    					
    					    Proteine
    					    g
    					    2.3
    					
    					    					    					
    					    Grassi
    					    g
    					    9.1
    					
    					    					    					
    					      di cui saturi
    					    g
    					    4.69
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    41
    					
    					    					    					
    					    Sodio
    					    mg
    					    60
    					
    					    				
    			
                            
													


						
														
							
														Ingredienti per la frolla (per circa 30 biscotti)
							

							
								

																	Farina 00
								
								
								
																	500
									g
																

								

							
								

																	Amido di mais (maizena)
								
								
								
																	100
									g
																

								

							
								

																	Burro
								
								
								freddo
																	200
									g
																

								

							
								

																	Margarina vegetale
								
								
								fredda
																	100
									g
																

								

							
								

																	Zucchero a velo
								
								
								
																	100
									g
																

								

							
								

																	Tuorli
								
								
								(circa 2 medi)
																	30
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la confettura di ananas (circa 500 g)
							

							
								

																	Ananas
								
								
								
																	800
									g
																

								

							
								

																	Zucchero
								
								
								
																	100
									g
																

								

							
								

																	Arance
								
								
								(la scorza e il succo)
																	1
									
																

								

							
								

																	Succo di limone
								
								
								
																	1
									
																

								

							
								

																	Cannella in polvere
								
								
								
																	½
									cucchiaino
																

								

							
														
							
						
														
							
														Per spennellare
							

							
								

																	Tuorli
								
								
								
																	1
									
																

								

							
								

																	Panna fresca liquida
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i nastar cookies, per prima cosa preparate la confettura: pulite l’ananas e tagliatelo a tocchetti 1 (in tutto avrete bisogno di circa 550 g di polpa), poi trasferitelo in una casseruola capiente e aggiungete lo zucchero 2, la cannella, il succo di limone 3,
									

								

															

																		
																															
											
										
																														
																		la scorza grattugiata di un’arancia 4 e il suo succo 5. Cuocete a fuoco moderato per circa 20 minuti mescolando ogni tanto, poi versate il composto in un frullatore 6
									

								

															

																		
																															
											
										
																														
																		e frullate per ottenere una consistenza omogenea 7. Rimettete il composto sul fuoco e cuocete per altri 5-10 minuti in base a quanto liquido sarà presente, per ottenere un risultato piuttosto denso8. Versate la confettura in una ciotola e lasciatela raffreddare 9.
									

								

															

																		
																															
											
										
																														
																		Passate alla preparazione della frolla: in una planetaria munita di gancio a foglia versate la margarina, il burro 10 e lo zucchero a velo 11 e lavorate a velocità bassa per amalgamare gli ingredienti (in alternativa potete utilizzare una ciotola e impastare con le mani). Aggiungete i tuorli 12 e azionate nuovamente la planetaria per incorporarli al composto.
									

								

															

																		
																															
											
										
																														
																		Infine unite la farina e l’amido di mais 13 e lavorate il tutto fino ad ottenere un impasto liscio e compatto. Formate un panetto 14, avvolgetelo nella pellicola e lasciate riposare in frigorifero per almeno un’ora. A questo punto riprendete la confettura che si sarà ormai raffreddata e foderate un vassoio con un foglio di carta forno: prendete un cucchiaino di confettura per volta e formate delle palline aiutandovi con un altro cucchiaino 15, poi coprite il vassoio con pellicola e mettete in frigorifero a rassodare per almeno un’ora.
									

								

															

																		
																															
											
										
																														
																		Trascorso il tempo di raffreddamento, riprendete sia la frolla che la confettura dal frigorifero: prelevate delle piccole porzioni di impasto da circa 30 g l’una 16, appiattitele sul palmo della mano e posizionate al centro una pallina di confettura 17, poi richiudete sigillando la frolla intorno al ripieno per formare una piccola sfera 18.
									

								

															

																		
																															
											
										
																														
																		Adagiate le sfere ottenute su una leccarda foderata con carta forno e spennellatele con il composto di tuorlo e panna 19. Cuocete in forno statico preriscaldato a 160° per circa 25 minuti, fino a che i biscotti non saranno dorati 20, poi sfornate e lasciate raffreddare. I vostri nastar cookies sono pronti per essere gustati 21!
									

								

							
					    