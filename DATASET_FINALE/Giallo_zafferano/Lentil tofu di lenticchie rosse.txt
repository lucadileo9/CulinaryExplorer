Difficoltà: Facile
Il tofu è un derivato del latte di soia, spesso utilizzato al posto della carne nella cucina vegan e vegetariana. Vi proponiamo una versione casalinga di tofu senza soia: il lentil tofu di lenticchie rosse! In poche mosse realizzerete con le vostre mani un panetto dall’alto contenuto proteico che si può rosolare in padella proprio come il classico tofu, magari dopo averlo insaporito con una sfiziosa marinatura. Il tofu di lenticchie rosse è perfetto per arricchire insalate, cous cous e tanti altri piatti sfiziosi. Incredibilmente nutriente e naturalmente genuino, il lentil tofu di lenticchie rosse darà una marcia green in più ai vostri menù!


												
						
						

														INGREDIENTI
							
													


						
							
														Per un panetto di circa 320 g
							

							
								

																	Lenticchie rosse decorticate
								
								
								
																	250
									g
																

								

							
								

																	Acqua
								
								
								calda
																	350
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il lentil tofu di lenticchie rosse per prima cosa coprite le lenticchie con l’acqua calda e lasciatele in ammollo per circa 30 minuti 1. Trascorso questo tempo trasferite le lenticchie con la loro acqua in un frullatore 2, salate e frullate alla massima potenza; se necessario allungate con poca acqua fredda e aiutatevi con una marisa per spingere il composto verso le lame. Dovrete ottenere una consistenza liscia e omogenea 3.
									

								

															

																		
																																											
											
										
																						
											
										
																						
											
										
																																										
																		Versate la purea in un tegame antiaderente e cuocete mescolando continuamente 4 fino a quando diventerà denso e colloso 5; ci vorranno circa 10 minuti. Trasferite il composto in un contenitore di vetro, livellate bene la superficie 6 e coprite con un foglio di carta forno a contatto. Lasciate rassodare in frigorifero per circa 5 ore.
									

								

															

																		
																																											
											
										
																						
											
										
																						
											
										
																																										
																		Una volta rassodato 7, capovolgete il panetto e rimuovete la carta forno, poi tagliatelo a cubetti della dimensione desiderata 8: il vostro lentil tofu di lenticchie rosse è pronto per essere utilizzato 9!
									

								

							
					    