Difficoltà: Media
Diamo il benvenuto alla primavera con una ricetta insolita, quasi fluo: le tagliatelle alla barbabietola con asparagi. Un delizioso inno alla stagione della rinascita per eccellenza, che regala i suoi frutti più teneri e freschi come gli asparagi: con la loro nuance verde brillante e il gusto deciso, cadono alla perfezione sulla pasta fresca colorata vivacemente con purea di barbabietola. Così le vostre tagliatelle di pasta fresca alla barbabietola si ravviveranno di un intenso e sorprendente rosso magenta. Il risultato sarà un primo piatto dai sapori ben equilibrati che rallegrerà la vostra tavola, tinteggiandola con un'accesa palette di gustosi colori primaverili!


						
						

														INGREDIENTI
							
							                            
                                
    								
    									
    										
    										453
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    453
    					
    					    					    					
    					    Carboidrati
    					    g
    					    60.9
    					
    					    					    					
    					      di cui zuccheri
    					    g
    					    3.7
    					
    					    					    					
    					    Proteine
    					    g
    					    16.6
    					
    					    					    					
    					    Grassi
    					    g
    					    15.9
    					
    					    					    					
    					      di cui saturi
    					    g
    					    5.22
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    23
    					
    					    					    					
    					    Sodio
    					    mg
    					    704
    					
    					    				
    			
                            
													


						
														
							
														Ingredienti per l'impasto
							

							
								

																	Farina 00
								
								
								
																	300
									g
																

								

							
								

																	Barbabietole precotte
								
								
								
																	200
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Semola
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per il condimento
							

							
								

																	Asparagi
								
								
								
																	350
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Caprino
								
								
								semi stagionato
																	90
									g
																

								

							
								

																	Germogli di barbabietola
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le tagliatelle alla barbabietola con asparagi iniziate dalla pasta fresca: prendete la barbabietola 1 e tagliatela a dadini 2. Ponetela in una ciotola, frullatela con il mixer ad immersione per ottenere una polpa omogenea 3, 
									

								

															

																		
																															
											
										
																														
																		aggiungete un filo d’olio 4 e un pizzico di sale. Versate la farina 00 in una ciotola 5 e unitela poco a poco alla purea di barbabietola 6, 
									

								

															

																		
																															
											
										
																														
																		impastando a mano per unire i due ingredienti 7. Una volta che la farina avrà assorbito la barbabietola, trasferite l'impasto su una spianatoia 8 e continuate a impastare fino a ottenere un panetto liscio ed elastico 9.
									

								

															

																		
																															
											
										
																														
																		Avvolgete il panetto nella pellicola 10 e lasciate riposare per una mezzora a temperatura ambiente. Una volta trascorso il tempo di riposo, dividete l’impasto in 4 porzioni 11 e tiratene una per volta con la macchina sfogliatrice fino al penultimo spessore 12, spolverando con semola al bisogno.
									

								

															

																		
																															
											
										
																														
																		Da ciascuna striscia ottenete due rettangoli, spolverateli con un po’ di semola, rifinite i bordi con un tarocco 13 e lasciateli seccare sulla spianatoia 5 minuti per lato. Trascorso questo tempo, prendete una sfoglia, ripiegate un lembo fino a due terzi circa 14 poi arrotolatela 15 
									

								

															

																		
																															
											
										
																														
																		creando un rotolino molto piatto, avendo cura di tenere la chiusura verso l'alto, in modo che sarà più semplice successivamente 16. Tagliate il rotolino ottenuto a rondelle di circa 7 mm 17. Ora prendete la chiusura del rotolino 18
									

								

															

																		
																															
											
										
																														
																		srotolatelo 19 e avvolgeteli intorno alle dite per creare i classici nidi di tagliatelle 20. Mentre le tagliatelle si seccano leggermente 21, ponete sul fuoco una pentola colma di acqua, quando arriverà a bollore, salate.
									

								

															

																		
																															
											
										
																														
																		Intanto occupatevi del condimento: pulite gli asparagi, tagliate via le estremità più dure 22, pelate la parte finale dei gambi più coriacea 23 quindi tagliateli a rondelle in diagonale 24, lasciando intere le punte.
									

								

															

																		
																															
											
										
																														
																		Sbucciate e affettate sottilmente l'aglio 25. Scaldate un filo d’olio in padella, aggiungete l'aglio 26 e una volta rosolato versate gli asparagi 27. 
									

								

															

																		
																															
											
										
																														
																		Regolate di sale e saltate in padella gli asparagi per 5 minuti 28. Quando l’acqua che avete messo a scaldare avrà raggiunto il bollore, lessate per pochi istanti i nidi di tagliatelle 29, quindi scolateli con una schiumarola direttamente in padella 30. 
									

								

															

																		
																															
											
										
																														
																		Spegnete la fiamma e mantecate le tagliatelle con metà dose di caprino 31. Distribuite le tagliatelle nei piatti e completate ogni porzione con fiocchetti di caprino, i germogli di barbabietola 32 e una macinata di pepe a piacere 23. Le vostre tagliatelle alla barbabietola con asparagi sono pronte per essere servite 33!
									

								

							
					    