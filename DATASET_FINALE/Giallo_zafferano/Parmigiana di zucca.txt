Difficoltà: Facile
In principio era la parmigiana di melanzane. Poi seguirono quella leggera, la versione one pot che prevede la cottura in una sola pentola e persino le sue varianti a base di zucchine o di alici! Quante ne abbiamo conosciute negli anni. Del resto il comun denominatore è sempre lo stesso: ortaggi fritti, sugo di pomodoro e formaggio. E allora perché non provare con la regina dell'autunno? Stiamo parlando della parmigiana di zucca! Non ce l'aspettavamo nemmeno noi che potesse conquistarci così. La parmigiana di zucca è un piatto che sorprenderà davvero tutti grazie al suo gusto ricco e saporito. Assicuratevi di avere tutti gli ingredienti per preparare la parmigiana di zucca come contorno sfizioso o secondo piatto vegetariano, andrà a ruba!


												
						
						

														INGREDIENTI
							
													


						
							
							

							
								

																	Zucca napoletana
								
								
								
																	1
									kg
																

								

							
								

																	Passata di pomodoro
								
								
								
																	750
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	
									q.b.
																

								

							
								

																	Parmigiano Reggiano DOP
								
								
								
																	220
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio di semi di arachide
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la parmigiana di zucca cominciate dal sugo di pomodoro. In una casseruola scaldate un filo d'olio insieme a uno spicchio d'aglio. Non appena il fondo è caldo versate la passata 1, aggiustate di sale, aggiungete delle foglie di basilico 2 e coprite con il coperchio lasciando cuocere a fuoco dolce per almeno una mezzora 3.
									

								

															

																		
																															
											
										
																														
																		A fine cottura il sugo risulterà ristretto 4. Nel frattempo occupatevi della zucca. Dopo averla sbucciatata 5 tagliatela a fette non più spesse di 1 cm 6.
									

								

															

																		
																															
											
										
																														
																		Quindi passate le fette nella farina, scrollando l'eccesso 7 e man mano friggete in una pentola con abbondante olio di arachidi ben caldo 8. Lasciate dorare facendo attenzione che le fette non brucino, quindi scolate su carta assorbente 9.
									

								

															

																		
																															
											
										
																														
																		Quando tutte le fette saranno pronte passate alla composizione. In una pirofila versate una cucchiaiata di salsa sul fondo 10, disponete le fette di zucca fritte creando il primo strato 11 su cui versare un po' di sugo 12
									

								

															

																		
																															
											
										
																														
																		poi Parmigiano grattugiato e basilico 13. Continuate così fino all'ultimo strato sul quale verserete soltanto la parte rimanente di Parmigiano 14. A questo punto la vostra parmigiana di zucca è pronta per cuocere in forno statico, già caldo a 200° per circa 25 minuti. Dopo, passatela sotto il grill qualche minuto. Fate intiepidire prima di servire la vostra parmigiana di zucca 15.
									

								

							
					    