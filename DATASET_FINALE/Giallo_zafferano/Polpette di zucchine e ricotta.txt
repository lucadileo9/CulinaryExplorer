Difficoltà: Facile
Fra le polpette di verdure, quelle di zucchine sono probabilmente le più amate sia dai grandi che dai piccoli: fragranti e dorate nella versione fritta, leggere e sfiziose in quella al forno, sugose e filanti nella variante alla pizzaiola oppure con il cuore morbido come nelle polpette di zucchine e ricotta... c’è solo l’imbarazzo della scelta! Perfette per un menù vegetariano, potete proporle anche come finger food da accompagnare con la vostra salsina preferita. Un'ottima alternativa alle polpette di zucchine e patate che vi conquisterà al primo morso… sì, perché le polpette di zucchine e ricotta si sciolgono letteralmente in bocca e sarà impossibile resistere dal mangiarle tutte!


												
						
						

														INGREDIENTI
							
							                            
                                
    								
    									
    										
    										244
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    244
    					
    					    					    					
    					    Carboidrati
    					    g
    					    15
    					
    					    					    					
    					      di cui zuccheri
    					    g
    					    5.6
    					
    					    					    					
    					    Proteine
    					    g
    					    13.4
    					
    					    					    					
    					    Grassi
    					    g
    					    14.5
    					
    					    					    					
    					      di cui saturi
    					    g
    					    6.71
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    90
    					
    					    					    					
    					    Sodio
    					    mg
    					    539
    					
    					    				
    			
                            
													


						
							
														Per circa 20 polpette
							

							
								

																	Zucchine
								
								
								
																	350
									g
																

								

							
								

																	Ricotta vaccina
								
								
								
																	200
									g
																

								

							
								

																	Pangrattato
								
								
								
																	50
									g
																

								

							
								

																	Uova
								
								
								medio
																	1
									
																

								

							
								

																	Basilico
								
								
								
																	3
									foglie
																

								

							
								

																	Grana Padano DOP
								
								
								(da grattugiare)
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le polpette di zucchine e ricotta, per prima cosa mettete la ricotta in un colino e lasciatela scolare. Nel frattempo lavate le zucchine, eliminate le estremità e grattugiatele con una grattugia a fori larghi: vi serviranno 300 g di zucchine grattugiate 1. Trasferite le zucchine grattugiate in una ciotola e aggiungete la ricotta scolata 2 e il Grana Padano DOP grattugiato 3.
									

								

															

																		
																															
											
										
																														
																		Unite anche il pangrattato 4, l’uovo 5 e il basilico spezzettato 6.
									

								

															

																		
																															
											
										
																														
																		Salate 7, pepate e amalgamate il tutto mescolando con un cucchiaio 8. Quando avrete ottenuto un composto omogeneo, prelevate una cucchiaiata di impasto per volta e modellatela fra i palmi della mani per formare una pallina del peso di circa 30 g, poi schiacciatela leggermente 9.
									

								

															

																		
																															
											
										
																														
																		Man mano che sono pronte, adagiate le polpette in una teglia foderata con carta forno, poi irrorate con un filo di olio 10. Con queste dosi dovreste ottenere circa 20 polpette. Cuocete in forno statico preriscaldato a 200° per circa 25 minuti, girandole a metà cottura 11. Una volta cotte, servite subito le vostre polpette di zucchine e ricotta 12!
									

								

							
					    