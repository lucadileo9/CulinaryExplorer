Difficoltà: Facile
Il radicchio con la sua consistenza croccante e sapore piacevolmente amarognolo, è molto versatile in cucina: basti pensare a risotti e lasagne, per non parlare di torte e crepes in versione salata. Oggi la nostra scelta è ricaduta su un appetitoso primo piatto: la pasta al radicchio, porri e pancetta... un trittico da leccarsi i baffi! Il sapore del radicchio viene irrobustito dalla nota sapida della pancetta mentre la base del porro, trasformato in una crema morbida e dolce, conferirà un piacevolissimo contrasto. Siete pronti per arrotolare una bella forchettata di spaghetti integrali? Siamo sicuri che con la pasta al radicchio, porri e pancetta avrete trovato un nuovo modo per apprezzare ancor di più questo ingrediente!


						
						

														INGREDIENTI
							
							                            
                                
    								
    									
    										
    										645.2
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    645.2
    					
    					    					    					
    					    Carboidrati
    					    g
    					    68.7
    					
    					    					    					
    					      di cui zuccheri
    					    g
    					    8.5
    					
    					    					    					
    					    Proteine
    					    g
    					    19.4
    					
    					    					    					
    					    Grassi
    					    g
    					    32.5
    					
    					    					    					
    					      di cui saturi
    					    g
    					    4.9
    					
    					    					    					
    					    Fibre
    					    g
    					    8
    					
    					    					    					
    					    Colesterolo
    					    mg
    					    7.7
    					
    					    					    					
    					    Sodio
    					    mg
    					    275
    					
    					    				
    			
                            
													


						
														
							
							

							
								

																	Spaghetti Integrali
								
								
								
																	320
									g
																

								

							
								

																	Radicchio
								
								
								 
																	280
									g
																

								

							
								

																	Porri
								
								
								 
																	230
									g
																

								

							
								

																	Pancetta dolce
								
								
								
																	70
									g
																

								

							
								

																	Acqua
								
								
								
																	150
									g
																

								

							
								

																	Olio extravergine d'oliva
								
								
								 
																	50
									g
																

								

							
								

																	Mandorle pelate
								
								
								
																	25
									g
																

								

							
								

																	Parmigiano Reggiano DOP
								
								
								da grattugiare
																	35
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								nero macinato
																	
									q.b.
																

								

							
														
							
						
														
							
														Per servire
							

							
								

																	Origano
								
								
								fresco
																	
									q.b.
																

								

							
								

																	Mandorle in scaglie
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta al radicchio, porri e pancetta cominciate spuntando il porro per eliminare la barbetta e la parte verde 1. Incidete il porro per il lungo ed eliminate le prime 2-3 foglie 2. Se notate eventuali residui di terreno sciacquate i porri, altrimenti procedete col taglio affettandoli a rondelle di pochi millimetri di spessore 3.
									

								

															

																		
																																											
											
										
																						
											
										
																						
											
										
																																										
																		In una padella versate 10 grammi di olio d'oliva, quindi unite il porro 4 e scottate per 2-3 minuti a fuoco vivo, mescolando spesso per non bruciarlo. Aggiustate di sale e di pepe, versate l’acqua 5 e lasciate cuocere col coperchio, a fuoco dolce, per 15-20 minuti o fin quando i porri non saranno appassiti 6.
									

								

															

																		
																																											
											
										
																						
											
										
																						
											
										
																																										
																		A fine cottura versate il porro cotto in un mixer insieme alle mandorle 7, poi unite il Parmigiano Reggiano DOP grattugiato e 20 grammi di olio d’oliva 8. Frullate e tenete da parte il composto in una ciotola 9.
									

								

															

																		
																																											
											
										
																						
											
										
																						
											
										
																																										
																		Mettete sul fuoco una pentola con acqua bollente da salare a bollore: servirà poi per cuocere la pasta. Intanto tagliate la pancetta a listarelle dello spessore di circa mezzo centimetro 10. Tenete da parte e occupatevi del radicchio: rimuovete le foglie più esterne 11, poi dividetelo a metà ed eliminate il gambo interno facendo due tagli obliqui 12.
									

								

															

																		
																																											
											
										
																						
											
										
																						
											
										
																																										
																		Sminuzzate finemente il radicchio 13 e sciacquatelo sotto acqua corrente 14, poi scolate bene. A questo punto spostatevi ai fornelli e lasciate insaporire uno spicchio d’aglio in 20 grammi d’olio d'oliva 15.
									

								

															

																		
																																											
											
										
																						
											
										
																						
											
										
																																										
																		Aggiungete la pancetta 16 e lasciatela abbrustolire per 1-2 minuti a fiamma alta, avendo cura di non farla bruciare 17. Unite anche il radicchio 18.
									

								

															

																		
																																											
											
										
																						
											
										
																						
											
										
																																										
																		Fate appassire per una decina di minuti circa, mescolando di tanto in tanto, poi aggiustate di sale e pepe e spegnete il fuoco 19. Lessate gli spaghetti nell'acqua bollente salata 20. In un tegame a parte, senza accendere il fuoco, versate la crema di porri e stemperate con 1-2 mestoli d’acqua di cottura della pasta 21.
									

								

															

																		
																																											
											
										
																						
											
										
																						
											
										
																																										
																		Mescolate per ottenere una crema liquida, nella quale andrete a scolare direttamente gli spaghetti cotti al dente 22. Aggiungete anche il radicchio saltato con la pancetta e fate saltare il tutto a fiamma vivace per un minuto 23. Impiattate la pasta al radicchio porri e pancetta e completate con delle foglioline di origano fresco, mandorle a lamelle, una macinata di pepe e un filo d'olio a crudo 24!
									

								

							
					    