Difficoltà: Media
La cheesecake al caffè è un dessert dall'aroma intenso, perfetto per concludere un pranzo con leggerezza e gusto.Questa versione della cheesecake ha un gusto morbido e fresco grazie all'aggiunta del caffè nella crema al formaggio. Il risultato è un dolce molto semplice da preparare, delicato e dal sapore avvolgente che può essere decorato con veri chicchi di caffè o chicchi ricoperti di cioccolato fondente per renderla ancora più invitante!
Con la cheesecake al caffè accontenterete gli amanti di questa bevanda e offrirete un dolce classico ma dal gusto sorprendente!


						
						

														INGREDIENTI
							
							                            
                                
    								
    									
    										
    										476
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    476
    					
    					    					    					
    					    Carboidrati
    					    g
    					    31.3
    					
    					    					    					
    					      di cui zuccheri
    					    g
    					    21.4
    					
    					    					    					
    					    Proteine
    					    g
    					    7.9
    					
    					    					    					
    					    Grassi
    					    g
    					    35.4
    					
    					    					    					
    					      di cui saturi
    					    g
    					    20.97
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    117
    					
    					    					    					
    					    Sodio
    					    mg
    					    282
    					
    					    				
    			
                            
													


						
														
							
														Ingredienti per la base (per una tortiera da 22 cm di diametro)
							

							
								

																	Biscotti secchi
								
								
								
																	180
									g
																

								

							
								

																	Burro
								
								
								
																	100
									g
																

								

							
														
							
						
														
							
														Per la bagna
							

							
								

																	Caffè solubile
								
								
								
																	1
									cucchiaio
																

								

							
								

																	Zucchero
								
								
								
																	1
									cucchiaio
																

								

							
								

																	Acqua
								
								
								calda 
																	50
									ml
																

								

							
														
							
						
														
							
														Per la crema
							

							
								

																	Formaggio fresco spalmabile
								
								
								
																	500
									g
																

								

							
								

																	Zucchero
								
								
								
																	120
									g
																

								

							
								

																	Panna fresca liquida
								
								
								
																	200
									ml
																

								

							
								

																	Acqua
								
								
								calda 
																	50
									ml
																

								

							
								

																	Caffè solubile
								
								
								
																	2
									cucchiai
																

								

							
								

																	Gelatina in fogli
								
								
								
																	10
									g
																

								

							
														
							
						
														
							
														Per decorare
							

							
								

																	Formaggio fresco spalmabile
								
								
								
																	200
									g
																

								

							
								

																	Zucchero a velo
								
								
								
																	2
									cucchiai
																

								

							
								

																	Acqua
								
								
								calda
																	1
									cucchiaio
																

								

							
								

																	Caffè solubile
								
								
								
																	½
									cucchiaio
																

								

							
								

																	Chicchi di caffè
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la cheesecake al caffè iniziate predisponendo il fondo: mettete i biscotti secchi nel mixer 1, quindi sminuzzateli finemente e poi trasferiteli in una ciotola. Ponete il burro a sciogliere in un pentolino a fuoco basso; quando sarà fuso fatelo leggermente intiepidire e versatelo a poco a poco nella ciotola con i biscotti sminuzzati, amalgamando per bene il tutto 2. Imburrate una tortiera, meglio se a cerchio apribile, del diametro di 22 cm; ritagliate un disco di carta forno dello stesso diametro del fondo della tortiera e due strisce della stessa altezza dei bordi, quindi foderate la tortiera stessa. Per questa operazione potete consultare la scheda della scuola di cucina: come foderare una tortiera con carta da forno. Versate i biscotti sbriciolati nella tortiera ricoperta di carta forno e con l'aiuto di un cucchiaio compattate bene la base di biscotto 3. Ora mettete la base in frigorifero per 30 minuti o in freezer per 10 minuti perchè si compatti.
									

								

															

																		
																															
											
										
																														
																		Passate ora a preparare la bagna: in una ciotolina versate l’acqua calda, lo zucchero e aggiungete il cucchiaio di caffè solubile 4. Mescolate per far sciogliere il caffè. Tirate fuori dal frigo la base di biscotti per bagnarla con questo sciroppo: con l'aiuto di un pennellino, spennellate accuratamente il fondo di biscotti con la bagna al caffè e rimettetelo in frigorifero per altri 25 minuti almeno (5-6).
									

								

															

																		
																															
											
										
																														
																		Quindi dedicatevi al ripieno: mettete ad ammollare la gelatina in poca acqua fredda 7. Per vedere come utilizzare la gelatina, potete consultare la scuola di cucina: come utilizzare la colla di pesce. Ora scaldate in un pentolino 50 ml di acqua e sciogliete due cucchiai di caffè solubile e 70 g di zucchero a fuoco basso mescolando gli ingredienti. Strizzate quindi la gelatina e aggiungetela al pentolino con il caffè, mescolando 8 finchè non si sarà sciolta, e lasciate raffreddare. In una planetaria dotata di fruste lavorate il formaggio fresco spalmabile e unite il caffè dove avrete disciolto la gelatina e amalgamate bene il tutto 9. Se non avete una planetaria, potete mettere gli ingredienti in una ciotola capiente e lavorarli con lo sbattitore elettrico o una frusta a mano. Quando il composto avrà una consistenza liscia e omogenea versatelo in una ciotola e tenetelo da parte.
									

								

															

																		
																															
											
										
																														
																		Separatamente montate a neve la panna con la planetaria o uno sbattitore elettrico: unite alla panna fresca liquida il restante zucchero semolato e montate 10. Aggiungete quindi la panna montata al composto di formaggio e caffè 11 e amalgamatela con una spatola fino a ottenere una crema liscia e omogenea 12.
									

								

															

																		
																															
											
										
																														
																		Ora potete passare a comporre la cheesecake al caffè: estraete la tortiera dal frigo e versate la crema sulla base di biscotti 13. Abbiate cura di uniformare la superficie con una spatola 14 e mettetela a rassodare in frigo per almeno 4 ore. Una volta che la cheesecake al caffè sarà rassodata potete sformarla 15.
									

								

															

																		
																															
											
										
																														
																		A questo punto procedete alla decorazione: in una ciotola lavorate il formaggio fresco spalmabile con lo zucchero a velo 16, aggiungete il caffè solubile disciolto in poca acqua 17 e amalgamate gli ingredienti con una frusta fino ad ottenere un composto omogeneo 18.
									

								

															

																		
																															
											
										
																														
																		Mettete la crema ottenuta in una sac-à-poche dotata di bocchetta a stella e spremete dei ciuffetti lungo tutto il bordo e al centro della torta 19. Potete ultimare la vostra decorazione della cheesecake al caffè aggiungendo dei chicchi di caffè sopra ogni ciuffo di crema oppure dei chicchi ricoperti di cioccolato fondente 21!
									

								

							
					    