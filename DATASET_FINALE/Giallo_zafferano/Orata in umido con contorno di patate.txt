Difficoltà: Facile
L’orata in umido con contorno di patate è un saporito secondo di pesce, uno dei grandi classici della cucina di mare. I filetti di orata, cotti dolcemente nel sugo di pomodoro, ne assorbono il sapore ricco e spiccato, risultando più teneri e gustosi che mai. Il contorno di patate, reso più fresco dallo yogurt, regala al piatto il suo degno accompagnamento! Per una cena in famiglia o un pranzo della domenica, l’orata in umido è la scelta giusta: un piatto che racchiude il sapore semplice e autentico della tradizione, ma strizza l’occhio alla leggerezza e alle più contemporanee abitudini alimentari.


						
						

														INGREDIENTI
							
							                            
                                
    								
    									
    										
    										362
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    362
    					
    					    					    					
    					    Carboidrati
    					    g
    					    26.7
    					
    					    					    					
    					      di cui zuccheri
    					    g
    					    6.5
    					
    					    					    					
    					    Proteine
    					    g
    					    36.4
    					
    					    					    					
    					    Grassi
    					    g
    					    12.2
    					
    					    					    					
    					      di cui saturi
    					    g
    					    3.5
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    101
    					
    					    					    					
    					    Sodio
    					    mg
    					    736
    					
    					    				
    			
                            
													


						
														
							
														Ingredienti per l'orata in umido
							

							
								

																	Orata
								
								
								(2 da 500 g)
																	1
									kg
																

								

							
								

																	Pomodorini ciliegino
								
								
								
																	500
									g
																

								

							
								

																	Acqua
								
								
								
																	150
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	20
									g
																

								

							
														
							
						
														
							
														Per le patate
							

							
								

																	Patate
								
								
								
																	500
									g
																

								

							
								

																	Yogurt greco
								
								
								
																	175
									g
																

								

							
								

																	Erba cipollina
								
								
								
																	2
									fili
																

								

							
								

																	Pepe bianco
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’orata in umido con contorno di patate, cominciate dalla pulizia delle orate. Prendete la prima orata e ponetela su un tagliere 1. Con un paio di forbici operate un taglio lungo il ventre del pesce 2 e rimuovete le viscere 3.
									

								

															

																		
																															
											
										
																														
																		Lavate accuratamente l’interno del pesce sotto l’acqua corrente 4, e, mantenendo l’orata nel lavello, con un coltellino affilato eliminate le pinne e raschiate via le squame 5. Rimettete ora l’orata sul tagliere e con un coltello affilato praticate un taglio per staccare la testa in corrispondenza delle branchie 6.
									

								

															

																		
																															
											
										
																														
																		Tenendo il coltello in posizione orizzontale rispetto al piano di lavoro, praticate un taglio sul dorso dell’orata 7 in modo da staccare la carne dalla lisca 8. Eseguite il medesimo procedimento dall’altro lato, per ricavare 2 filetti. Con un’apposita pinza, rimuovete dai filetti le rimanenti lische 9.
									

								

															

																		
																															
											
										
																														
																		A questo punto preparate il sugo in cui cuocerete i filetti. Per prima cosa tagliate i pomodorini in 4 parti 10 e poneteli in una capiente padella insieme all’olio e allo spicchio d’aglio mondato 11. Lasciate cuocere per circa 25 minuti, allungando il sugo con acqua quando si restringe troppo 12.
									

								

															

																		
																															
											
										
																														
																		Regolate il sugo di sale e tenetelo da parte 13. Nel frattempo, lavate le patate e lessatele intere con la loro buccia 14: ci vorranno circa 20-30 minuti; per verificare la cottura fate la prova con una forchetta, e, se sono pronte scolatele, altrimenti proseguite fino al giusto grado di cottura. Una volta pronte, pelate le patate 15
									

								

															

																		
																															
											
										
																														
																		e dopo averle fatte raffreddare tagliatele a cubetti 16. In una ciotolina ponete lo yogurt, conditelo con il pepe e unite l’erba cipollina tagliata a rondelle sottili 17 e mescolate 18.
									

								

															

																		
																															
											
										
																														
																		Con questa salsa condite le patate 19, mescolando delicatamente con un cucchiaio 20. Intanto rimuovete dal sugo lo spicchio d’aglio 21,
									

								

															

																		
																															
											
										
																														
																		adagiate i filetti di orata in padella 22, coprite con un coperchio e cuocete a fuoco dolce per circa 10 minuti 23. Impiattate l’orata in umido con contorno di patate e gustatene tutto il sapore 24!
									

								

							
					    