Difficoltà: Media
Spaghetti al pomodoro, un classico intramontabile che piace proprio a tutti, il simbolo della pasta italiana. In questa ricetta una versione speciale: spaghetti al pomodoro e cipolle caramellate, un primo piatto dal successo garantito perfetto da preparare in estate. Per l'ottima riuscita di questo piatto sono gli ingredienti a fare la differenza: consigliamo di scegliere dei pomodorini piccadilly maturi al punto giusto, le cipolle dovranno essere rosse, meglio se di Tropea perché quanto più dolci e digeribili. Per realizzare questa pasta abbiamo scelto degli spaghetti quadrati, ma potrete scegliere il formato che più amate... terminando la cottura direttamente nel sugo, risulterà cremosa e super saporita! E per finire, un tocco che piace sempre a tutti, abbondante stracciatella che donerà una nota fresca, che si sposa benissimo con le cipolle caramellate e tante foglioline di basilico per un profumo unico, iconico di questa stagione!
Ecco altre ricette con gli spaghetti da non perdere:


						
						

														INGREDIENTI
							
													


						
														
							
							

							
								

																	Spaghetti Quadrati
								
								
								
																	320
									g
																

								

							
								

																	Pomodori piccadilly
								
								
								
																	500
									g
																

								

							
								

																	Aglio
								
								
								
																	2
									spicchi
																

								

							
								

																	Concentrato di pomodoro
								
								
								
																	1
									cucchiaio
																

								

							
														
							
						
														
							
														per le cipolle caramellate
							

							
								

																	Cipolle rosse
								
								
								grandi
																	2
									
																

								

							
								

																	Zucchero
								
								
								
																	1
									cucchiaio
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Aceto balsamico
								
								
								
																	30
									g
																

								

							
														
							
						
														
							
														per completare
							

							
								

																	Stracciatella
								
								
								
																	250
									g
																

								

							
								

																	Basilico
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare lo spaghetto pomodoro e cipolle caramellate, partite da quest'ultime. Sbucciate le cipolle, tagliatele prima a metà 1 e poi a fettine molto sottili, senza eliminare la base della cipolla così non si separeranno 2. In un tegame capiente versate un filo d'olio e unite le cipolle 3.
									

								

															

																		
																																											
											
										
																						
											
										
																						
											
										
																																										
																		Aggiungete ora il sale 4 e cuocetele per circa 20 minuti a fiamma bassissima 5, mescolandole spesso. Nel frattempo preparare il sugo: lavate bene i pomodorini e tagliateli a metà 6.
									

								

															

																		
																																											
											
										
																						
											
										
																						
											
										
																																										
																		Quando li avrete tagliati tutti 7 preparate il soffritto. In una padella capiente versate un giro d'olio, 2 spicchi d'aglio precedentemente schiacciati e il concentrato di pomodoro 8. Non appena l'aglio sarà ben dorato eliminatelo 9.
									

								

															

																		
																																											
											
										
																						
											
										
																						
											
										
																																										
																		Aggiungete ora i pomodorini 10. Mescolate e lasciate cuocere a fiamma viva per 5 minuti. Aggiungete un pizzico di sale e schiacciateli con un mestolo di legno 11; in questo modo rilasceranno tutto il loro succo. Coprite con un coperchio 12, abbassate la fiamma e cuocete ancora per altri 15 minuti.
									

								

															

																		
																																											
											
										
																						
											
										
																						
											
										
																																										
																		Non appena le cipolle saranno ben appassite aggiungete lo zucchero 13. Sfumate con l'aceto balsamico 14 e cuocetele ancora per 15 minuti, sino ad ottenere delle cipolle ben caramellate, morbide, simili ad una marmellata 15.
									

								

															

																		
																																											
											
										
																						
											
										
																						
											
										
																																										
																		A questo punto anche il sugo sarà pronto: i pomodorini dovranno risultare ben sugosi 16. Cuocete gli spaghetti in abbondante acqua bollente, salata a piacere 17. Tenendo da parte l'acqua di cottura, scolate la pasta molto al dente, circa 4 minuti prima e trasferitela nel sugo. Terminate la cottura aggiungendo l'acqua di cottura tenuta da parte.
									

								

															

																		
																																											
											
										
																						
											
										
																						
											
										
																																										
																		Quando la pasta sarà cotta al punto giusto spegnete il fuoco, aggiungete un filo d'olio 19 e saltatela bene. Create un nido di spaghetti in ciascun piatto, aggiungete sopra della stracciatella, le cipolle caramellate 20, un filo d'olio e terminate con foglioline di basilico 21.
									

								

							
					    