Difficoltà: Facile
Saporito, avvolgete e filante, cosa chiedere di più a un secondo piatto? Ecco l’idea stuzzicante che vi proponiamo noi: il petto di pollo al forno con pomodoro e mozzarella. Dimenticate il solito petto di pollo alla griglia, salutare ma con poca grinta, qui ritroverete un tripudio di sapori e di cremosità irresistibili, complici i polposi pomodorini datterini e la mozzarella! La cottura in forno, inoltre, lo rende più genuino e lo mantiene morbido all’interno. Una volta pronto munitevi di una pagnotta fresca per non perdervi neanche un boccone di questo sughetto appetitoso!

Scoprite anche il nostro delizioso pollo alla pizzaiola!


												
						
						

														INGREDIENTI
							
													


						
							
							

							
								

																	Petto di pollo
								
								
								
																	500
									g
																

								

							
								

																	Pomodorini datterini
								
								
								
																	250
									g
																

								

							
								

																	Mozzarella
								
								
								
																	250
									g
																

								

							
								

																	Paprika
								
								
								
																	2
									g
																

								

							
								

																	Rosmarino
								
								
								
																	4
									g
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Aglio
								
								
								
																	2
									spicchi
																

								

							
								

																	Basilico
								
								
								
																	4
									foglie
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il petto di pollo al forno con pomodoro e mozzarella per prima cosa tritate finemente il rosmarino 1. Dividete a metà il petto di pollo 2, ponetelo in una ciotola e conditelo con la paprika 3.
									

								

															

																		
																															
											
										
																														
																		Aggiungete anche il rosmarino 4, salate, pepate e condite con l’olio di oliva 5, massaggiate bene con gli aromi la carne, coprite con pellicola 6 e tenete da parte.
									

								

															

																		
																															
											
										
																														
																		Ora lavate e dividete a metà i pomodorini 7. In una padella adatta alla cottura in forno versate un filo di olio di oliva, aggiungete anche due spicchi di aglio e lasciate insaporire un paio di minuti. Versate quindi i pomodorini 9.
									

								

															

																		
																															
											
										
																														
																		Profumate con le foglioline di basilico 10 e cuocete a fuoco basso per 10 minuti. Trascorso questo tempo, eliminate gli spicchi d’aglio 11 e aggiungete il petto di pollo 12. 
									

								

															

																		
																															
											
										
																														
																		Coprite con carta di alluminio 13 e trasferite in forno già caldo per 25 minuti a 200 c°.Nel frattempo tagliate la mozzarella a fette 14 e lasciate scolare su un colino 15 così che perda il suo siero.
									

								

															

																		
																															
											
										
																														
																		Trascorsi i 25 minuti togliete la carta alluminio e lasciate cuocere ancora per 10 minuti . Sfornate il pollo 16, adagiate sopra ai petti le fette di mozzarella 17 e infornate di nuovo per circa 5 minuti in modalità grill a 240 c°, giusto il tempo di far sciogliere la mozzarella. Servite il petto di pollo al forno con pomodoro e mozzarella ben caldo e filante 18.
									

								

							
					    