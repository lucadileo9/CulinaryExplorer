Difficoltà: Facile
Che sia al gianduia, alle fragole o alla nocciola, la mousse è uno tra i dolci più apprezzati della pasticceria francese per la sua golosità e per la sua leggerezza. In questa ricetta vi presentiamo la mousse al cioccolato e aroma di vaniglia, un profumato dessert al cucchiaio a cui è davvero difficile resistere! Questa variante della classica mousse al cioccolato vi conquisterà letteralmente al primo assaggio grazie alla sua spumosità e al binomio cioccolato-vaniglia che contribuisce a creare un gusto rotondo e bilanciato. La mousse inoltre si sposa benissimo anche con la frutta fresca ed è perfetta per concludere in bellezza un pasto: servitela in piccoli bicchierini e preparatevi a stupire i vostri commensali! Ma se invece preferite una mousse delle dimensioni di una torta, provate la torta afrika! 
E se amate questo genere di ricette, provate anche la nostra namelaka, una crema delicata perfetta da gustare al cucchiaio o per impreziosire i vostri dolci!


												
						
						

														INGREDIENTI
							
							                            
                                
    								
    									
    										
    										391
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    391
    					
    					    					    					
    					    Carboidrati
    					    g
    					    28.6
    					
    					    					    					
    					      di cui zuccheri
    					    g
    					    28.6
    					
    					    					    					
    					    Proteine
    					    g
    					    5.3
    					
    					    					    					
    					    Grassi
    					    g
    					    28.4
    					
    					    					    					
    					      di cui saturi
    					    g
    					    16.73
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    45
    					
    					    					    					
    					    Sodio
    					    mg
    					    41
    					
    					    				
    			
                            
													


						
							
														Ingredienti per 1 kg di mousse
							

							
								

																	Cioccolato fondente
								
								
								
																	350
									g
																

								

							
								

																	Panna fresca liquida
								
								
								
																	500
									ml
																

								

							
								

																	Baccello di vaniglia
								
								
								
																	1
									
																

								

							
								

																	Gelatina in fogli
								
								
								
																	4
									g
																

								

							
								

																	Latte intero
								
								
								
																	250
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la mousse al cioccolato e aroma di vaniglia mettete in ammollo la gelatina in fogli in un recipiente con acqua fredda per 10 minuti 1. Tritate al coltello il cioccolato fondente 2 e ponetelo in una ciotola capiente 3.
									

								

															

																		
																															
											
										
																														
																		Incidete la bacca di vaniglia nel senso della lunghezza ed estrate i semi, raschiandola con un coltellino 4. Mettete sul fuoco un pentolino con il latte 5 insieme ai semi e alla bacca di vaniglia intera 6. 
									

								

															

																		
																															
											
										
																														
																		Lasciatela in infusione fino a quando il latte avrà sfiorato il bollore, dopodiché toglietela 7. Strizzate con le mani la gelatina in fogli 8 e aggiungetela al latte caldo 9 per farla sciogliere completamente.
									

								

															

																		
																															
											
										
																														
																		A questo punto spegnete il fuoco e versate poco alla volta il latte caldo sul cioccolate tritato 10 e mescolate con una spatola 11 fino al completo scioglimento. Fate raffreddare il tutto, poi montate la panna 12;
									

								

															

																		
																															
											
										
																														
																		aggiungete la panna montata poco alla volta al composto di cioccolato ormai freddo 13, mescolando dal basso verso l’alto per evitare che si smonti 14; continuate a mescolare fino ad ottenere una consistenza liscia ed omogenea 15.
 
									

								

															

																		
																															
											
										
																														
																		Coprite la mousse con la pellicola trasparente a contatto 16 e fatela raffreddare per almeno 2 ore in frigorifero. Trascorso il tempo necessario, mettete la mousse in una sac-à-poche con bocchetta stellata 17 e versatela nei bicchierini che potrete decorare con piccoli ciuffetti: la vostra mousse al cioccolato e aroma alla vaniglia è pronta per essere servita e gustata 18!
									

								

							
					    