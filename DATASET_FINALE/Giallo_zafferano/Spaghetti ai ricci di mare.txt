Difficoltà: Media
Per presentarvi la ricetta di oggi siamo andati in fondo al mar... dove si trova una specie marina dall'aspetto curioso, molto apprezzata e prelibata: i ricci di mare. Siamo riemersi con un primo piatto semplice e classico, ma saporito e accattivante: gli spaghetti ai ricci di mare. Tutto il gusto del mare racchiuso in un piccolo guscio che si schiuderà facilmente tra le vostre mani, seguendo passo passo la semplice procedura per aprire i ricci senza farvi male e prelevarne la gonade, il frutto interno, di un bel colore arancione. Per una nota cromatica a contrasto e per aggiugere un sapore delicato al piatto, abbiamo pensato di unire delle delicate zucchine che ben si abbinano ai piatti di mare. Fate assaggiare ai vostri amici buongustai gli spaghetti ai ricci di mare... e sarà subito ricordo di pranzi estivi sulla spiaggia! E se siete amanti della pasta con i ricci, non perdetevi la versione al pomodoro e i favolosi spaghetti cacio, pepe e ricci di mare!


												
						
						

														INGREDIENTI
							
							                            
                                
    								
    									
    										
    										475
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    475
    					
    					    					    					
    					    Carboidrati
    					    g
    					    66.8
    					
    					    					    					
    					      di cui zuccheri
    					    g
    					    2.4
    					
    					    					    					
    					    Proteine
    					    g
    					    17.7
    					
    					    					    					
    					    Grassi
    					    g
    					    14.2
    					
    					    					    					
    					      di cui saturi
    					    g
    					    2.61
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    110
    					
    					    					    					
    					    Sodio
    					    mg
    					    677
    					
    					    				
    			
                            
													


						
							
							

							
								

																	Spaghetti
								
								
								
																	320
									g
																

								

							
								

																	Ricci di mare
								
								
								
																	1
									kg
																

								

							
								

																	Zucchine
								
								
								
																	300
									g
																

								

							
								

																	Vino bianco
								
								
								
																	60
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti ai ricci di mare iniziate ad aprire i ricci, potete consultare la scuola di cucina, come pulire i ricci di mare per tutti i passaggi in dettaglio. Usate il taglia ricci e tranciate la parte superiore del riccio 1 che si riconosce dalla bocca, sciacquate il riccio sotto l'acqua corrente 2. Procedete a questo punto ad estrarre le uova aiutandovi con un cucchiaino prelevando solo la parte arancione (assicuratevi che sia questo il colore che vedrete) 3. Da 1 kg di ricci dovreste ottenere circa 70 g di polpa. Tenete la polpa da parte.
									

								

															

																		
																															
											
										
																														
																		Mettete sul fuoco una pentola capiente colma d'acqua da salare a bollore: servirà per cuocere per la pasta. Lavate le zucchine e spuntate da entrambi i lati. Poi tagliatele per il lungo per realizzare due metà e da queste ricavate delle mezze lune di circa 1 cm di spessore 4. In una padella versate l’olio e unite l’aglio intero sbucciato e a cui avete tolto l'anima (la parte verde dell'aglio) 5. Fate soffriggere leggermente e versate anche le zucchine 6;
									

								

															

																		
																															
											
										
																														
																		cuocete a fuoco medio per 4-5 minuti. Salate e pepate 7. Togliete l’aglio 8, e versate la polpa di ricci 9, mescolate e cuocete pochissimi minuti, 2-3 basteranno.
									

								

															

																		
																															
											
										
																														
																		Quindi sfumate con il vino bianco 10 e lasciate evaporare qualche istante l'alcol a fuoco moderato (fate in modo che rimanga un pò di vino nel tegame). Poi potete spegnere il fuoco. Intanto l'acqua sarà arrivata a bollore, salate e versate la pasta 11. Cuocete gli spaghetti al dente e scolateli direttamente nel condimento di ricci e zucchine 12.
									

								

															

																		
																															
											
										
																														
																		Saltate il tutto a fuoco medio, unendo un mestolo di acqua di cottura della pasta per rendere il condimento più cremoso 13 e mescolate 14. Spegnete il fuoco e impiattate i vostri spaghetti ai ricci di mare 15. 
									

								

							
					    