Difficoltà: Media
Mettete insieme un formato di pasta fuori misura e un appetitoso ripieno e il successo è garantito! La prossima domenica, invece di portare in tavola la solita lasagna, provate i nostri conchiglioni ripieni di prosciutto. Questa ricca pasta ripiena ha tutte le carte in regola per diventare una pietanza dei giorni di festa: la besciamella cremosa che avvolge i conchiglioni, una farcia stuzzicante e un’irresistibile gratinatura. Sarà impossibile resistere a questa prelibatezza!


						
						

														INGREDIENTI
							
							                            
                                
    								
    									
    										
    										1422
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1422
    					
    					    					    					
    					    Carboidrati
    					    g
    					    137.9
    					
    					    					    					
    					      di cui zuccheri
    					    g
    					    22.8
    					
    					    					    					
    					    Proteine
    					    g
    					    60.7
    					
    					    					    					
    					    Grassi
    					    g
    					    69.8
    					
    					    					    					
    					      di cui saturi
    					    g
    					    35.29
    					
    					    					    					
    					    Fibre
    					    g
    					    4.7
    					
    					    					    					
    					    Colesterolo
    					    mg
    					    279
    					
    					    					    					
    					    Sodio
    					    mg
    					    1428
    					
    					    				
    			
                            
													


						
														
							
							

							
								

																	Conchiglioni
								
								
								
																	480
									g
																

								

							
								

																	Prosciutto cotto
								
								
								
																	360
									g
																

								

							
								

																	Ricotta vaccina
								
								
								
																	530
									g
																

								

							
								

																	Grana Padano DOP
								
								
								
																	60
									g
																

								

							
								

																	Uova
								
								
								
																	1
									
																

								

							
								

																	Rosmarino
								
								
								
																	
									q.b.
																

								

							
								

																	Salvia
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la besciamella
							

							
								

																	Latte intero
								
								
								
																	1
									l
																

								

							
								

																	Burro
								
								
								
																	100
									g
																

								

							
								

																	Farina 00
								
								
								
																	100
									g
																

								

							
								

																	Sale fino
								
								
								
																	1
									pizzico
																

								

							
								

																	Noce moscata
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i conchiglioni ripieni di prosciutto per prima cosa preparate la besciamella: mettete a scaldare in un pentolino il latte; a parte fate sciogliere i 100 g di burro a fuoco basso 1, poi spegnete il fuoco e aggiungete i 100 g di farina mescolando con una frusta 2. Rimettete il composto sul fuoco dolce e mescolate fino a farlo diventare dorato. Aromatizzate il latte con la noce moscata e un pizzico di sale, poi versate il latte caldo poco alla volta sul composto di burro e farina 3, mescolando energicamente con la frusta.
									

								

															

																		
																															
											
										
																														
																		Cuocete 5-6 minuti a fuoco dolce finché la salsa si sarà addensata 4 e tenete da parte. Preparate la farcitura: tagliate il prosciutto a listarelle irregolari 5. In un mixer versate la ricotta 6.
									

								

															

																		
																															
											
										
																														
																		Aggiungete anche il prosciutto 7, gli aromi 8 e l’uovo 9.
									

								

															

																		
																															
											
										
																														
																		Salate, pepate 10 e frullate il tutto fino a ottenere una crema 11. Trasferite il composto in un sac-à-poche usa e getta 12.
									

								

															

																		
																															
											
										
																														
																		Ora ponete sul fuoco un tegame colmo di acqua salata e portate al bollore. Cuocete i conchiglioni per metà del tempo indicato sulla confezione 13, quindi scolateli su un vassoio 14, condite con un filo di olio per non farli attaccare 15 e lasciate intiepidire.
									

								

															

																		
																															
											
										
																														
																		Sul fondo di una pirofila, abbastanza capiente da poter contenere tutti i conchiglioni, versate uno strato generoso di besciamella 16. Farcite i conchiglioni uno per uno con la crema di prosciutto e ricotta 17 e adagiateli all’interno della pirofila 18.
									

								

															

																		
																															
											
										
																														
																		Ultimate la composizione aggiungendo la besciamella restante tra un conchiglione e l’altro, spolverate con il Grana grattugiato 19 e pepate a piacere 20. Cuocete in forno statico preriscaldato a 200° per 20 minuti, per poi passare in modalità grill per altri 5 minuti. A cottura ultimata, sfornate i conchiglioni ripieni di prosciutto e serviteli ben caldi 21.
									

								

							
					    