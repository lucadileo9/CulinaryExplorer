Difficoltà: Facile
Con la ricetta degli spaghetti alla Nerano portiamo in tavola una pietanza dai sapori campani, un primo piatto della tradizione culinaria partenopea che conquista da sempre con la sua genuina semplicità. L’origine di questa preparazione tipica è avvolta da diverse leggende, quella più diffusa e accreditata fa risalire l’idea di questa ricetta agli anni Cinquanta: pare infatti che una ristoratrice della piccola baia di Nerano per legare la pasta e zucchine provò ad aggiungere il Provolone del Monaco, un formaggio a pasta filata più o meno piccante in base alla stagionatura e tipico dei monti Lattari. Il segreto della bontà di questo piatto risiede proprio nella sua incredibile e appetitosa cremosità e nel gusto ineguagliabile di questo particolare provolone. Nell’attesa di assaporare i tipici spaghetti alla Nerano in uno dei ristorantini della cittadina o della Costiera, vi invitiamo a realizzare questa delizia anche a casa vostra, provando la nostra appetitosa versione!


						
						

														INGREDIENTI
							
							                            
                                
    								
    									
    										
    										830
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    830
    					
    					    					    					
    					    Carboidrati
    					    g
    					    69.7
    					
    					    					    					
    					      di cui zuccheri
    					    g
    					    5.5
    					
    					    					    					
    					    Proteine
    					    g
    					    24.1
    					
    					    					    					
    					    Grassi
    					    g
    					    50.6
    					
    					    					    					
    					      di cui saturi
    					    g
    					    13.15
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    34
    					
    					    					    					
    					    Sodio
    					    mg
    					    665
    					
    					    				
    			
                            
													


						
														
							
							

							
								

																	Spaghetti
								
								
								
																	320
									g
																

								

							
								

																	Provolone
								
								
								del Monaco
																	150
									g
																

								

							
								

																	Zucchine
								
								
								
																	700
									g
																

								

							
								

																	Basilico
								
								
								
																	
									q.b.
																

								

							
								

																	Parmigiano Reggiano DOP
								
								
								da grattugiare
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	30
									g
																

								

							
														
							
						
														
							
														per friggere
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare gli spaghetti alla Nerano, mettete sul fuoco iniziate dalle zucchine: lavatele e spuntatele 1, quindi tagliatele a rondelle sottili con una mandolina 2. Scaldate l’olio di oliva in una larga padella, una volta che l’olio avrà raggiunto i 150°, la temperatura ideale per la frittura, immergete le rondelle di zucchine 3 poche alla volta per non abbassare la temperatura dell’olio, cuocete per circa 5-6 minuti, il tempo sufficiente a farle dorare.
									

								

															

																		
																																											
											
										
																						
											
										
																						
											
										
																																										
																		Una volta cotte scolatele con una schiumarola 4 e adagiatele su un vassoio rivestito con carta assorbente per asciugare l’olio in eccesso 5. Man mano che cuocete le zucchine conditele con sale 6
									

								

															

																		
																																											
											
										
																						
											
										
																						
											
										
																																										
																		e foglioline di basilico spezzettate a mano 7. Tenete da parte le zucchine, e ponete sul fuoco una pentola dal bordo alto colma di acqua salata che servirà per la cottura degli spaghetti. Nel frattempo grattugiate il Parmigiano e il Provolone del Monaco con una grattugia a fori larghi 8. Poi mettete a cuocere la pasta 9 che sarà da scolare molto al dente (dopo circa 6 minuti di cottura).
									

								

															

																		
																																											
											
										
																						
											
										
																						
											
										
																																										
																		Nel frattempo in un tegame largo riscaldate 30 g di olio extravergine d'oliva, aggiungete l’aglio in camicia per insaporire 10 poi con una pinza da cucina eliminate l’aglio 11 e versate le zucchine fritte in precedenza 12.
									

								

															

																		
																																											
											
										
																						
											
										
																						
											
										
																																										
																		Aggiungete un mestolo di acqua di cottura della pasta 13 e saltate le zucchine qualche istante in modo da farle rinvenire leggermente e che non risultino asciutte 14. Dopo circa 6 minuti di cottura degli spaghetti, scolateli direttamente nel tegame con il condimento 15, avendo cura di conservare l’acqua di cottura.
									

								

															

																		
																																											
											
										
																						
											
										
																						
											
										
																																										
																		Aggiungete un mestolo di acqua di cottura della pasta alla volta, al bisogno, per continuare la cottura degli spaghetti, risottandoli 16: ci vorranno circa 3 minuti. Poi spegnete la fiamma. Versate una parte del Provolone del Monaco mescolando gli spaghetti per farlo sciogliere e creare la cremina 17; una volta che si sarà assorbito, passate a versare il Parmigiano Reggiano grattugiato 18 e il restante provolone.
									

								

															

																		
																																											
											
										
																						
											
										
																						
											
										
																																										
																		Aromatizzate ancora con il basilico spezzettato a mano 19 e versate ancora un mestolo di acqua di cottura della pasta 20. Mescolate e una volta pronto aggiungete una spolverata di pepe macinato. Servite i vostri spaghetti alla Nerano ben caldi 21!
									

								

							
					    