Difficoltà: Molto facile
Mortadella e pistacchi sono una coppia perfetta, come salsiccia e patate o prosciutto e formaggio: allora ci siamo fatti ispirare da questo appetitoso sodalizio per realizzare un antipasto dal successo assicurato: le polpette con mortadella e pistacchi. Facili e veloci da preparare, vengono fritte in padella per un risultato ancora più gustoso, tanto che dovrete fare attenzione che non spariscano in un baleno… perché le polpette con mortadella e pistacchi sono così buone che una tira l’altra! Perfette anche come secondo piatto, potete servirle con le polpette di spinaci e ricotta per una stuzzicante alternativa vegetariana.


						
						

														INGREDIENTI
							
							                            
                                
    								
    									
    										
    										554
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    554
    					
    					    					    					
    					    Carboidrati
    					    g
    					    10.8
    					
    					    					    					
    					      di cui zuccheri
    					    g
    					    2
    					
    					    					    					
    					    Proteine
    					    g
    					    30
    					
    					    					    					
    					    Grassi
    					    g
    					    43.4
    					
    					    					    					
    					      di cui saturi
    					    g
    					    12.09
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    131
    					
    					    					    					
    					    Sodio
    					    mg
    					    822
    					
    					    				
    			
                            
													


						
														
							
														Ingredienti per circa 22 polpette
							

							
								

																	Vitello
								
								
								macinato
																	400
									g
																

								

							
								

																	Mortadella
								
								
								pezzo intero
																	100
									g
																

								

							
								

																	Pistacchi
								
								
								interi
																	30
									g
																

								

							
								

																	Pangrattato
								
								
								
																	50
									g
																

								

							
								

																	Grana Padano DOP
								
								
								da grattugiare
																	50
									g
																

								

							
								

																	Uova
								
								
								
																	1
									
																

								

							
								

																	Acqua
								
								
								
																	2
									cucchiai
																

								

							
								

																	Prezzemolo
								
								
								da tritare
																	1
									ciuffo
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	2
									pizzichi
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le polpette con mortadella e pistacchi, per prima cosa tagliate la mortadella a cubetti 1, poi trasferitela in un mixer 2 e tritate finemente 3.
									

								

															

																		
																															
											
										
																														
																		Versate il macinato di vitello in una ciotola capiente e aggiungete la mortadella tritata 4, il Grana Padano DOP grattugiato 5 e lo spicchio di aglio schiacciato 6.
									

								

															

																		
																															
											
										
																														
																		Unite anche il prezzemolo tritato 7, l’uovo 8 e il pangrattato 9.
									

								

															

																		
																															
											
										
																														
																		Infine salate, pepate e aggiungete i pistacchi interi 11. Mescolate con un cucchiaio per amalgamare il tutto 11, poi versate l’acqua che servirà ad ammorbidire il composto 12.
									

								

															

																		
																															
											
										
																														
																		A questo punto impastate con le mani 13 fino ad ottenere un composto morbido ma asciutto e consistente. Prelevate un pezzettino di impasto grande quanto una noce 14 e roteatelo fra i palmi delle mani per formare delle palline: con queste dosi dovreste ottenerne circa 22 15.
									

								

															

																		
																															
											
										
																														
																		Scaldate abbondante olio di semi in una padella, friggete le polpette per qualche minuto rigirandole 16 fino a quando non risulteranno ben dorate. Quando saranno pronte e dorate in modo uniforme, scolate con una schiumarola 17 e trasferite su un foglio di carta assorbente per eliminare l’olio in eccesso 18. Le vostre polpette con mortadella e pistacchi sono pronte per essere servite calde o tiepide!
									

								

							
					    