Difficoltà: Facile
Se vi piacciono le verdure ripiene, qui a Giallozafferano ne abbiamo per tutti i gusti! Peperoni, melanzane, cipolle e zucchine diventano gustosi involucri da farcire con gli ingredienti più vari, a seconda delle vostre preferenze. La versione che vi proponiamo oggi è un appetitoso piatto unico che vi delizierà col suo carattere semplice e genuino: zucchine ripiene di riso! La sua particolarità sta nel fatto che le zucchine non vengono aperte a metà come nella ricetta delle zucchine ripiene alla ligure, per esempio, ma semplicemente svuotate e riempite all’interno per tutta la lunghezza, in modo che mantengano intatta la loro forma a cilindro. La cottura in padella insieme alla salsa di pomodoro renderà le zucchine ripiene di riso morbide e saporite, e vi regalerà anche un delizioso sughetto per fare la scarpetta!


						
						

														INGREDIENTI
							
													


						
														
							
														Ingredienti per le zucchine ripiene
							

							
								

																	Zucchine
								
								
								(3 medie)
																	550
									g
																

								

							
								

																	Riso Carnaroli
								
								
								
																	125
									g
																

								

							
								

																	Grana Padano DOP
								
								
								
																	15
									g
																

								

							
								

																	Acqua
								
								
								
																	300
									g
																

								

							
								

																	Burro
								
								
								
																	10
									g
																

								

							
								

																	Fontina
								
								
								
																	20
									g
																

								

							
														
							
						
														
							
														per il sugo
							

							
								

																	Passata di pomodoro
								
								
								
																	400
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	20
									g
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le zucchine ripiene di riso, iniziate a preparare il sugo: in un tegame fate soffriggere l’olio con uno spicchio d’aglio per 5 minuti 1, poi aggiungete la passata di pomodoro 2, salate 3, pepate e lasciate cuocere per 15 minuti a fuoco basso. Trascorso questo tempo, rimuovete l’aglio e spegnete il fuoco. Nel frattempo versate l’acqua per cuocere il riso in una pentola e portate a bollore.
									

								

															

																		
																															
											
										
																														
																		Lavate e spuntate le zucchine, tagliatele a metà trasversalmente 4 e svuotatele con uno scavino, avendo cura di lasciare un margine di circa mezzo centimetro intorno al bordo (la zucchina è aperta a entrambe le estremità?). Tritate grossolanamente la polpa delle zucchine con un coltello 6.
									

								

															

																		
																															
											
										
																														
																		Quando l’acqua sarà arrivata a bollore, aggiungete il sale e versate il riso 7. Dopo circa 5-6 minuti, aggiungete anche la polpa delle zucchine 8 e finite di cuocere il riso secondo i tempi riportati sulla confezione. Nel frattempo tagliate la fontina a cubetti 9.
									

								

															

																		
																															
											
										
																														
																		Quando il riso sarà cotto, mantecate a fuoco spento con il burro 10 e il Grana Padano grattugiato 11 e mescolate bene 12.
									

								

															

																		
																															
											
										
																														
																		A questo punto siete pronti per farcire le zucchine: con l’aiuto di un cucchiaino riempite la zucchina svuotata fino a metà 13, poi aggiungete un cubetto di fontina 14 e finite di riempirla con il riso fino all’altra estremità 15. Procedete nello stesso modo anche con le altre zucchine.
									

								

															

																		
																															
											
										
																														
																		Una volta farcite, adagiate le zucchine all’interno del tegame con il sugo 16, coprite con un coperchio 17 e cuocete a fuoco medio per circa 20-25 minuti. Trascorso questo tempo, spegnete il fuoco e aggiungete qualche fogliolina di basilico: le vostre zucchine ripiene di riso sono pronte per essere servite 18!
									

								

							
					    