Difficoltà: Media
Ogni anno qui in redazione ci divertiamo a proporre una ricetta per la ricorrenza del 25 aprile: il nostro tricolore, col suo fascino intramontabile, è un simbolo perfetto per celebrare la Festa della Liberazione e questa volta abbiamo deciso di rappresentarlo sotto forma di grissini! I grissini tricolore sono quindi realizzati con tre tipi di impasto, ma i coloranti sono rigorosamente naturali ovvero spinaci e concentrato di pomodoro. Gustosi e croccanti, sono perfetti per l’aperitivo e possono essere abbinati ad altri stuzzichini bianchi rossi e verdi come il pane tricolore, il danubio o i macarons caprese. Ottimi anche per arricchire il cestino del pane, con i grissini tricolore potrete portare la bandiera italiana in tavola tutti i giorni dell’anno!


						
						

														INGREDIENTI
							
							                            
                                
    								
    									
    										
    										39
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    39
    					
    					    					    					
    					    Carboidrati
    					    g
    					    6.3
    					
    					    					    					
    					      di cui zuccheri
    					    g
    					    0.3
    					
    					    					    					
    					    Proteine
    					    g
    					    1.2
    					
    					    					    					
    					    Grassi
    					    g
    					    1
    					
    					    					    					
    					      di cui saturi
    					    g
    					    0.15
    					
    					    					    					
    					    Fibre
    					    g
    					    0.3
    					
    					    					    					    					
    					    Sodio
    					    mg
    					    49
    					
    					    				
    			
                            
													


						
														
							
														Ingredienti per l'impasto rosso
							

							
								

																	Farina 00
								
								
								
																	115
									g
																

								

							
								

																	Farina di grano duro
								
								
								
																	65
									g
																

								

							
								

																	Triplo concentrato di pomodoro
								
								
								
																	50
									g
																

								

							
								

																	Acqua
								
								
								
																	100
									g
																

								

							
								

																	Lievito di birra fresco
								
								
								
																	4
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Sale fino
								
								
								
																	3
									g
																

								

							
														
							
						
														
							
														per l'impasto neutro
							

							
								

																	Farina 00
								
								
								
																	150
									g
																

								

							
								

																	Farina di grano duro
								
								
								
																	65
									g
																

								

							
								

																	Acqua
								
								
								
																	100
									g
																

								

							
								

																	Lievito di birra fresco
								
								
								
																	4
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Sale fino
								
								
								
																	3
									g
																

								

							
														
							
						
														
							
														per l'impasto verde
							

							
								

																	Farina 00
								
								
								
																	150
									g
																

								

							
								

																	Farina di grano duro
								
								
								
																	80
									g
																

								

							
								

																	Spinaci
								
								
								
																	165
									g
																

								

							
								

																	Lievito di birra fresco
								
								
								
																	4
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Sale fino
								
								
								
																	3
									g
																

								

							
														
							
						
														
							
														per spennellare e guarnire
							

							
								

																	Acqua
								
								
								
																	
									q.b.
																

								

							
								

																	Semi di sesamo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i grissini tricolore, per prima cosa cuocete gli spinaci che vi serviranno per preparare l’impasto verde: scaldate l’olio in una padella, aggiungete gli spinaci lavati 1, coprite con un coperchio 2 e lasciateli appassire a fuoco medio per circa 10 minuti 3.
									

								

															

																		
																															
											
										
																														
																		Mentre gli spinaci si raffreddano, passate alla preparazione dell’impasto rosso: mettete la farina 00 e quella di grano duro in una ciotola 4, poi versate l’acqua in una ciotolina a parte e aggiungete il lievito 5. Mescolate con un cucchiaino per scioglierlo completamente e aggiungete anche il concentrato di pomodoro 6.
									

								

															

																		
																															
											
										
																														
																		Versate il composto rosso sulle farine 7 e impastate con le mani per amalgamarli 8, poi aggiungete l’olio 9
									

								

															

																		
																															
											
										
																														
																		e il sale 10 e continuate a lavorare fino ad ottenere un impasto liscio e omogeneo 11. Sistemate l’impasto nella ciotola, coprite con pellicola e lasciate lievitare per 2 ore a una temperatura di circa 26° 9.
									

								

															

																		
																															
											
										
																														
																		Passate alla preparazione dell’impasto neutro: unite le due farine in una ciotola, sciogliete il lievito nell’acqua in una ciotolina a parte, poi versatelo sulle farine 13. Impastate con le mani per amalgamare il tutto 14, poi aggiungete il sale 15
									

								

															

																		
																															
											
										
																														
																		e l’olio 16 e continuate a lavorare fino ad ottenere un impasto liscio e omogeneo 17. Sistemate l’impasto nella ciotola 18, coprite con pellicola e lasciate lievitare per circa 2 ore.
									

								

															

																		
																															
											
										
																														
																		A questo punto riprendete gli spinaci che si saranno ormai intiepiditi e preparate anche l’impasto verde: trasferite gli spinaci in un contenitore alto e stretto 19 e frullateli con un frullatore a immersione per ridurli in purea 20. Versate le due farine in una ciotola, poi aggiungete il lievito sbriciolato e la purea di spinaci 21.
									

								

															

																		
																															
											
										
																														
																		Mescolate con un cucchiaio per amalgamare il tutto 22, poi lavorate con le mani fino ad ottenere un composto omogeneo. Aggiungete il sale 23 e impastate nuovamente per incorporarlo in modo uniforme. Sistemate l’impasto ottenuto nella ciotola, coprite con pellicola e lasciate lievitare per circa 2 ore 24.
									

								

															

																		
																															
											
										
																														
																		Trascorso il tempo di lievitazione 25, prendete l’impasto verde e stendetelo sul piano di lavoro leggermente infarinato fino a formare un rettangolo di circa 40x28 cm con uno spessore di 1 mm 26. Stendete anche l’impasto neutro per ottenere un rettangolo delle stesse misure e sovrapponetelo a quello verde 27.
									

								

															

																		
																															
											
										
																														
																		In ultimo stendete l’impasto rosso, adagiatelo su quello bianco e pressate i 3 rettangoli insieme premendo con il mattarello 28. Con un coltello a lama liscia ricavate dal rettangolo tricolore delle striscioline larghe 1 cm 29, poi dividetele a metà così da ottenere delle striscioline della lunghezza di circa 14 cm. Attorcigliate ogni strisciolina girando le estremità in direzioni opposte e allungandola leggermente 30.
									

								

															

																		
																															
											
										
																														
																		Adagiate i grissini su una leccarda foderata con carta forno, spennellateli con un po’ di acqua 31 e guarnite con i semi di sesamo 32. Cuocete in forno statico preriscaldato a 200° per circa 20 minuti. I vostri grissini tricolore sono pronti per essere gustati 33!
									

								

							
					    