Difficoltà: Facile
Una volta erano molto facili da trovare, soprattutto alle bancarelle delle sagre o dei luna park, insieme alle frittelle: si vendevano all’interno di sacchettini di plastica ed era impossibile resistere dal mangiarne una dietro l’altra… ora sono un po’ meno diffuse e per questo vi spieghiamo come preparare a casa le mandorle pralinate! Conosciute anche come "addormentasuocere", queste praline croccanti sono realizzate con solo tre ingredienti e possono diventare un goloso dolcetto da inserire nella calza della Befana o un simpatico regalo di Natale per i vostri amici, da abbinare magari a un'altra leccornia tipica delle feste di paese come la giuggiulena. Seguite le nostre indicazioni e in pochi passaggi avrete ottenuto uno snack sfizioso da sgranocchiare che farà felici grandi e piccoli: i primi rivivranno la nostalgia dei tempi passati, mentre i secondi faranno a gara a chi riuscirà a mangiarne di più… ecco la ricetta delle mandorle pralinate!


												
						
						

														INGREDIENTI
							
							                            
                                
    								
    									
    										
    										432
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    432
    					
    					    					    					
    					    Carboidrati
    					    g
    					    43.1
    					
    					    					    					
    					      di cui zuccheri
    					    g
    					    43.1
    					
    					    					    					
    					    Proteine
    					    g
    					    7.9
    					
    					    					    					
    					    Grassi
    					    g
    					    25.3
    					
    					    					    					
    					      di cui saturi
    					    g
    					    2.1
    					
    					    					    					
    					    Fibre
    					    g
    					    7
    					
    					    					    					    					
    					    Sodio
    					    mg
    					    4
    					
    					    				
    			
                            
													


						
							
														Ingredienti per un sacchettino
							

							
								

																	Mandorle
								
								
								
																	150
									g
																

								

							
								

																	Zucchero
								
								
								
																	120
									g
																

								

							
								

																	Acqua
								
								
								
																	35
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le mandorle pralinate, per prima cosa preparate una leccarda foderata con carta forno. Ora prendete una padella possibilmente d’acciaio e versate all’interno le mandorle 1, lo zucchero 2 e l’acqua a temperatura ambiente 3.
									

								

															

																		
																															
											
										
																														
																		Accendete il fuoco a fiamma medio-bassa e iniziate a mescolare: in principio il composto di acqua e zucchero risulterà molto liquido 4, poi comincerà a bollire 5 e infine a cristallizzarsi formando una patina attorno alle mandorle 6.
									

								

															

																		
																															
											
										
																														
																		A questo punto abbassate leggermente la fiamma e continuate a mescolare fino a che lo zucchero non inizierà a caramellarsi 7 e ad assumere un colore ambrato scuro 8. Una volta brunite, versate le mandorle sulla teglia foderata con carta forno avendo cura di distanziarle il più possibile 9; man mano che si raffredderanno dividetele con le mani per evitare che rimangano attaccate fra di loro. Le vostre mandorle pralinate sono pronte per essere gustate o regalate!
									

								

							
					    