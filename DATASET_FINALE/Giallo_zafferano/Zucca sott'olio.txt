Difficoltà: Media
Tempo di conserve! Avete mai provato a realizzare la zucca sott'olio? Vi sveliamo come conservare questo prezioso frutto autunnale in vasetto. Prima di iniziare vi consigliamo di scegliere una zucca dolce e matura al punto giusto, in questo modo potrete godere a pieno della sua bontà nei mesi in cui la zucca non è di stagione. Preparare la zucca sott'olio è semplice, ma come anche per la marmellata di zucca, occorre seguire pedissequamente certi passaggi, che permetteranno di ottenere una corretta conservazione. Potrete gustare la zucca sott'olio come contorno, accompagnandola a tanti deliziosi secondi... scopriamo insieme come racchiudere tutta la sua bontà in un vasetto!


												
						
						

														INGREDIENTI
							
													


						
							
														Ingredienti (per circa 2 vasetti da 500 g)
							

							
								

																	Zucca delica
								
								
								da pulire
																	900
									g
																

								

							
								

																	Acqua
								
								
								
																	300
									g
																

								

							
								

																	Aceto di vino bianco
								
								
								
																	300
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Aglio
								
								
								
																	2
									spicchi
																

								

							
								

																	Alloro
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la zucca sott'olio come prima cosa per prima cosa assicuratevi di usare barattoli sanificati (seguendo le indicazioni del Ministero della salute sulla preparazione di conserve fatte in casa, riportate in fondo alla ricetta) e con tappi nuovi. Sbucciate la zucca 1 e d eliminate i semi interni 2. Una volta pulita, dovrete aver ottenuto circa 500 g di zucca. Tagliatela a fette spesse circa mezzo cm 3.
									

								

															

																		
																																											
											
										
																						
											
										
																						
											
										
																																										
																		Da queste poi ricavate dei cubetti grandi un paio di cm 4. Versateli in pentola con acqua 5 e aceto 6.
									

								

															

																		
																																											
											
										
																						
											
										
																						
											
										
																																										
																		Portate a bollore e cuocete per circa 4 minuti. Unite le erbe aromatiche 7, l'aglio a pezzetti 8 e cuocete ancora per un minuto. Utilizzando una schiumarola scolate bene la zucca 9.
									

								

															

																		
																																											
											
										
																						
											
										
																						
											
										
																																										
																		Trasferitela man mano su un vassoio con un canovaccio pulito 10 e lasciate intiepidire. Prendete ora 2 vasetti da 500 g. Trasferite all'interno dei cubetti di zucca e le erbe aromatiche 11. Aggiungete anche qualche pezzetto d'aglio 12.
									

								

															

																		
																																											
											
										
																						
											
										
																						
											
										
																																										
																		Terminate con altra zucca sino a riempirli 13 e versate l'olio extravergine all'interno 14, sino a coprire completamente la zucca 15. In questa fase è importante riempire i vasetti lasciando circa 2 cm dal bordo. 
									

								

															

																		
																																											
											
										
																						
											
										
																						
											
										
																																										
																		Chiudete stringendo bene il tappo 16. Immergete i barattoli sigillati in una pentola con acqua fredda, in modo che l'acqua arrivi sino al tappo 17. Lasciate bollire per 20 minuti, poi lasciate raffreddare i vasetti direttamente all'interno dell'acqua. Una volta freddi, prima di conservarli, assicuratevi che il livello dell'olio sia sufficiente, altrimenti andranno aperti e rabboccati quindi bisognerà procedere di nuovo a bollitura come al passaggio 17. Una volta pronti e raffreddati, assicuratevi che sia creato il sottovuoto premendo al centro del tappo: se non fa "click-clack" il sottovuoto è avvenuto 18. Potete quindi riporre la zucca sott'olio in dispensa!
									

								

							
					    