Difficoltà: Facile
Avete voglia di un primo piatto a base di pesce ma che sia allo stesso tempo sostanzioso e gustoso? Gli spaghetti con gamberetti, stracchino e zafferano sono la ricetta che fa per voi! Grazie allo zafferano otterrete un gusto deciso che si sposa benissimo con la delicatezza di questi piccoli crostacei e lo stracchino donerà una cremosità speciale al piatto! Gli spaghetti sono il formato di pasta perfetto per avvolgere questo condimento, ma potrete realizzare questo piatto anche con gnocchi fatti in casa o farfalle fresche! Ultimate la vostra deliziosa cena con una deliziosa cheesecake al melone, fresca e colorata! 


												
						
						

														INGREDIENTI
							
													


						
							
							

							
								

																	Spaghetti
								
								
								
																	320
									g
																

								

							
								

																	Gamberetti
								
								
								
																	400
									g
																

								

							
								

																	Stracchino
								
								
								
																	200
									g
																

								

							
								

																	Zafferano
								
								
								
																	1
									bustina
																

								

							
								

																	Aglio
								
								
								
																	1
									spicchio
																

								

							
								

																	Vino bianco
								
								
								
																	½
									bicchierino
																

								

							
								

																	Latte intero
								
								
								
																	3
									cucchiai
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Peperoncino in polvere
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti con gamberetti, stracchino e zafferano come prima cosa occupatevi della pulizia dei gamberetti. Indossate un paio di guanti in lattice, poi esercitando una leggera pressione eliminate la testa 1, la coda e il carapace 2. Quindi utilizzando uno stecchino eliminate delicatamente il filamento nero 3. 
									

								

															

																		
																															
											
										
																														
																		Proseguite così per tutti gli altri e quando avrete terminato con la pulizia sciacquateli rapidamente 4. Trasferiteli su un vassoio e utilizzando un foglio di carta da cucina tamponateli in modo da eliminare l'acqua in eccesso 5. Passate adesso alla crema di stracchino: versatelo in una ciotola 6, 
									

								

															

																		
																															
											
										
																														
																		aggiungete il latte 7 e lavoratelo con una forchetta fino ad ottenere un composto cremoso 8. Schiacciate poi uno spicchio d'aglio utilizzando la lama di un coltello 9. 
									

								

															

																		
																															
											
										
																														
																		Ponete sul fuoco una pentola colma d'acqua, da portare a bollore e poi salare per la cottura della pasta. In una padella versate un filo d'olio e l'aglio appena schiacciato 10; lasciatelo imbiondire quindi aggiungete anche i gamberi e saltate il tutto per mezzo minuto a fiamma vivace 11. Sfumate poi con il vino bianco 12 
									

								

															

																		
																															
											
										
																														
																		e quando sarà completamente evaporato unite del peperoncino in polvere 13, la crema di stracchino 14 e lo zafferano 15.
									

								

															

																		
																															
											
										
																														
																		Mescolate bene e cuocete fino a che il formaggio non si sarà sciolto 16. Nel frattempo tritate il prezzemolo 17 e cuocete anche la pasta 18. 
									

								

															

																		
																															
											
										
																														
																		Scolatela al dente 19 e trasferitela nella padella con il condimento 20. Eliminate lo spicchio d'aglio 21 
									

								

															

																		
																															
											
										
																														
																		e saltate la pasta insieme al condimento 22. A questo punto impiattate decorando con del prezzemolo 23 e servite i vostri spaghetti con gamberetti, stracchino e zafferano 24. 
									

								

							
					    