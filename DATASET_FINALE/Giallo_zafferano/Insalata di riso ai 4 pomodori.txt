Difficoltà: Facile
L'insalata di riso ai 4 pomodori è un primo piatto fresco e facile da preparare, perfetto per la bella stagione. Scegliere tra le tante varietà di pomodori che esistono non è stato facile, ma ci siamo affidati al nostro gusto e abbiamo optato per 2 varietà di datterini, rossi e gialli, i nostri amati pachino e il pomodoro camone, una varietà Sarda dal profumo e dal sapore intenso. I pomodori saltati velocemente doneranno a questo piatto tutta la loro dolcezza e allo stesso tempo un tocco acido, per un gusto che non stanca mai! Per decorare il piatto abbiamo aggiunto dei pezzetti di formaggio fresco, che doneranno cremosità e tante erbe aromatiche e scorza di lime per un aroma davvero unico! Un'insalata fresca perfetta da gustare in ogni momento e in ogni posto!


												
						
						

														INGREDIENTI
							
													


						
							
							

							
								

																	Riso
								
								
								
																	320
									g
																

								

							
								

																	Pomodorini datterini
								
								
								gialli
																	150
									g
																

								

							
								

																	Pomodorini datterini
								
								
								
																	150
									g
																

								

							
								

																	Pomodorini ciliegino
								
								
								
																	150
									g
																

								

							
								

																	Pomodori sardi (camone)
								
								
								
																	150
									g
																

								

							
								

																	Cipolle rosse
								
								
								media
																	1
									
																

								

							
								

																	Robiola
								
								
								
																	180
									g
																

								

							
								

																	Scorza di lime
								
								
								
																	
									q.b.
																

								

							
								

																	Origano
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare l'insalata di riso ai 4 pomodori come prima cosa lavate bene tutti i pomodori. Tagliate a metà i pomodorini datterini rossi 1 e fate la stessa cosa per quelli gialli 2 e per i pomodorini ciliegino 3.
									

								

															

																		
																																											
											
										
																						
											
										
																						
											
										
																																										
																		Prendete il pomodoro camone, rimuovete il picciolo e tagliatelo a metà. Posizionate il pomodoro sul tagliere con la buccia verso l'alto e tagliatelo a spicchi da 1,5 cm 4. Tagliate ciascun spicchio in modo da ricavare 3 triangolini uguali 5. Prendete ora la cipolla e sbucciatela 6.
									

								

															

																		
																																											
											
										
																						
											
										
																						
											
										
																																										
																		Tagliatela a fettine sottili 7 e passate alla cottura. Scaldate una padella capiente, aggiungete un filo d'olio e la cipolla 8. Lasciatela stufare a fuoco medio-basso per qualche minuto, aggiungendo circa 20 g di acqua. Quando sarà ben stufata unite i 4 tipi di pomodori 9. 
									

								

															

																		
																																											
											
										
																						
											
										
																						
											
										
																																										
																		Regolate di sale 10 e saltate i pomodorini per circa 5 minuti. Trasferiteli in un contenitore e teneteli da parte 11. Cuocete il riso in acqua bollente salata 1, secondo il tempo riportato sulla confezione.
									

								

															

																		
																																											
											
										
																						
											
										
																						
											
										
																																										
																		Quando sarà cotto scolatelo 13 e raffreddatelo sotto acqua fredda corrente 14. Scolate per bene il riso dall'acqua e trasferitelo in una ciotola 15.
									

								

															

																		
																																											
											
										
																						
											
										
																						
											
										
																																										
																		Aggiungete un filo d'olio 16, mescolate 17 e lasciatelo intiepidire. Trasferite il riso in una ciotola capiente, aggiungete i 4 pomodori ormai tiepidi 18 e mescolate ancora.
									

								

															

																		
																																											
											
										
																						
											
										
																						
											
										
																																										
																		Spezzettate la robiola con le mani 19, raccogliendola in una ciotolina 19. Trasferite il riso nei piatti 21. 
									

								

															

																		
																																											
											
										
																						
											
										
																						
											
										
																																										
																		Aggiungete i pezzetti di robiola, delle foglioline di origano e di basilico, spezzettandole a mano 22. Terminate con una grattata di scorza di lime 23, un filo d'olio e servite la vostra insalata di riso ai 4 pomodori 24.
									

								

							
					    