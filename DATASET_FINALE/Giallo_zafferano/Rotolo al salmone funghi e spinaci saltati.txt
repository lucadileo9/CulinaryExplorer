Difficoltà: Facile
Il rotolo al salmone, funghi e spinaci saltati si prepara in anticipo e… basterà estrarlo dal frigorifero per imbandire una cenetta all’ultimo minuto con ospiti inaspettati! Prepararlo è semplice: una frittata arricchita con formaggio e cotta in forno avvolge un delicato ripieno di porcini e spinaci il cui gusto viene esaltato da fettine saporite di salmone. Il salmone con le sue note affumicate si scioglie in bocca in un equilibrato connubio di sapori con i porcini dal gusto delicato ma aromatico, abbinamento già apprezzato in altre ricette come la pasta salmone e funghi cremosa. L’idea in più? Preparate questo piatto mari e monti per un buffet per stuzzicare le papille gustative dei vostri ospiti: il rotolo di frittata non è mai stata così… avvolgente!


						
						

														INGREDIENTI
							
							                            
                                
    								
    									
    										
    										217
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    217
    					
    					    					    					
    					    Carboidrati
    					    g
    					    1.7
    					
    					    					    					
    					      di cui zuccheri
    					    g
    					    0.7
    					
    					    					    					
    					    Proteine
    					    g
    					    17.1
    					
    					    					    					
    					    Grassi
    					    g
    					    15.8
    					
    					    					    					
    					      di cui saturi
    					    g
    					    4.18
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    199
    					
    					    					    					
    					    Sodio
    					    mg
    					    772
    					
    					    				
    			
                            
													


						
														
							
														Ingredienti per la frittata per una teglia 34x27 cm
							

							
								

																	Salmone affumicato
								
								
								 cuore di filetto
																	200
									g
																

								

							
								

																	Uova
								
								
								medie
																	8
									
																

								

							
								

																	Parmigiano Reggiano DOP
								
								
								da grattugiare
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	5
									g
																

								

							
														
							
						
														
							
														per i funghi
							

							
								

																	Funghi porcini
								
								
								
																	300
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
														
							
						
														
							
														per gli spinaci
							

							
								

																	Spinaci
								
								
								freschi
																	300
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il rotolo al salmone, funghi e spinaci saltati iniziate dalla preparazione della frittata: in una ciotolina sbattete le uova con le fruste a mano 1 oppure aiutandovi con una forchetta. Aggiustate di sale 2 e pepe 3.
									

								

															

																		
																															
											
										
																														
																		Versate il formaggio 4 e continuate a frustare per evitare la formazione di grumi. Prendete ora una teglia da forno delle dimensioni 34x27 cm, quindi foderatela con carta forno e spennellatela con dell’olio 5. Versatevi il composto 6.
									

								

															

																		
																															
											
										
																														
																		Cuocete la frittata in forno statico preriscaldato a 180°C per 15 minuti (160°C per 5-7 minuti se utilizzate un forno ventilato) 7. Mentre la frittata cuoce dedicatevi ai funghi porcini: raschiate con un coltellino dalla lama affilata la terra presente sul fungo 8, quindi con un delicato movimento rotatorio staccate la cappella dal gambo 9. Privateli della parte finale del gambo.
									

								

															

																		
																															
											
										
																														
																		Poi tagliateli a fette non troppo spesse (10-11) e tritate finemente il prezzemolo 12.
									

								

															

																		
																															
											
										
																														
																		Irrorate una padella antiaderente con un filo di olio e fatevi rosolare l’aglio 13. Unite i porcini 14 e il prezzemolo 15. Fate cuocere a fuoco dolce per 8-10 minuti, poi regolate di sale e pepe. 
									

								

															

																		
																															
											
										
																														
																		Quando saranno cotti togliete l’aglio 16 e tenete i funghi da parte. Ora prendete un’altra padella antiaderente e fate rosolare uno spicchio di aglio con un filo di olio 17. Versatevi gli spinaci 18 e distribuiteli in maniera uniforme nella padella per consentire una cottura uniforme.
									

								

															

																		
																															
											
										
																														
																		Coprite la padella con il coperchio 19 e lasciate appassire per 5-6 minuti a fuoco dolce. A cottura ultimata eliminate l’aglio 20. Trasferite gli spinaci su un colino a maglie strette appoggiato sopra ad una ciotola 21, lasciando che gli spinaci rilascino l’acqua in eccesso (se preferite esercitando una leggera pressione con un mestolo). Tenete anche gli spinaci da parte.
									

								

															

																		
																															
											
										
																														
																		Prendete il salmone e tagliatelo a metà 22, poi a fettine molto sottili nel senso della lunghezza 23. Per questa operazione è necessario utilizzare un coltello dalla lama ben affilata. A questo punto la frittata sarà pronta: estraetela dal forno 24.
									

								

															

																		
																															
											
										
																														
																		Su un tagliere adagiate della pellicola trasparente 25 e trasferitevi sopra la frittata capovolgendola dalla teglia 26. Togliete la carta forno con delicatezza e lasciate raffreddare a temperatura ambiente. Avendo cura di lasciare 2 cm da ciascun bordo della frittata, riempitene il centro disponendo gli spinaci 27.
									

								

															

																		
																															
											
										
																														
																		Sopra agli spinaci adagiate i funghi 28 e le fettine di salmone 29. Poi cominciate a chiudere il rotolo sollevando delicatamente i bordi 30 e portandolo verso il centro. La pellicola deve solo facilitare la chiusura del rotolo e non essere chiusa all'interno della preparazione.
									

								

															

																		
																															
											
										
																														
																		Arrotolate poco a poco fino ad avvolgere tutta la frittata e stringetela leggermente con la pellicola nella parte esterna in modo che il rotolo rimanga compatto e mantenga la forma 31. Quindi chiudete le estremità 32 e riponete il rotolo di frittata in frigorifero per farlo compattare per almeno 1 ora. Trascorso il tempo, estraetelo dal frigorifero, togliete la pellicola e tagliatelo a fette dello spessore di circa 2 cm. Il vostro rotolo al salmone, funghi e spinaci saltati è ora pronto per essere gustato 33!
									

								

							
					    