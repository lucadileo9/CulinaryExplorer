Difficoltà: Facile
Moscardini alla busara, moscardini con i piselli oppure moscardini alla Luciana, sono tanti i modi in cui possiamo gustare i moscardini. Questi piccoli molluschi dalla carne tenera stanno bene con tutto e qui vi proponiamo una ricetta tradizionale che amerete per i suoi sapori semplici e intramontabili: i moscardini in umido. Una lunga e dolce cottura permetterà ai molluschi di assorbire tutti gli aromi sprigionati dal sugo di pomodoro, esaltando al meglio il gusto della pietanza. Per completare questo delizioso piatto, ricordate di accompagnarlo con delle fragranti fette di pane tostato: la loro nota croccante renderà ancora più sfiziosi i moscardini in umido!


												
						
						

														INGREDIENTI
							
							                            
                                
    								
    									
    										
    										297
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    297
    					
    					    					    					
    					    Carboidrati
    					    g
    					    9.4
    					
    					    					    					
    					      di cui zuccheri
    					    g
    					    9.3
    					
    					    					    					
    					    Proteine
    					    g
    					    41.1
    					
    					    					    					
    					    Grassi
    					    g
    					    9.7
    					
    					    					    					
    					      di cui saturi
    					    g
    					    3.24
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    192
    					
    					    					    					
    					    Sodio
    					    mg
    					    761
    					
    					    				
    			
                            
													


						
							
							

							
								

																	Moscardini
								
								
								puliti
																	1,2
									kg
																

								

							
								

																	Pomodori pelati
								
								
								datterini
																	1
									kg
																

								

							
								

																	Acqua
								
								
								
																	150
									g
																

								

							
								

																	Vino bianco
								
								
								
																	50
									g
																

								

							
								

																	Peperoncino secco
								
								
								(piccoli)
																	5
									
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	6
									foglie
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i moscardini in umido per prima cosa procuratevi una casseruola capiente, versate qui l’olio, lo spicchio d’aglio intero sbucciato 1 e i peperoncini secchi 2. Lasciate insaporire qualche istante, quindi versate i moscardini puliti 3
									

								

															

																		
																															
											
										
																														
																		e lasciateli rosolare per qualche minuto a fuoco vivace, mescolandoli con l’aiuto di una pinza da cucina 4. A questo punto sfumate con il vino bianco 5, lasciate evaporare per un paio di minuti e dopo aggiungete i pelati 6.
									

								

															

																		
																															
											
										
																														
																		Versate i 150 g di acqua nella ciotola contenente i pelati così da raccogliere i residui di polpa rimasti e versate tutto in pentola 7. Salate 8 e aromatizzate con le foglie di basilico lavate e asciugate 9.
									

								

															

																		
																															
											
										
																														
																		Coprite i moscardini con il coperchio 10 e cuocete a fuoco dolce per circa 2 ore. Trascorso questo tempo togliete il coperchio e proseguite la cottura per altri 30 minuti, mantenendo il fuoco basso. Una volta conclusa la cottura 11 potrete servire i vostri moscardini in umido ben caldi 12.
									

								

							
					    