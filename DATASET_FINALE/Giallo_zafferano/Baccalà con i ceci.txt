Difficoltà: Molto facile
Fin da quando iniziò ad essere importato in Italia a metà del XV secolo, il baccalà ha avuto grande fortuna nella nostra cucina tradizionale e regionale: in primo luogo per la versatilità delle sue carni, che ben si prestano a preparazioni in umido, fritte  e con verdure estive o primaverili ma soprattutto perché è economico e si conserva nel tempo. E’ proprio pensando a queste sue qualità che abbiamo voluto realizzare una ricetta povera e sostanziosa, volta a valorizzare il gusto genuino di questo particolare alimento: baccalà con i ceci! Un secondo di mare dai sapori rustici, che viene cotto immerso in un abbondante sugo a base di pomodoro e legumi che stempera la sapidità del pesce senza però sovrastarla. Il baccalà con i ceci, gustato così com’è oppure accompagnato con fragranti crostoni di pane, è la dimostrazione che con ingredienti poveri si può ottenere una pietanza incredibilmente ricca e appetitosa!


						
						

														INGREDIENTI
							
							                            
                                
    								
    									
    										
    										374
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    374
    					
    					    					    					
    					    Carboidrati
    					    g
    					    17.4
    					
    					    					    					
    					      di cui zuccheri
    					    g
    					    9.6
    					
    					    					    					
    					    Proteine
    					    g
    					    46.9
    					
    					    					    					
    					    Grassi
    					    g
    					    13
    					
    					    					    					
    					      di cui saturi
    					    g
    					    2.07
    					
    					    					    					
    					    Fibre
    					    g
    					    13.4
    					
    					    					    					
    					    Colesterolo
    					    mg
    					    90
    					
    					    					    					
    					    Sodio
    					    mg
    					    4802
    					
    					    				
    			
                            
													


						
														
							
							

							
								

																	Baccalà dissalato
								
								
								
																	540
									g
																

								

							
								

																	Ceci precotti
								
								
								
																	400
									g
																

								

							
								

																	Pomodori pelati
								
								
								
																	400
									g
																

								

							
								

																	Acqua
								
								
								
																	180
									g
																

								

							
								

																	Cipolle rosse
								
								
								
																	70
									g
																

								

							
								

																	Peperoncino fresco
								
								
								piccolo
																	1
									
																

								

							
								

																	Rosmarino
								
								
								
																	
									q.b.
																

								

							
								

																	Salvia
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per guarnire
							

							
								

																	Timo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il baccalà con i ceci, iniziate a preparare tutti gli ingredienti che vi serviranno per la ricetta: dividete il baccalà (noi abbiamo utilizzato un baccalà già dissalato) in 6 tranci di uguale spessore 1, mondate e affettate sottilmente la cipolla 2, poi tritate il peperoncino fresco 3,
									

								

															

																		
																															
											
										
																														
																		gli aghi di rosmarino 4 e le foglie di salvia 5. Scaldate un filo d’olio in una casseruola capiente, aggiungete la cipolla, il peperoncino, il rosmarino e la salvia 6 e soffriggete per un paio di minuti.
									

								

															

																		
																															
											
										
																														
																		Ora unite i pomodori pelati 7 e i ceci precotti scolati dal liquido di conservazione 8, allungate il sugo con l’acqua 9
									

								

															

																		
																															
											
										
																														
																		e regolate di sale 10 e di pepe. Coprite con il coperchio 11 e cuocete per circa 10 minuti a fiamma vivace. Trascorso questo tempo, adagiate i tranci di baccalà all’interno della casseruola 12,
									

								

															

																		
																															
											
										
																														
																		richiudete con il coperchio 13 e cuocete per altri 10 minuti a fuoco medio. A questo punto, prelevate circa 180 g di sughetto e trasferiteli in un contenitore alto e stretto 14, dopodiché frullate con un frullatore a immersione 15
									

								

															

																		
																															
											
										
																														
																		e versate nuovamente la crema ottenuta nella casseruola 16. Proseguite la cottura per altri 10 minuti a fuoco vivace, questa volta senza coperchio, smuovendo la casseruola di tanto in tanto 17. Servite il vostro baccalà con i ceci ben caldo e guarnito con foglioline di timo fresco 18!
									

								

							
					    