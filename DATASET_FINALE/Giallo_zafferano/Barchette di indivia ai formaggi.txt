Difficoltà: Facile
Un finger food originale, perfetto per un aperitivo: sono le barchette di indivia e formaggi. In questo stuzzicante antipasto vengono utilizzate delle croccanti foglie di indivia belga, la cui forma ricorda quella di una gondola. Le foglie dell’indivia divengono infatti un divertente sostituto dei più classici bicchierini da finger food, abbracciando un ripieno di formaggi. Noi abbiamo scelto di utilizzare del caprino con l’aggiunta delle note aromatiche dell’erba cipollina, la robiola a cui abbiamo unito dei dadini di speck ed il più classico dei ripieni di formaggi: gorgonzola e noci! Voi però potrete variare i ripieni con i formaggi e gli aromi che più preferite per portare in tavola un antipasto personalizzato in base ai gusti dei vostri amici! Ne siamo sicuri: una barchetta di indivia tira l’altra ed i vostri ospiti non potranno che… leccarsi le dita!


												
						
						

														INGREDIENTI
							
							                            
                                
    								
    									
    										
    										173
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    173
    					
    					    					    					
    					    Carboidrati
    					    g
    					    1.2
    					
    					    					    					
    					      di cui zuccheri
    					    g
    					    1.2
    					
    					    					    					
    					    Proteine
    					    g
    					    10
    					
    					    					    					
    					    Grassi
    					    g
    					    14.2
    					
    					    					    					
    					      di cui saturi
    					    g
    					    6.93
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    40
    					
    					    					    					
    					    Sodio
    					    mg
    					    361
    					
    					    				
    			
                            
													


						
							
														Ingredienti per 12 barchette
							

							
								

																	Indivia belga
								
								
								
																	12
									foglie
																

								

							
								

																	Caprino
								
								
								
																	180
									g
																

								

							
								

																	Erba cipollina
								
								
								
																	10
									g
																

								

							
								

																	Robiola
								
								
								
																	180
									g
																

								

							
								

																	Speck
								
								
								
																	30
									g
																

								

							
								

																	Gorgonzola
								
								
								
																	180
									g
																

								

							
								

																	Gherigli di noci
								
								
								in granella
																	30
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le barchette di indivia ai formaggi iniziate dalla pulizia della verdura. Sciacquate le verdure ed asciugatele bene con un panno pulito. Poi eliminate la parte del torsolo dell’indivia 1. Sfogliatela delicatamente per ricavare 12 foglie 2 facendo attenzione a non romperle. Tenetele da parte. Proseguite sminuzzando finemente l’erba cipollina 3.
									

								

															

																		
																															
											
										
																														
																		Poi tagliate la cotenna dello speck 4, quindi a listarelle molto sottili e da essere ricavatene dei dadini 5. Quindi preparate i vari ripieni con i formaggi: versate la robiola ed il caprino e sgranate i formaggi con una forchetta 6.
									

								

															

																		
																															
											
										
																														
																		Nella ciotolina con caprino aggiungete l’erba cipollina (tenete da parte alcuni cucchiaini per la decorazione finale) 7 ed uniformatela con una forchetta 8. Trasferite quindi la crema in una sac-à-poche con bocchetta a stella 9 e tenetela da parte.
									

								

															

																		
																															
											
										
																														
																		Nell’altra ciotolina con robiola aggiungete lo speck 10, avendo cura di tenere alcuni dadini di speck da parte per decorare alla fine. Uniformatelo alla robiola e trasferitelo in una seconda sac-à-poche munita di bocchetta a stella 11 che terrete da parte. Procedete con la preparazione della terza crema: in un mixer frullate il gorgonzola 12.
									

								

															

																		
																															
											
										
																														
																		Quando avrete ottenuto una crema omogenea, trasferitela in una ciotolina ed unitevi i gherigli delle noci tritate 13. Tenete un po’ di noci da parte per la decorazione finale. Uniformate con una spatola gli ingredienti 14 e trasferite anche questa crema in una sac-à-poche con bocchetta a stella. A questo punto le creme sono pronte e potete procedere con la farcitura delle foglie di indivia. Prendete una foglia di indivia e la prima sac-à-poche con la crema di caprino ed erba cipollina. Riempite l’incavo della foglia 15.
									

								

															

																		
																															
											
										
																														
																		Decorate con un cucchiaino di erba cipollina ciascuna foglia 15. Procedete riempiendo altre 3 foglie con la crema di caprino ed erba cipollina, decorando con il trito di erba cipollina, poi altre 4 con robiola e speck, adagiando alcuni dadini di speck, e poi altre 4 con la crema di gorgonzola e noci, decorando con le noci tritate 17. Le vostre barchette di indivia e formaggi sono ora pronte per uno stuzzicante aperitivo 18!
									

								

							
					    