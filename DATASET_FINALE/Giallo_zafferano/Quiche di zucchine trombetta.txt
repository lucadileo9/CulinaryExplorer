Difficoltà: Facile
Devono il loro curioso nome alla forma particolare che le contraddistingue che ricorda, appunto, una trombetta! Questa particolare varietà di zucchine è tipica della Liguria ed è apprezzata per la sua polpa tenera e compatta, meno acquosa e quasi priva di semi. Approfittiamo allora della bella stagione e dei suoi deliziosi frutti per preparare una deliziosa crema o, come in questo caso, una torta salata davvero sfiziosa, la quiche di zucchine trombetta! L’involucro di pasta brisé ricorda la classica quiche di zucchine ma il ripieno si distingue per il suo gusto delicato e aromatico, grazie all’aggiunta della ricotta e della maggiorana. Un piatto ricco e nutriente che potrete portare comodamente in ufficio per il pranzo, ideale anche da servire a cubetti per un buffet o un aperitivo, magari insieme a delle fragranti frittelle di zucchine trombetta!


						
						

														INGREDIENTI
							
							                            
                                
    								
    									
    										
    										408
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    408
    					
    					    					    					
    					    Carboidrati
    					    g
    					    24.1
    					
    					    					    					
    					      di cui zuccheri
    					    g
    					    4.9
    					
    					    					    					
    					    Proteine
    					    g
    					    14.7
    					
    					    					    					
    					    Grassi
    					    g
    					    28.1
    					
    					    					    					
    					      di cui saturi
    					    g
    					    14.87
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    154
    					
    					    					    					
    					    Sodio
    					    mg
    					    352
    					
    					    				
    			
                            
													


						
														
							
														Ingredienti per la pasta brisé (per uno stampo di 28 cm di diametro)
							

							
								

																	Burro
								
								
								freddo
																	100
									g
																

								

							
								

																	Farina 00
								
								
								
																	200
									g
																

								

							
								

																	Acqua
								
								
								ghiacciata
																	50
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il ripieno
							

							
								

																	Zucchine trombetta
								
								
								
																	600
									g
																

								

							
								

																	Porri
								
								
								
																	50
									g
																

								

							
								

																	Ricotta vaccina
								
								
								
																	300
									g
																

								

							
								

																	Grana Padano DOP
								
								
								da grattugiare
																	100
									g
																

								

							
								

																	Panna fresca liquida
								
								
								
																	200
									g
																

								

							
								

																	Uova
								
								
								(circa 3 medie)
																	160
									g
																

								

							
								

																	Maggiorana
								
								
								
																	3
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per lo stampo
							

							
								

																	Burro
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la quiche di zucchine trombetta, per prima cosa preparate la pasta brisé: versate la farina in un mixer dotato di lame d’acciaio, aggiungete il burro freddo di frigo 1 e il sale 2 e chiudete con il coperchio, poi unite l’acqua fredda a filo mentre il mixer è in funzione 3.
									

								

															

																		
																															
											
										
																														
																		Quando gli ingredienti si saranno compattati 4, trasferite il composto sul piano da lavoro 5 e lavoratelo qualche istante per formare un panetto. Avvolgetelo nella pellicola 6 e mettetelo in frigorifero a riposare per almeno un’ora.
									

								

															

																		
																															
											
										
																														
																		Nel frattempo potete occuparvi del ripieno: lavate le zucchine trombetta 7 e tagliatele a rondelle piuttosto sottili 8. Mondate il porro e tagliatelo a rondelle molto sottili 9.
									

								

															

																		
																															
											
										
																														
																		Ora scaldate un filo d’olio in una padella, aggiungete il porro e soffriggete per circa 2 minuti a fuoco medio-alto, mescolando spesso 10, poi unite le zucchine 11. Cuocete le zucchine per circa 10 minuti, sempre a fuoco medio-alto, sempre mescolando spesso, poi spegnete e lasciate raffreddare 12.
									

								

															

																		
																															
											
										
																														
																		In una ciotola unite la ricotta e la panna 13, aggiungete il Grana Padano grattugiato 14 e le uova 15 e mescolate con una frusta.
									

								

															

																		
																															
											
										
																														
																		Salate e pepate 16, poi unite le zucchine intiepidite 17 e mescolate per incorporarle al composto. Infine aggiungete anche le foglioline di maggiorana 18.
									

								

															

																		
																															
											
										
																														
																		Trascorso il tempo di raffreddamento della pasta brisé, riprendete il panetto dal frigo e stendetelo fino ad ottenere uno spessore di circa mezzo centimetro 19. Imburrate e infarinate uno stampo tondo del diametro di 28 cm e adagiate all’interno la sfoglia di pasta brisé 20. Bucherellate la base con i rebbi di una forchetta 21,
									

								

															

																		
																															
											
										
																														
																		poi versate all’interno il composto di ricotta e zucchine 22 e livellatelo con una spatola 23. Cuocete in forno statico preriscaldato a 200° per circa 55-60 minuti, posizionando lo stampo sul ripiano in basso. Trascorso il tempo di cottura, sfornate la vostra quiche di zucchine trombetta e lasciatela intiepidire prima di servirla e gustarla 24!
									

								

							
					    