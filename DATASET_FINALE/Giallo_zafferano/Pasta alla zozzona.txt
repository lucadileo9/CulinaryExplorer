Difficoltà: Facile
I capisaldi della cucina romana: la cremosa carbonara, la saporita amatriciana, la genuina cacio e pepe e l'antica gricia. Una visita nella Capitale non può prescindere dall'assaggio di queste prelibatezze della tradizione povera, oramai diventati anche piatti gourmet insieme a tante altre ricette tipiche come i carciofi e i saltimbocca, per rimanere sul classico. C'è un piatto che unisce tutto il meglio delle ricette di questi primi piatti: la pasta alla zozzona. Forse non tutti la conoscono, noi l'abbiamo scoperta da poco e ce ne siamo innamorati! Pecorino romano, tuorli, guanciale, salsiccia e pomodorini sono gli ingredienti più cari alla tradizione culinaria laziale, miscelati insieme per restituire un piatto robusto e godurioso, "zozzo" nel senso di estremamente ricco e decisamente distante dal concetto di leggerezza. La pasta alla zozzona è una festa per il palato, la celebrazione più verace della romanità a tavola, una super ricetta per chi ama i sapori decisi e i piatti forti! Non vi resta che lasciarvi ispirare dalla nostra versione e provare anche altre varianti gustose come la cacio e pepe con salsiccia!


						
						

														INGREDIENTI
							
							                            
                                
    								
    									
    										
    										1037
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1037
    					
    					    					    					
    					    Carboidrati
    					    g
    					    70.5
    					
    					    					    					
    					      di cui zuccheri
    					    g
    					    6.4
    					
    					    					    					
    					    Proteine
    					    g
    					    33.8
    					
    					    					    					
    					    Grassi
    					    g
    					    68.9
    					
    					    					    					
    					      di cui saturi
    					    g
    					    24.72
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    381
    					
    					    					    					
    					    Sodio
    					    mg
    					    1527
    					
    					    				
    			
                            
													


						
														
							
							

							
								

																	Rigatoni
								
								
								
																	320
									g
																

								

							
								

																	Guanciale
								
								
								
																	200
									g
																

								

							
								

																	Salsiccia
								
								
								(solo di suino)
																	250
									g
																

								

							
								

																	Pecorino romano
								
								
								da grattugiare
																	60
									g
																

								

							
								

																	Pomodorini in scatola
								
								
								
																	350
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Tuorli
								
								
								(di uova medie)
																	4
									
																

								

							
														
							
						
														
							
														Per mantecare
							

							
								

																	Pecorino romano
								
								
								
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta alla zozzona, mettete a bollire l'acqua per la cottura della pasta e salate al bollore. Prendete il guanciale, affettatelo 1 e ricavate delle striscioline 2. Poi private la salsiccia del budello 3,
									

								

															

																		
																															
											
										
																														
																		quindi tagliatela a tocchetti 4. Versate un filo d'olio in un tegame e unite la salsiccia 5 e il guanciale 6, lasciandoli rosolare per circa 15 minuti a fuoco medio-basso, mescolando di tanto in tanto.
									

								

															

																		
																															
											
										
																														
																		Quando saranno ben rosolati 7, versate anche i pomodorini nel condimento 8 e lasciate cuocere altri 10 minuti con il coperchio 9.
									

								

															

																		
																															
											
										
																														
																		In una ciotolina versate i tuorli e 60 g di Pecorino romano grattugiato 10. Amalgamateli bene per creare una cremina 11. Lessate la pasta 12
									

								

															

																		
																															
											
										
																														
																		quindi unite un mestolo di acqua di cottura nella crema con tuorli e Pecorino 13 per allentare la crema ottenuta 14. Scolate la pasta al dente, versatela nel tegame con il condimento 15,
									

								

															

																		
																															
											
										
																														
																		mescolate bene 16 e togliete dal fuoco. Versate anche la crema di Pecorino e tuorli 17, amalgamate e terminate la mantecatura con aggiunta di altri 40 g circa di Pecorino prima di servire la vostra pasta alla zozzona 18!
									

								

							
					    