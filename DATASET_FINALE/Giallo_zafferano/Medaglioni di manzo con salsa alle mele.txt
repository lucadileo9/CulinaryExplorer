Difficoltà: Facile
Siete alla ricerca di un secondo piatto semplice ma dal successo assicurato? Oggi vi proponiamo i medaglioni di manzo con salsa alle mele, perfetti da servire per una cena succulenta! Il filetto di carne con il suo sapore deciso e sapido, grazie alla guarnizione di pancetta croccante, si sposa perfettamente con la dolcezza della salsa di accompagnamento! Un abbinamento insolito e inaspettato, che alla vista potrà rendere scettici i vostri ospiti, ma vi assicuriamo che una volta assaggiato nessuno saprà resistergli! Preparate anche voi questi medaglioni di manzo con salsa alle mele... una prelibatezza da portare in tavola che si prepara in poco tempo! 


						
						

														INGREDIENTI
							
													


						
														
							
														Ingredienti per i medaglioni
							

							
								

																	Filetto di manzo
								
								
								( 4 pezzi da 150 g)
																	600
									g
																

								

							
								

																	Pancetta (tesa)
								
								
								
																	100
									g
																

								

							
								

																	Rosmarino
								
								
								
																	1
									rametto
																

								

							
								

																	Olio extravergine d'oliva
								
								
								
																	30
									g
																

								

							
								

																	Burro
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Vino rosso
								
								
								
																	50
									g
																

								

							
														
							
						
														
							
														per la salsa alle mele
							

							
								

																	Mele Fuji
								
								
								 o Granny Smith
																	450
									g
																

								

							
								

																	Acqua
								
								
								
																	150
									g
																

								

							
								

																	Zucchero
								
								
								
																	20
									g
																

								

							
								

																	Succo di limone
								
								
								 
																	½
									
																

								

							
								

																	Cannella in stecche
								
								
								
																	2
									
																

								

							
								

																	Panna fresca liquida
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i medaglioni di manzo con salsa alle mele iniziate proprio da quest'ultima. Lavate le mele, dividetele in spicchi e sbucciatele privandole del torsolo centrale 1. Tagliatele a cubetti 2, tenetele da parte e spremete il limone 3.
									

								

															

																		
																															
											
										
																														
																		Versate l'acqua in un tegame, unite il succo di limone 4, lo zucchero 5 e i cubetti di mela 6.
									

								

															

																		
																															
											
										
																														
																		Portate il tutto a bollore, quindi unite la stecca di cannella 7, coprite con un coperchio 8 e lasciate cuocere per 10 minuti. A questo punto eliminate la stecca di cannella 9
									

								

															

																		
																															
											
										
																														
																		e frullate il tutto 10 fino ad ottenere una purea. Aggiustate di sale 11 e di pepe, quindi unite la panna 12 e mescolate con una frusta per ottenere una consistenza più cremosa.
									

								

															

																		
																															
											
										
																														
																		Una volta realizzata la salsa alle mele occupatevi dei filetti di manzo. Avvolgeteli con la pancetta 13 e legateli con uno spago 14; quindi inserite dei rametti di rosmarino, incastrandoli tra lo spago e la carne 15.
									

								

															

																		
																															
											
										
																														
																		Versate l'olio e il burro in un tegame 16 e lasciateli fondere a fuoco molto basso. Aggiungete i medaglioni appena preparati 17, salate, pepate, attendete 3-4 minuti fino a quando saranno ben rosolati, poi girate i filetti 18.
									

								

															

																		
																															
											
										
																														
																		Continuate a cuocere per altri 4-5 minuti, bagnando spesso i filetti con il fondo di cottura 10. A questo punto sfumate con il vino rosso 20 e attendete un paio di minuti fino a quando la parte alcolica sarà evaporata completamente 21.
									

								

															

																		
																															
											
										
																														
																		Trasferite i medaglioni in un piatto 22 ed eliminate i rametti di rosmarino e lo spago. A questo punto riprendete la salsa alle mele: aiutandovi con un cucchiaio 23 create una base sul fondo del piatto, dove posizionerete i vostri medaglioni 24. A questo punto non vi resta che servire i vostri medaglioni di manzo con salsa alle mele!
									

								

							
					    