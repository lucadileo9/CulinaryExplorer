Difficoltà: Media
Sperimentare nuovi gusti salati ispirandoci ai dolci è un gioco culinario che ci diverte da sempre. Abbiamo trasformato dolcetti come muffin, pancakes, profiteroles e biscotti in delizie da gustare come antipasto con farciture stuzzicanti e fantasiose che sono sempre delle garanzie di bontà! Della torta sbrisolona mantovana abbiamo realizzato due golose versioni salate: con prosciutto e provola e con ricotta e zucchine. Ispirati da queste ricette di successo abbiamo voluto sperimentare un nuovo impasto saporito e dalla consistenza più morbida: la sbriciolata di patate. Uno sfizio da servire a fette che custodisce un ghiotto ripieno da scoprire morso dopo morso!


												
						
						

														INGREDIENTI
							
							                            
                                
    								
    									
    										
    										477
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    477
    					
    					    					    					
    					    Carboidrati
    					    g
    					    48
    					
    					    					    					
    					      di cui zuccheri
    					    g
    					    0.7
    					
    					    					    					
    					    Proteine
    					    g
    					    17.7
    					
    					    					    					
    					    Grassi
    					    g
    					    23.8
    					
    					    					    					
    					      di cui saturi
    					    g
    					    7.19
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    81
    					
    					    					    					
    					    Sodio
    					    mg
    					    519
    					
    					    				
    			
                            
													


						
							
														Ingredienti per una teglia di 20 cm di diametro
							

							
								

																	Patate rosse
								
								
								
																	600
									g
																

								

							
								

																	Mozzarella di bufala
								
								
								affumicata
																	250
									g
																

								

							
								

																	Pancetta arrotolata
								
								
								a fette
																	100
									g
																

								

							
								

																	Uova
								
								
								medio
																	1
									
																

								

							
								

																	Parmigiano Reggiano DOP
								
								
								da grattugiare
																	80
									g
																

								

							
								

																	Amido di mais (maizena) senza glutine
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la sbriciolata di patate per prima cosa cuocete le patate con tutta la buccia e partendo da acqua fredda 1, lessatele per 30-40 minuti a partire dall’ebollizione, o fino a quando, infilzandole con i rebbi di una forchetta non risulteranno morbide. Tagliate a fette la mozzarella di bufala affumicata 2, adagiate le fettine su un vassoio rivestito con carta assorbente e poi coprite con un altro foglio di carta e con le mani fate una leggera pressione 3 così da strizzarle per bene. Lasciatele riposare così per 20 minuti, in modo che si asciughi bene la mozzarella.
									

								

															

																		
																															
											
										
																														
																		Una volta che le patate saranno cotte schiacciatele con lo schiacciapatate 4 e raccogliete la purea in una ciotola ampia, fatele intiepidire e poi aggiungete l’amido 5, metà del Parmigiano 6,
									

								

															

																		
																															
											
										
																														
																		il sale 7, l’uovo intero 8 e lavorate il tutto con le mani 9
									

								

															

																		
																															
											
										
																														
																		fino a ottenere un composto omogeneo 10. Rivestite con carta forno una tortiera del diametro di 20 cm di diametro 11 e versatevi circa quattro cucchiai colmi d’impasto 12 per creare una base omogenea.
									

								

															

																		
																															
											
										
																														
																		Pressate con le dita l’impasto per compattarlo 13. Adagiate sulla base le fettine di mozzarella spezzettate grossolanamente con le mani 14 e la pancetta arrotolata 15,
									

								

															

																		
																															
											
										
																														
																		dunque ricoprite il tutto con il resto dell’impasto che dovrete far aderire per bene in modo tale da creare un coperchio e che sbriciolerete grossolanamente con le mani 16 nella parte più superficiale. Condite con un filo di olio 17 e pepe 18.
									

								

															

																		
																															
											
										
																														
																		Aggiungete il resto del Parmigiano in superficie (19-20) e cuocete in forno preriscaldato a 180°, nel ripiano medio, per 25 minuti. Trascorsi i 25 minuti proseguite la cottura per 8 minuti con il grill. A cottura ultimata la sbriciolata salata si presenterà ben dorata in superficie, sfornatela, lasciatela intiepidire 21 e poi servitela tagliate a fette.
									

								

							
					    