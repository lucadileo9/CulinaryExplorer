Difficoltà: Molto facile
Un modo originale per servire il carpaccio come antipasto sfizioso: le schiacciate con carpaccio di manzo, rucola e sbrinz sono deliziosi finger food con una base croccante, cremoso pesto di rucola, carne di manzo cruda e scaglie di formaggio svizzero.
Per realizzare questo antipasto, optate per l'acquisto di carne freschissima (meglio se abbattuta) già pronta per carpaccio; potete anche acquistare un pezzo intero di controfiletto, facendo togliere al macellaio ogni nervatura, cartilagine o traccia di grasso ottenendo un bel pezzo di controfiletto da affettare molto finemente. Servite le vostre schiacciate con carpaccio di manzo, rucola e sbrinz abbinando un calice di vino rosso leggero!


						
						

														INGREDIENTI
							
							                            
                                
    								
    									
    										
    										119
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    119
    					
    					    					    					
    					    Carboidrati
    					    g
    					    8.3
    					
    					    					    					
    					      di cui zuccheri
    					    g
    					    0.6
    					
    					    					    					
    					    Proteine
    					    g
    					    8.3
    					
    					    					    					
    					    Grassi
    					    g
    					    5.8
    					
    					    					    					
    					      di cui saturi
    					    g
    					    2.01
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    23
    					
    					    					    					
    					    Sodio
    					    mg
    					    368
    					
    					    				
    			
                            
													


						
														
							
														Ingredienti per 12 schiacciate
							

							
								

																	La Bottega di Olivia&Marino
								
								
								schiacciate croccanti con olio extravergine d'oliva
																	12
									
																

								

							
								

																	Manzo
								
								
								carpaccio
																	250
									g
																

								

							
								

																	Sbrinz
								
								
								
																	50
									g
																

								

							
								

																	Succo di limone
								
								
								
																	½
									
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per il pesto di rucola
							

							
								

																	Rucola
								
								
								
																	50
									g
																

								

							
								

																	Parmigiano Reggiano DOP
								
								
								
																	25
									g
																

								

							
								

																	Pecorino
								
								
								
																	25
									g
																

								

							
								

																	Pinoli
								
								
								
																	25
									g
																

								

							
								

																	Aglio
								
								
								
																	½
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le schiacciate con carpaccio di manzo, rucola e sbrinz iniziate proprio dal pesto di rucola: prendete un mazzetto di rucola 1, eliminate i gambi, lavate le foglie sotto acqua corrente, asciugatele e mettetele nel mixer insieme ai pinoli, Parmigiano Reggiano, pecorino, il mezzo spicchio di aglio, il sale e un filo di olio di oliva 2. Cominciate a frullare a bassa velocità il tutto e, mano a mano, aggiungete poco altro oliva d'oliva a filo, fino ad ottenere una crema ben amalgamata morbida 3.
									

								

															

																		
																															
											
										
																														
																		Tenete per un momento il pesto da parte e passate al carpaccio 4: ponete la carne sul tagliere, tagliatela a fettine 5 e trasferitela in una ciotolina. Spremete sulla carne mezzo limone e irrorate con un filo d'olio 6.
									

								

															

																		
																															
											
										
																														
																		Ora passate a grattugiare lo sbrinz 7 con la grattugia a fori grossi, per ottenere delle scaglie8. Potete così comporre le vostre schiacciate: iniziate dal pesto di rucola, mettetelo in una sac-à-poche con bocchetta a stella, quindi create una rosa di pesto un pò su ciascuna schiacciata 9,
									

								

															

																		
																															
											
										
																														
																		poi aggiungete le fettine di carpaccio di manzo 10 ed infine qualche scaglia di sbrinz 11. Potete così servire le vostre schiacciate con carpaccio di manzo, rucola e sbrinz 12!
									

								

							
					    