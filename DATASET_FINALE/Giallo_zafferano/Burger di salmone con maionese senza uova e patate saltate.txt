Difficoltà: Facile
Trovare una ricetta gustosa che sia sana e leggera sembra un miraggio? Provate i burger di salmone con maionese senza uova e patate saltate, un secondo piatto saporito e ricco preparato con salmone affumicato aromatizzato con erbe aromatiche e cotto alla piastra, accompagnato con patate saltate in padella e profumate al rosmarino, il tutto condito con un maionese senza uova decisamente light! Portate in tavola il gusto e la leggerezza e metterete tutti d’accordo!


						
						

														INGREDIENTI
							
							                            
                                
    								
    									
    										
    										883
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    883
    					
    					    					    					
    					    Carboidrati
    					    g
    					    18.3
    					
    					    					    					
    					      di cui zuccheri
    					    g
    					    4.3
    					
    					    					    					
    					    Proteine
    					    g
    					    54
    					
    					    					    					
    					    Grassi
    					    g
    					    66
    					
    					    					    					
    					      di cui saturi
    					    g
    					    8.31
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    70
    					
    					    					    					
    					    Sodio
    					    mg
    					    4761
    					
    					    				
    			
                            
													


						
														
							
														Ingredienti per 2 burger
							

							
								

																	Salmone affumicato
								
								
								norvegese
																	400
									g
																

								

							
								

																	Timo
								
								
								
																	1
									rametto
																

								

							
								

																	Maggiorana
								
								
								
																	1
									rametto
																

								

							
								

																	Aneto
								
								
								
																	1
									rametto
																

								

							
								

																	Olio extravergine d'oliva
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la maionese
							

							
								

																	Latte di soia
								
								
								
																	50
									g
																

								

							
								

																	Olio di semi di girasole
								
								
								
																	100
									g
																

								

							
								

																	Sale fino
								
								
								
																	1
									pizzico
																

								

							
								

																	Aceto di mele
								
								
								
																	20
									g
																

								

							
														
							
						
														
							
														per le patate
							

							
								

																	Patate
								
								
								
																	200
									g
																

								

							
								

																	Rosmarino
								
								
								
																	1
									rametto
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il burger di salmone con maionese senza uova e patate saltate, tagliate a cubetti il filetto di salmone 1, poi tritatelo finemente al coltello per sminuzzarlo 2. Tritate finemente anche le erbe aromatiche: la maggiorana, l’aneto e il timo 3.
									

								

															

																		
																															
											
										
																														
																		Ponete tutto all’interno di una ciotola, salate, pepate e versate l’olio di oliva 4, mescolate con un cucchiaio per insaporire il trito poi prendete metà del composto e versatelo all’interno di un coppapasta del diametro di 8 cm 5, pressate bene il composto per compattare meglio il burger così che mantenga la sua forma una volta sfilato il coppapasta 6 otterrete due burger da 200 gr ciascuno. Ponete i burger su un vassoio e conservateli in frigorifero.
									

								

															

																		
																															
											
										
																														
																		Intanto preparate la maionese senza uova: In una caraffa, versate l’olio, il sale 7 l’aceto di mele 8 e cominciate a frullare con il frullatore ad immersione. Aggiungete a filo il latte di soia 9 e continuate ad emulsionare fino ad ottenere una crema densa e spumosa,
									

								

															

																		
																															
											
										
																														
																		trasferitela in una ciotolina 10. Occupatevi delle patate: sbucciatele 11 e tagliatele a piccoli cubetti di 1 cm 12, per non farle annerire ponetele in una ciotola con acqua fredda, 
									

								

															

																		
																															
											
										
																														
																		poi tuffatele in acqua bollente salata 13 e cuocetele per 4-5 minuti. Scolate le patate tenendo da parte l’acqua di cottura e versatele direttamente in una padella dove avete scaldato l’olio 14, aggiungete il rosmarino salate, pepate, fate rosolare leggermente le patate e aggiungete 100 gr di acqua di cottura 15.
									

								

															

																		
																															
											
										
																														
																		Continuate la cottura a fuoco vivo, finchè l’acqua non si sarà asciugata e le patate risulteranno cotte. Tenetele in caldo e cuocete i burger: oleate una piastra in ghisa 16 e scaldatela, quando sarà ben calda adagiate i burger 17 e cuoceteli due minuti per ciascun lato. A cottura ultimata servite i burger ben caldi con le patate saltate e accompagnate il piatto con la maionese senza uova 18.
									

								

							
					    