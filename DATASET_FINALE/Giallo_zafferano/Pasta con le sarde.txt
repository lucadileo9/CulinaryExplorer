Difficoltà: Media
Il sapore della Sicilia in un’iconica ricetta della tradizione: la pasta con le sarde! Un primo piatto terra e mare preparato per noi da Ciccio Sultano, uno chef che ha fatto della sicilianità il suo simbolo e la sua passione. Il gusto rustico del pesce azzurro incontra l’aroma intenso del finocchietto selvatico e dello zafferano, a cui si aggiunge la nota croccante dei pinoli e quella agrodolce dell’uvetta. L’unica trasgressione alla ricetta originale la troviamo nel pane atturrato che viene arricchito con salsa di pomodoro per ottenere una mollica irresistibilmente colorata e abbrustolita. Ovviamente, se preferite, potrete seguire pedissequamente la tradizione omettendolo! La pasta con le sarde è una pietanza dall’anima autentica e verace che porterà sulla vostra tavola le tinte calde e i profumi inebrianti della cucina sicula: una suggestione sia per gli occhi che per il palato!


						
						

														INGREDIENTI
							
							                            
                                
    								
    									
    										
    										870.5
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    870.5
    					
    					    					    					
    					    Carboidrati
    					    g
    					    119
    					
    					    					    					
    					      di cui zuccheri
    					    g
    					    12.9
    					
    					    					    					
    					    Proteine
    					    g
    					    26.3
    					
    					    					    					
    					    Grassi
    					    g
    					    32
    					
    					    					    					
    					      di cui saturi
    					    g
    					    5.2
    					
    					    					    					
    					    Fibre
    					    g
    					    33
    					
    					    					    					
    					    Colesterolo
    					    mg
    					    5
    					
    					    					    					
    					    Sodio
    					    mg
    					    360
    					
    					    				
    			
                            
													


						
														
							
														Ingredienti per la pasta
							

							
								

																	Spaghettoni
								
								
								
																	400
									g
																

								

							
								

																	Sarde
								
								
								(da pulire)
																	300
									g
																

								

							
								

																	Cipollotto fresco
								
								
								
																	100
									g
																

								

							
								

																	Aglio rosso
								
								
								
																	
									q.b.
																

								

							
								

																	Uva passa
								
								
								(nera di Sicilia)
																	25
									g
																

								

							
								

																	Pinoli
								
								
								
																	20
									g
																

								

							
								

																	Acciughe sott'olio
								
								
								( in olio extravergine di oliva)
																	6
									filetti
																

								

							
								

																	Peperoncino secco
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il finocchietto
							

							
								

																	Finocchietto selvatico
								
								
								
																	150
									g
																

								

							
								

																	Acqua
								
								
								
																	3
									l
																

								

							
														
							
						
														
							
														Per l'acqua allo zafferano
							

							
								

																	Zafferano in pistilli
								
								
								
																	0,5
									g
																

								

							
								

																	Acqua
								
								
								
																	200
									g
																

								

							
														
							
						
														
							
														Per la mollica croccante
							

							
								

																	Pangrattato
								
								
								(di grano duro)
																	150
									g
																

								

							
								

																	Passata di pomodoro
								
								
								
																	30
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Aglio
								
								
								(da tritare)
																	
									q.b.
																

								

							
								

																	Origano
								
								
								(secco)
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Peperoncino secco
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																				
											
										
																			
																		Per realizzare la pasta con le sarde, per prima cosa pulite il finocchietto selvatico eliminando le parti più coriacee dei gambi 1. In una pentola portate a bollore 3 litri di acqua, poi aggiungete il finocchietto e fatelo bollire per 3-4 minuti se tenero, oppure 10-12 minuti se tardivo 2. Scolate il finocchietto 3 e tenete l’acqua di cottura da parte.
									

								

															

																		
																				
											
										
																			
																		Trasferite il finocchietto in un colino e schiacciatelo per eliminare l’acqua in eccesso 4. Aggiungete il liquido ottenuto all’acqua di cottura tenuta da parte 5. Infine tritate il finocchietto 6.
									

								

															

																		
																				
											
										
																			
																		Preparate l’acqua allo zafferano: tostate i pistilli di zafferano in un pentolino per un paio di minuti 7, poi sfumate con l’acqua 8 e portate a bollore 9. Quando comincerà a bollire, spegnete il fuoco e lasciate riposare per 15-20 minuti.
									

								

															

																		
																				
											
										
																			
																		Tenete da parte e passate alla mollica croccante: versate in un mixer la salsa di pomodoro e l’olio 10 insieme all’aglio tritato finemente 11 e all’origano 12.
									

								

															

																		
																				
											
										
																			
																		Unite anche il peperoncino 13 e il prezzemolo 14, poi frullate per ottenere un composto omogeneo 15.
									

								

															

																		
																				
											
										
																			
																		Trasferite il composto in una ciotola e aggiungete il pangrattato 16, poi mescolate bene per amalgamare 17. Sgranate il tutto con un colino a maglie larghe o uno scolapasta così da eliminare l’umidità, avendo cura di rimettere nella ciotola i residui trattenuti dal colino 18.
									

								

															

																		
																				
											
										
																			
																		Versate il pangrattato così ottenuto in una padella 19, salate e tostate fino a quando diventerà asciutto e croccante 20. Ora potete dedicarvi alla pulizia delle sarde: preparate un paio di ciotole con acqua e ghiaccio che vi serviranno per eliminare il sangue dal pesce durante le fasi della pulizia. Tagliate la testa 21, le pinne dorsali e quelle ventrali, riponendo man mano le sarde in una delle ciotole con acqua e ghiaccio. 
									

								

															

																		
																				
											
										
																			
																		Aprite le sarde a libro, rimuovete la lisca 22 e sciacquatele nella seconda ciotola con acqua e ghiaccio. Scolate le sarde pulite e adagiatele su un vassoio foderato con carta assorbente 23, poi tamponate bene per asciugarle. Infine tritatele grossolanamente dividendo ciascuna in 3 pezzi 24.
									

								

															

																		
																				
											
										
																			
																		Siete pronti per cuocere il condimento: mondate e tritate finemente i cipollotti 25, poi fate soffriggere in un tegame con l’olio, l’aglio tritato 26 e le acciughe 27, tenendo da parte l'olio della conserva.
									

								

															

																		
																				
											
										
																			
																		Quando le acciughe iniziano a sfaldarsi 28 aggiungete anche un goccio del loro olio e il peperoncino. Dopo qualche minuto versate l’acqua allo zafferano 29 e i pinoli 30.
									

								

															

																		
																				
											
										
																			
																		Unite anche l’uva passa 31 e il finocchietto 32. Mescolate bene, poi aggiungete le sarde 33.
									

								

															

																		
																				
											
										
																			
																		Regolate di sale 34 e, se necessario, aggiungete altra acqua: le sarde dovranno risultare coperte. Nel frattempo, portate a bollore l’acqua di cottura del finocchietto; se non dovesse bastare potete allungarla con altra acqua. Salate a bollore e cuocete gli spaghettoni per il tempo indicato 35, dopodiché scolateli nel tegame col condimento 36.
									

								

															

																		
																				
											
										
																			
																		Aggiungete ancora un giro d'olio e saltate la pasta per massimo un minuto, mescolando delicatamente 37. Completate il piatto con la mollica croccante 38 e servite subito la vostra pasta con le sarde 39!
									

								

							
					    