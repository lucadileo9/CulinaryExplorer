Difficoltà: Facile
Per una merenda speciale ci vuole un dolce originale: i cupcake fiamma sono golose tortine morbide al Nesquik, ricoperte da una irresistibile meringa alla fragola.
I ciuffi di meringa sembrano proprio delle fiamme che spuntano dalla base dei morbidi cupcake e si alzano verso l'alto: ecco perchè li abbiamo chiamati così!
La meringa alla fragola è una meringa all'italiana lavorata con uno sciroppo di zucchero arricchito con succo di frutta, in questo caso fragole, portato alla temperatura di 121°.
Una volta pronte i cupcake al Nesquik, si spreme un abbondante ciuffo di meringa su di esse e si ripassano in forno per pochi istanti, giusto il tempo per dare alle fiamme di meringa una cosistenza croccante e una leggera doratura.
I cupcake fiamma sono buonissimi e davvero belli da vedere: farete davvero un figurone!


						
						

														INGREDIENTI
							
							                            
                                
    								
    									
    										
    										212
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    212
    					
    					    					    					
    					    Carboidrati
    					    g
    					    29.8
    					
    					    					    					
    					      di cui zuccheri
    					    g
    					    19.6
    					
    					    					    					
    					    Proteine
    					    g
    					    3.3
    					
    					    					    					
    					    Grassi
    					    g
    					    8.9
    					
    					    					    					
    					      di cui saturi
    					    g
    					    4.9
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    60
    					
    					    					    					
    					    Sodio
    					    mg
    					    42
    					
    					    				
    			
                            
													


						
														
							
														Ingredienti per 12 cupcake
							

							
								

																	Nesquik
								
								
								
																	125
									g
																

								

							
								

																	Farina 00
								
								
								
																	150
									g
																

								

							
								

																	Burro
								
								
								
																	100
									g
																

								

							
								

																	Zucchero
								
								
								
																	40
									g
																

								

							
								

																	Uova
								
								
								
																	1
									
																

								

							
								

																	Tuorli
								
								
								
																	1
									
																

								

							
								

																	Lievito in polvere per dolci
								
								
								
																	3
									g
																

								

							
														
							
						
														
							
														per la meringa alla fragola
							

							
								

																	Albumi
								
								
								
																	50
									g
																

								

							
								

																	Zucchero
								
								
								
																	100
									g
																

								

							
								

																	Fragole
								
								
								
																	3
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cupcake fiamma, in una ciotola setacciate la farina 1 e il Nesquik 2. In un'altra ciotola intanto ponete il burro, ammorbidito a temperatura ambiente, e lo zucchero 3 e
									

								

															

																		
																															
											
										
																														
																		lavorateli utilizzando le fruste di uno sbattitore, fino a che non saranno amalgamati e il composto non risulterà spumoso 4. Aggiungete quindi prima il tuorlo, montate con le fruste e quando sarà incorporato, unite anche l'uovo intero e incorporatelo sempre montando 5. Aggiungete ora il composto di farina e Nesquik e mescolate per amalgamare tutti gli ingredienti 6.
									

								

															

																		
																															
											
										
																														
																		Unite quindi il lievito 7 e continuate ad amalgamare fino ad ottenere un composto omogeneo e senza grumi 8. Mettete i pirottini nello stampo da cupcake, trasferite l’impasto in una sac-à-poche senza bocchetta e dividetelo in ogni pirottino 9
									

								

															

																		
																															
											
										
																														
																		riempiendo 3/4 di altezza 10. Cuocete in forno statico già caldo a 170° per 15-20 minuti (se ventilato 150° per 10-15 minuti), verificando la cottura con uno stuzzicadente. Una volta sfornati, fate raffreddare i cupcake e metteteli da parte 11. Mettete le fragole intere, lavate e spuntate, in un mixer 12 e frullatete fino
									

								

															

																		
																															
											
										
																														
																		ad ottenere una purea 13. Passate la purea in un colino a maglie strette in modo da eliminare eventuali grumi e semini: in tutto dovrete ottenere 40 g di succo 14. Versate il succo di fragole in un pentolino 15 e
									

								

															

																		
																															
											
										
																														
																		aggiungete lo zucchero 16. Mescolate per far sciogliere lo zucchero, a fuoco basso 17. Quando si sarà formato lo sciroppo e comincerà a bollire immergetevi l’apposito termometro per zuccheri (o per alimenti) e portate il composto a 120°-121°C 18.
									

								

															

																		
																															
											
										
																														
																		Intanto montate gli albumi, con le fruste di un sbattitore o la frusta di una planetaria, a neve ferma a media velocità 19. Quando lo sciroppo avrà raggiunto la temperatura sopra indicata (121°C), versatelo a filo sugli albumi 20, continuando a montare con le fruste non solo fino a che lo sciroppo sarà terminato ma anche fino al completo raffreddamento della meringa. La meringa alla fragola dovrà presentarsi molto densa, liscia e lucida 21.
									

								

															

																		
																															
											
										
																														
																		Trasferite la meringa alla fragola in una sac-à-poche con bocchetta a stella e spremete un abbondante ciuffo su ogni cupcake 22. Disponete i cupcake su una placca da forno 23 e infornateli in forno statico a 250° per 2-3 minuti fino a quando la meringa inizierà a prendere colore 24. Ecco pronti i vostri cupcake fiamma!
									

								

							
					    