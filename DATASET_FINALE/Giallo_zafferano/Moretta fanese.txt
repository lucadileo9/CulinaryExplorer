Difficoltà: Facile
Nella città marchigiana di Fano il caffè non è un semplice caffè in tazzina ma molto di più: la tradizionale moretta fanese, una sapiente e deliziosa miscela di caffè, liquore all’anice, rum e brandy, aromatizzata con scorza di limone.
La moretta fanese viene bevuta come digestivo o come bevanda corroborante durante i pomeriggi freddi, proprio come facevano i marinai del porto di Fano prima di andare in mare.
Qui vi proponiamo una rivisitazione della classica moretta fanese preparata con una spuma all’anice e rum e scorzette di limone candito.
La nostra moretta fanese mantiene gli ingredienti della ricetta classica, mixandoli insieme in modo originale!


												
						
						

														INGREDIENTI
							
							                            
                                
    								
    									
    										
    										277
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    277
    					
    					    					    					
    					    Carboidrati
    					    g
    					    24.2
    					
    					    					    					
    					      di cui zuccheri
    					    g
    					    24.2
    					
    					    					    					
    					    Proteine
    					    g
    					    2.1
    					
    					    					    					
    					    Grassi
    					    g
    					    14.9
    					
    					    					    					
    					      di cui saturi
    					    g
    					    8.63
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    49
    					
    					    					    					
    					    Sodio
    					    mg
    					    33
    					
    					    				
    			
                            
													


						
							
							

							
								

																	Sambuca
								
								
								
																	50
									ml
																

								

							
								

																	Rum
								
								
								
																	4
									cucchiaini
																

								

							
								

																	Caffè
								
								
								
																	160
									ml
																

								

							
								

																	Limone candito
								
								
								
																	
									q.b.
																

								

							
								

																	Brandy
								
								
								
																	1
									cucchiaino
																

								

							
								

																	Zucchero a velo
								
								
								
																	50
									g
																

								

							
								

																	Panna fresca liquida
								
								
								
																	300
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la moretta fanese, iniziate con la spuma all'anice: mescolate in una piccola caraffa il liquore all’anice con il brandy 1 e con i quattro chucchiaini di rum 2. Unite il mix di alcolici alla panna liquida fresca in una ciotola 3 e
									

								

															

																		
																															
											
										
																														
																		montate il tutto con uno sbattitore elettrico 4; ci vorranno una decina di minuti perchè la presenza degli alcolici richiederà maggior tempo per ottenere una perfetta montatura.  tenendo presente che ci vorrà più tempo del previsto. Aggiungete lo zucchero a velo 5, amalgamate e trasferite la spuma ottenuta in una sac-à-poche dal beccuccio a stella 6 quindi conservatela in frigorifero per circa mezz'ora.
									

								

															

																		
																															
											
										
																														
																		Intanto preparate il caffè con la caffettiera: per ottenere un ottimo caffè, riempite la caldaia della vostra caffettiera con l’acqua fredda e possibilmente povera di calcare, facendo ben attenzione a non superare la valvola di sicurezza 7 (altrimenti otterrete un caffè più lungo). Riempite il filtro con il caffè macinato, formando una montagnetta che livellerete battendo il filtro sul tavolo con movimenti decisi (8-9). Non pressate con il cucchiaino, nè operate fori sulla superficie.
									

								

															

																		
																															
											
										
																														
																		Chiudete la caffettiera molto stretta 10, così che il caffè non fuoriesca dai lati mentre sale, e ponetala su una fiamma bassa e costante per ottenere un caffè corposo. Man mano che il caffè sale si formerà una schiumetta densa 11: vi consigliamo di non lasciar gorgogliare troppo a lungo il caffè per mantenere intatta la sua dolcezza e il suo aroma. Il vostro caffè è pronto: prima di utilizzarlo mescolatelo direttamente nella moka con un cucchiaino per rendere il caffè più omogeneo 12.
									

								

															

																		
																															
											
										
																														
																		Versate circa 40 ml di caffè in ognuno dei 4 bicchierini di vetro 13 e disponete sopra circa 45 gr di spuma, spremendo la sac-à-poche in modo da creare una spirale ben aderente ai lati del bicchiere 14, per poi stringere il cerchio andando verso l’alto e fino a colmare il bicchierino. Decorate il bicchiere con due listarelle di scorza di limone candita 15 oppure, in assenza, con delle scorza di limone grattugiata: ecco pronta la vostra moretta fanese!
									

								

							
					    