Difficoltà: Facile
Semplici, ma intramontabili: le uova alla coque sono una delle ricette salvacena per eccellenza. Oggi vogliamo mostrarvi come trasformarle in un antipasto raffinato e preparare insieme le uova alla coque con caviale! Solo due ingredienti per un antipasto elegante, perfetto per le occasioni speciali da preparare per stupire i vostri ospiti... potrete prepararle per il cenone di capodanno o della Vigilia ad esempio! Il tuorlo cremoso si sposa benissimo con il gusto prelibato del caviale e in pochissimi minuti otterrete un antipasto strepitoso!

Ecco altre ricette con il caviale:


												
						
						

														INGREDIENTI
							
													


						
							
							

							
								

																	Uova
								
								
								fresche, medie
																	4
									
																

								

							
								

																	Caviale
								
								
								nero
																	20
									g
																

								

							
								

																	Finocchietto selvatico
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le uova alla coque, assicuratevi di usare uova freschissime e integre. Ponete sul fuoco un pentolino colmo d'acqua e portate a leggero bollore. Al raggiungimento di tale bollore posizionate delicatamente le uova all'interno 1, dovranno cuocere per 4 minuti 2: potete calcolare il tempo esatto con un timer. Considerate che la temperatura dell'uovo e la dimensione può incidere sui minuti di cottura: si calcolano 4 minuti dal bollore per uova di dimensioni medie e fredde di frigo; 3 minuti di bollore al massimo per uova a temperatura ambiente. Una volta pronte, scolatele con delicatezza in una ciotola 3.
									

								

															

																		
																																											
											
										
																						
											
										
																						
											
										
																																										
																		Poggiatene una sul portauovo 4 quindi battete delicatamente con un cucchiaino sulla parte alta dell'uovo così da rompere il guscio. Togliete i residui di guscio e private l'uovo dell'albume 5 fintanto che serve a scoprire il tuorlo semi-liquido 6. 
									

								

															

																		
																																											
											
										
																						
											
										
																						
											
										
																																										
																		Versate il caviale all’interno 7 e completate con un ciuffo di finocchietto 8. Proseguite così per le altre e servitele subito 9.
									

								

							
					    