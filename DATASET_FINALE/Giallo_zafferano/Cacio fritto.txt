Difficoltà: Facile
Da sempre terra di transumanza, l’Abruzzo è ancora oggi molto legato a tradizioni e prodotti del suo territorio. Fra questi si distingue il Pecorino, un formaggio molto saporito realizzato con latte di pecora che un tempo rappresentava l’alimento base delle famiglie che vivevano di pastorizia. Avendo a disposizione pochi ingredienti, era compito delle donne ingegnarsi per sostentare la propria famiglia e fu così che nacque il cacio fritto. Avvolto in una semplice pastella a base di farina, acqua e uova, il cacio fritto viene ancora proposto nei ristoranti come gustoso antipasto ma sarà facile trovarlo anche nelle sagre di paese, accanto agli immancabili arrosticini!


						
						

														INGREDIENTI
							
							                            
                                
    								
    									
    										
    										1080
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1080
    					
    					    					    					
    					    Carboidrati
    					    g
    					    51.4
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    42.8
    					
    					    					    					
    					    Grassi
    					    g
    					    78.1
    					
    					    					    					
    					      di cui saturi
    					    g
    					    24.69
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    203
    					
    					    					    					
    					    Sodio
    					    mg
    					    1136
    					
    					    				
    			
                            
													


						
														
							
							

							
								

																	Pecorino
								
								
								semistagionato
																	450
									g
																

								

							
								

																	Farina 00
								
								
								
																	250
									g
																

								

							
								

																	Acqua gassata
								
								
								fredda
																	200
									g
																

								

							
								

																	Uova
								
								
								
																	2
									
																

								

							
								

																	Sale fino
								
								
								
																	1
									cucchiaino
																

								

							
														
							
						
														
							
														Per infarinare e friggere
							

							
								

																	Farina 00
								
								
								
																	
									q.b.
																

								

							
								

																	Olio di semi di girasole
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il cacio fritto, per prima cosa tagliate il Pecorino a fette dello spessore di 1 cm 1. Rompete le uova in una ciotola, salate 2 e aggiungete poca farina 3.
									

								

															

																		
																															
											
										
																														
																		Mescolate con una frusta 4 mentre continuate ad alternare l’aggiunta di acqua 5 e farina 6.
									

								

															

																		
																															
											
										
																														
																		Dovrete ottenere una pastella fluida, ma non liquida 7. A questo punto versate l’olio di semi in un pentolino e portatelo a una temperatura di 190°-200°. Passate le fette di formaggio nella farina su entrambi i lati 8, poi immergetele nella pastella 9 e lasciate scolare quella in eccesso.
									

								

															

																		
																															
											
										
																														
																		Friggete 1 o 2 pezzi per volta per circa 60-90 secondi 10, fino a che non risulteranno dorati. Scolate il cacio fritto su carta assorbente 11 e servitelo caldo e filante 12!
									

								

							
					    