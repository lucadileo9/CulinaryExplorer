Difficoltà: Facile
C'è un'isola italiana che affaccia sul Golfo di Napoli conosciuta per le terme, il paesaggio rigoglioso e la ricca varietà gastronomica... ovviamente! Parliamo di Ischia, una delle perle del nostro mare. Delle tantissime ricette che l'isola propone c'è l'irresistibile coniglio all'ischitana annoverato tra le migliori ricette del nostro Paese. Oggi vi proponiamo la nostra versione di questa pietanza in cui la tenera e delicata carne di coniglio incontra il pomodoro fresco e si impreziosisce con le note aromatiche del basilico. Ne verrà fuori una ricetta che emanerà un gran profumo, molto gustosa e dal sughetto invitante, delizioso anche per condire una pasta! Il coniglio all'ischitana saprà fare breccia nei vostri cuori insieme alle versioni più tradizionali come il coniglio in umido, il coniglio al forno e il coniglio alla cacciatora.
Siete pronti per questo viaggio intenso per le papille gustative: prepariamo insieme il coniglio all'ischitana!

Scoprite anche come preparare un buonissimo arrotolato di coniglio!


												
						
						

														INGREDIENTI
							
							                            
                                
    								
    									
    										
    										434
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    434
    					
    					    					    					
    					    Carboidrati
    					    g
    					    2.6
    					
    					    					    					
    					      di cui zuccheri
    					    g
    					    2.6
    					
    					    					    					
    					    Proteine
    					    g
    					    50.8
    					
    					    					    					
    					    Grassi
    					    g
    					    23.5
    					
    					    					    					
    					      di cui saturi
    					    g
    					    6.1
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    130
    					
    					    					    					
    					    Sodio
    					    mg
    					    466
    					
    					    				
    			
                            
													


						
							
							

							
								

																	Coniglio
								
								
								in pezzi
																	1,5
									kg
																

								

							
								

																	Pomodori ramati
								
								
								
																	300
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	50
									g
																

								

							
								

																	Vino bianco
								
								
								
																	60
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Basilico
								
								
								
																	3
									foglie
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il coniglio all'ischitana, iniziate sciacquando i pomodori sotto acqua fresca 1, quindi asciugateli e divideteli a metà 2. Incidete ed eliminate la parte superiore del pomodoro 3.
									

								

															

																		
																															
											
										
																														
																		Quindi tagliateli a fettine 4 e poi a cubetti 5, raccoglieteli in una ciotolina. Poi prendete un tegame versate l'olio e l'aglio sbucciato e privato dell'anima, la parte verde interna (così che il sapore risulterà più gradevole) 6, fate soffriggere a fuoco dolce qualche istante e quando l'aglio sarà dorato, ma non bruciato, toglietelo
									

								

															

																		
																															
											
										
																														
																		e unite i pezzi di coniglio lavati e asciugati con carta da cucina 7. Fate rosolare la carne per 4-5 minuti, girando i pezzi da tutti i lati per una rosolatura uniforme 8. Dopodichè sfumate con il vino bianco, poco alla volta, rigirando i pezzi di carne mentre bagnate con il vino 9. Fate sfumare a fiamma media,
									

								

															

																		
																															
											
										
																														
																		e quando il vino sarà completamente evaporato, aggiungete il pomodoro a cubetti 10, aggiustate di sale e pepe 11 e lasciate cuocere per circa 30 minuti con il coperchio 12, mescolando e rigirando i pezzi di carne di tanto in tanto.
									

								

															

																		
																															
											
										
																														
																		Se la carne vi sembrerà asciugarsi troppo, durante la cottura potete allungare poca acqua (potete usare la stessa ciotolina che avete usato per raccogliere i pomodori a cubetti) 13. In ultimo unite le foglioline di basilico spezzettate a mano 14 e spegnete il fuoco. Il sughetto dovrà risultare denso e lucido; il vostro coniglio all'ischitana è pronto per essere servito ben caldo 15!
									

								

							
					    