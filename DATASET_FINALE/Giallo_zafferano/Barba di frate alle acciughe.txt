Difficoltà: Molto facile
La barba di frate alle acciughe è un contorno saporito a base di barba di frate, ortaggio primaverile gustoso e versatile, che si pulisce facilmente.
La preparazione della barba di frate alle acciughe è molto semplice e veloce: dopo aver eliminato le estremità rossastre della barba di frate basterà cuocerla per 7-8 minuti in acqua salata (o meglio ancora, al vapore) e farla poi saltare in padella con olio extravergine d'oliva, aglio e acciughe.
La barba di frate alle acciughe è un contorno semplice ma appetitoso, ideale per accompagnare con gusto e leggerezza un pranzo o una cena.


												
						
						

														INGREDIENTI
							
							                            
                                
    								
    									
    										
    										117
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    117
    					
    					    					    					
    					    Carboidrati
    					    g
    					    2.9
    					
    					    					    					
    					      di cui zuccheri
    					    g
    					    2.9
    					
    					    					    					
    					    Proteine
    					    g
    					    3.8
    					
    					    					    					
    					    Grassi
    					    g
    					    10
    					
    					    					    					
    					      di cui saturi
    					    g
    					    1.51
    					
    					    					    					
    					    Fibre
    					    g
    					    2.8
    					
    					    					    					
    					    Colesterolo
    					    mg
    					    6
    					
    					    					    					
    					    Sodio
    					    mg
    					    214
    					
    					    				
    			
                            
													


						
							
							

							
								

																	Barba di frate (agretti)
								
								
								
																	500
									g
																

								

							
								

																	Aglio
								
								
								
																	2
									spicchi
																

								

							
								

																	Acciughe (alici)
								
								
								filetti
																	6
									
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	5
									cucchiai
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la barba di frate alle acciughe iniziate eliminando dalla barba di frate le estremità rossastre 1, spezzandole con le dita e asportandole. Dopo aver lavato con cura la barba di frate 2, lessatela per circa 7-8 minuti in abbondante acqua salata 3.
									

								

															

																		
																															
											
										
																														
																		Fate sgocciolare per bene la barba di frate 4. Intanto in una padella capiente fate imbiondire a fuoco vivace l’aglio con l'olio extravergine d'oliva 5. Quando l'aglio avrà preso colore toglietelo dall'olio 6.
									

								

															

																		
																															
											
										
																														
																		Ora mettete nell'olio i filetti di acciughe spezzetate e lasciate cuocere fino a che le acciughe non si saranno disciolte nell'olio 7. A questo punto, aggiungete la barba di frate lessata e ben sgocciolata 8. Fatela saltare in padella per qualche minuto, fino a che il liquido di cottura presente sul fondo non si sarà asciugato 9. La vostra barba di frate alle acciughe è pronta per essere servita!
									

								

							
					    