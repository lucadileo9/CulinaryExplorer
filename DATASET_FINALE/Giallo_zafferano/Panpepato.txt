Difficoltà: Facile
Il panpepato è un dolce natalizio tipico del Centro Italia: come per tutte le preparazioni regionali esistono molte varianti di questa ricetta, per esempio il panforte senese, il pangiallo romano o il pandolce genovese. Qui vi proponiamo la ricetta umbra, originaria in particolare della città di Terni, realizzata con un impasto a base di frutta secca e candita, cioccolato, cacao, miele, uvetta e spezie. Un dolce ricco e profumato, caratterizzato dall’aroma del caffè e del rum, che potrete personalizzare variando le proporzioni fra gli ingredienti o sostituendoli con altri di vostro gradimento… d’altronde ogni famiglia ha la sua ricetta del panpepato e voi non dovete fare altro che creare la vostra, per arricchire le vostre ricette di Natale, all'insegna della tradizione!


						
						

														INGREDIENTI
							
							                            
                                
    								
    									
    										
    										459.1
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    459.1
    					
    					    					    					
    					    Carboidrati
    					    g
    					    41.2
    					
    					    					    					
    					      di cui zuccheri
    					    g
    					    36.9
    					
    					    					    					
    					    Proteine
    					    g
    					    9
    					
    					    					    					
    					    Grassi
    					    g
    					    28.7
    					
    					    					    					
    					      di cui saturi
    					    g
    					    3.3
    					
    					    					    					    					
    					    Colesterolo
    					    mg
    					    6.9
    					
    					    					    					
    					    Sodio
    					    mg
    					    14
    					
    					    				
    			
                            
													


						
														
							
							

							
								

																	Fichi secchi
								
								
								
																	250
									g
																

								

							
								

																	Mandorle pelate
								
								
								
																	250
									g
																

								

							
								

																	Gherigli di noci
								
								
								
																	250
									g
																

								

							
								

																	Nocciole intere spellate
								
								
								
																	250
									g
																

								

							
								

																	Uvetta
								
								
								
																	150
									g
																

								

							
								

																	Cioccolato fondente
								
								
								
																	100
									g
																

								

							
								

																	Arancia candita
								
								
								
																	150
									g
																

								

							
								

																	Miele millefiori
								
								
								
																	250
									g
																

								

							
								

																	Farina 00
								
								
								
																	100
									g
																

								

							
								

																	Cacao amaro in polvere
								
								
								
																	50
									g
																

								

							
								

																	Caffè
								
								
								(della moka)
																	35
									g
																

								

							
								

																	Rum
								
								
								
																	10
									g
																

								

							
								

																	Cannella in polvere
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per ungere le mani
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il panpepato fatto in casa per prima cosa sciacquate e poi tenete in ammollo l’uvetta per circa 20 minuti 1. Nel frattempo preparate gli altri ingredienti: tritate finemente il cioccolato fondente 2, poi tagliate a pezzetti l’arancia candita e i fichi secchi 3.
									

								

															

																		
																																											
											
										
																						
											
										
																						
											
										
																																										
																		Tritate grossolanamente al coltello la frutta secca: le noci 4, le nocciole 5 e le mandorle 6.
									

								

															

																		
																																											
											
										
																						
											
										
																						
											
										
																																										
																		Scolate l’uvetta e versatela in una ciotola capiente insieme ai fichi secchi 7, all’arancia candita 8 e al rum 9.
									

								

															

																		
																																											
											
										
																						
											
										
																						
											
										
																																										
																		Aggiungete il caffè 10, il cioccolato tritato 11, la cannella e la noce moscata 12.
									

								

															

																		
																																											
											
										
																						
											
										
																						
											
										
																																										
																		Pepate 13, poi unite anche le mandorle 14, le noci e le nocciole 15.
									

								

															

																		
																																											
											
										
																						
											
										
																						
											
										
																																										
																		Infine versate la farina 16 e il cacao 17. Iniziate a mescolare con un cucchiaio di legno, mentre aggiungete anche il miele 18.
									

								

															

																		
																																											
											
										
																						
											
										
																						
											
										
																																										
																		Dopo aver amalgamato il tutto continuate a impastare con le mani fino ad ottenere un composto il più possibile omogeneo 19. A questo punto ungetevi le mani con dell’olio d’oliva e formate delle palline del peso di circa 130 g l’una; con queste dosi dovreste ottenere 9 pezzi 20. Posizionate man mano le palline su una leccarda foderata con carta forno 21.
									

								

															

																		
																																											
											
										
																						
											
										
																						
											
										
																																										
																		Cuocete in forno statico preriscaldato a 160° per circa 35 minuti 22. Trascorso il tempo di cottura, sfornate e lasciate raffreddare a temperatura ambiente per almeno 4-5 ore, meglio se tutta la notte 23. Il vostro panpepato è pronto per essere gustato 24!
									

								

							
					    