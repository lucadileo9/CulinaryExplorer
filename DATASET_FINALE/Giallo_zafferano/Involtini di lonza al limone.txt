Difficoltà: Facile
Involtini mon amour! Siano essi alla siciliana, alla pizzaiola, di pollo o tacchino, questi bocconcini di carne arrotolati farciti con ingredienti sfiziosi, accontentano sempre tutti i palati! Per stupirvi abbiamo pensato ad una ricetta semplice ma ricca di aromi: involtini di lonza al limone.
Tenere fettine di lonza farcite con un impasto di mollica insaporita con prezzemolo riccio , timo e maggiorana e aromatizzato con scorza di arancia e limone.
Un mix di erbe e agrumi che conferiscono alla lonza un gusto unico tutto da scoprire, ideale per i vostri menu estivi.
Con gli involtini di lonza al limone porterete in tavola un secondo piatto profumato, leggero e saporito ma soprattutto facile da realizzare, scoprite come fare leggendo la nostra ricetta.


												
						
						

														INGREDIENTI
							
							                            
                                
    								
    									
    										
    										642
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    642
    					
    					    					    					
    					    Carboidrati
    					    g
    					    26.6
    					
    					    					    					
    					      di cui zuccheri
    					    g
    					    2.8
    					
    					    					    					
    					    Proteine
    					    g
    					    55.9
    					
    					    					    					
    					    Grassi
    					    g
    					    34.6
    					
    					    					    					
    					      di cui saturi
    					    g
    					    12.67
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    154
    					
    					    					    					
    					    Sodio
    					    mg
    					    688
    					
    					    				
    			
                            
													


						
							
														Ingredienti per 8 involtini
							

							
								

																	Lonza di maiale
								
								
								(8 fettine)
																	700
									g
																

								

							
								

																	Pane
								
								
								mollica
																	150
									g
																

								

							
								

																	Scorza d'arancia
								
								
								
																	1
									
																

								

							
								

																	Scorza di limone
								
								
								
																	1
									
																

								

							
								

																	Olio extravergine d'oliva
								
								
								
																	5
									cucchiai
																

								

							
								

																	Timo
								
								
								
																	2
									rametti
																

								

							
								

																	Maggiorana
								
								
								
																	2
									rametti
																

								

							
								

																	Prezzemolo
								
								
								riccio
																	2
									rametti
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli involtini di lonza al limone iniziate dalla farcitura: prendete una pagnotta, eliminate la crosta con un coltello 1 e tagliate a cubetti la mollica 2. Trasferite la mollica in un mixer, aromatizzate con il prezzemolo riccio 3,
									

								

															

																		
																															
											
										
																														
																		le foglioline di maggiorana, il timo 4 poi grattugiate la scorza di un’arancia 5 e quella di un limone 6,
									

								

															

																		
																															
											
										
																														
																		condite con l’olio di oliva 7 e sminuzzate il composto fino ad ottenere un impasto sabbioso e ben amalgamato 8. Tenete da parte il ripieno e occupatevi della carne: ponete le fettine di lonza tra due fogli di carta da forno e battete con il batticarne 9 per renderle sottili e tenere, inoltre questo procedimento eviterà di rompere le fibre della carne.
									

								

															

																		
																															
											
										
																														
																		Salate la lonza 10 e spalmate il composto di mollica sulle fette aiutandovi con un cucchiaio 11, conservate qualche cucchiaio di ripieno. Ora arrotolate le fettine 12
									

								

															

																		
																															
											
										
																														
																		e fermatele con uno stecchino 13. Una volta composti gli involtini, trasferiteli in una teglia da forno oleata, ricopriteli con il composto di mollica e irrorateli con un filo di olio di oliva 14. Cuocete gli involtini in forno preriscaldato statico a 180° per 15 minuti (o in forno ventilato a 160° per 10 minuti). A cottura ultimata servite gli involtini di lonza al limone ben caldi accompagnandoli con una fresca insalatina 15!
									

								

							
					    