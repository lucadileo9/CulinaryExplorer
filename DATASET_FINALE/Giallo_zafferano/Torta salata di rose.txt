Difficoltà: Media
Mettete fiori nei vostri.. piatti! Abbiamo riadattato questo grandioso incitamento alla pace per introdurre la ricetta di oggi: la torta salata di rose, uno sfizioso bouquet che porterà allegria al centro della vostra tavola. Perchè, diciamo la verità, il potere conviviale del buon cibo è la cosa più bella che riunisce e mette tutti d'accordo. La torta salata di rose è una variante della torta delle rose dolce, un antipasto perfetto da condividere con i vostri ospiti, rosa dopo rosa! Un morbido impasto farcito con formaggio, verdure e prosciutto crea un effetto sorprendente alla vista... e al palato! La torta salata di rose si presta per essere preparata e portata ad un pic-nic, un pranzo all'aperto e anche in spiaggia. Preparatela e gustatela dove preferite, siamo certi che sarà molto apprezzata!

Provate anche la nostra torta delle rose con lievito madre!


						
						

														INGREDIENTI
							
							                            
                                
    								
    									
    										
    										472
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    472
    					
    					    					    					
    					    Carboidrati
    					    g
    					    55.8
    					
    					    					    					
    					      di cui zuccheri
    					    g
    					    5.1
    					
    					    					    					
    					    Proteine
    					    g
    					    20.3
    					
    					    					    					
    					    Grassi
    					    g
    					    18.6
    					
    					    					    					
    					      di cui saturi
    					    g
    					    6.27
    					
    					    					    					
    					    Fibre
    					    g
    					    2.8
    					
    					    					    					
    					    Colesterolo
    					    mg
    					    42
    					
    					    					    					
    					    Sodio
    					    mg
    					    1391
    					
    					    				
    			
                            
													


						
														
							
														Ingredienti per uno stampo da 24 cm
							

							
								

																	Latte intero
								
								
								a temperatura ambiente 
																	140
									g
																

								

							
								

																	Farina 00
								
								
								
																	400
									g
																

								

							
								

																	Acqua
								
								
								a temperatura ambiente
																	80
									g
																

								

							
								

																	Lievito di birra secco
								
								
								
																	4
									g
																

								

							
								

																	Sale fino
								
								
								
																	10
									g
																

								

							
								

																	Olio extravergine d'oliva
								
								
								
																	20
									g
																

								

							
														
							
						
														
							
														per il ripieno
							

							
								

																	Bietole
								
								
								rosse
																	500
									g
																

								

							
								

																	Prosciutto cotto
								
								
								 
																	140
									g
																

								

							
								

																	Edamer
								
								
								
																	150
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta salata di rose iniziate a realizzare l'impasto. Versate nella ciotola di una planetaria la farina e il lievito disidratato 1, poi azionate la macchina dotata di gancio impastatore a velocità moderata e versate prima il latte a filo 2 e poi anche la metà dell'acqua 3, entrambi a temperatura ambiente.
									

								

															

																		
																															
											
										
																														
																		Una volta che il composto avrà preso forma aggiungete il sale 4 e la parte restante di acqua. In ultimo unite l'olio 5 sempre a filo e lavorate l'impasto fino a che non risulterà ben incordato 6. 
									

								

															

																		
																															
											
										
																														
																		A questo punto trasferitelo su un piano e lavoratelo ancora per qualche minuto 7, dategli una forma sferica 8 e trasferitelo all'interno di una ciotola. Coprite con della pellicola trasparente 9 e lasciate lievitare in forno spento solo con la luce accesa per circa 3 ore.
									

								

															

																		
																															
											
										
																														
																		Nel frattempo occupatevi anche della pulizia delle bietole rosse, per prima cosa tagliate il gambo più esterno, mantenendo solo le foglie 10, sciacquatele e versatele all'interno di un tegame dove avrete soffritto l'aglio 11. Coprite con un coperchio, lasciate cuocere una decina di minuti fino a che non risulteranno ben appassite, poi eliminate lo spicchio d'aglio 12
									

								

															

																		
																															
											
										
																														
																		e trasferite le bietole all'interno di un colino 13. In questo modo perderanno il liquido in eccesso e si raffredderanno. Quando l'impasto avrà raddoppiato di volume 14 trasferitelo su una spianatoia leggermente infarinata 15.
									

								

															

																		
																															
											
										
																														
																		Con le mani cercate di ottenere di nuovo una forma sferica 16, che sarà più facile da gestire. Quindi stendetela, utilizzando un mattarello 17 fino ad ottenere un rettangolo 46X30 cm.
									

								

															

																		
																															
											
										
																														
																		A questo punto sistemate al centro del rettangolo le fette di prosciutto cotto, le bietole 19 e le fette di formaggio 20. Poi iniziate ad arrotolare il lato più lungo 21
									

								

															

																		
																															
											
										
																														
																		in modo da ricavare una sorta di salame 22. A questo punto tagliate a fette spesse circa 3,5 cm 23 e disponetele all'interno di una teglia da 24 cm di diametro 24. 
									

								

															

																		
																															
											
										
																														
																		Lasciate lievitare la vostra torta alle rose per circa 30 minuti 25 e cuocete in forno statico preriscaldato a 190° per 45 minuti. Una volta cotta 26 sfornate la vostra torta di rose salata 26, lasciatela intiepidire prima di sformarla e gustarla 27.
									

								

							
					    