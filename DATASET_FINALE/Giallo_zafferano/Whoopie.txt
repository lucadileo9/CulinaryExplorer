Difficoltà: Media
I whoopie sono golosi dolcetti composti da due morbide tortine rotonde al cacao unite tra di loro da una delicata crema marshmallows, preparata con albumi, zucchero e vaniglia.
I whoopie sono tra le ultime tendenze, in fatto di dolci, che arrivano da Oltreoceano e fanno impazzire grandi e piccini. La loro paternità è reclamata sia dal Maine che dalla Pennsylvania ma la tradizione più acclarata fa risalire i whoopie all’abitudine delle donne Amish di preparare questi dolcetti e aggiungerli ai cestini del pranzo per i mariti e per i figli. La sorpresa di quest’ultimi nel trovare il dolcetto si esprimeva nell’esclamazione gioiosa: “ whooooopie!!!”


						
						

														INGREDIENTI
							
													


						
														
							
														Ingredienti per 36 dischi circa (18 whoopie)
							

							
								

																	Farina 00
								
								
								
																	250
									g
																

								

							
								

																	Cacao amaro in polvere
								
								
								
																	80
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Sale fino
								
								
								
																	1
									pizzico
																

								

							
								

																	Burro
								
								
								
																	180
									g
																

								

							
								

																	Zucchero
								
								
								
																	150
									g
																

								

							
								

																	Uova
								
								
								medio
																	1
									
																

								

							
								

																	Panna fresca liquida
								
								
								
																	60
									ml
																

								

							
								

																	Succo di limone
								
								
								
																	1
									cucchiaino
																

								

							
								

																	Latte intero
								
								
								
																	60
									ml
																

								

							
								

																	Estratto di vaniglia
								
								
								
																	1
									cucchiaino
																

								

							
														
							
						
														
							
														per la crema marshmallows
							

							
								

																	Estratto di vaniglia
								
								
								
																	1
									cucchiaino
																

								

							
								

																	Acqua
								
								
								
																	60
									ml
																

								

							
								

																	Albumi
								
								
								
																	2
									
																

								

							
								

																	Zucchero
								
								
								
																	180
									g
																

								

							
								

																	Zucchero a velo
								
								
								
																	80
									g
																

								

							
								

																	Sale
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i whoopie iniziate ad unire un cucchiaino di succo di limone alla panna fresca liquida 1 (se avete a disposizione il latticello passate direttamente al punto 2). Aggiungete alla crema ottenuta l'estratto di vaniglia 2 e mescolate. Sbattete, con le fruste di uno sbattitore (o con una planetaria), il burro a temperatura ambiente assieme allo zucchero 3 fino ad ottenere un composto chiaro e spumoso.
									

								

															

																		
																															
											
										
																														
																		Sempre sbattendo, aggiungere l’uovo a temperatura ambiente 4, il sale e il composto di panna e limone (o latticello) con la vaniglia 5. In una ciotola a parte setacciate la farina e il cacao 6,
									

								

															

																		
																															
											
										
																														
																		unite il lievito 7 e amalgamate tutte le farine con una frusta 8. Incorporatele ora al composto di burro, zucchero e uova delicatamente 9,
									

								

															

																		
																															
											
										
																														
																		alternandole al latte a temperatura ambiente 10. Dovrete ottenere un composto piuttosto denso che porrete in una tasca da pasticcere con bocchetta liscia del diametro di 2 cm. Spremete dei mucchietti di composto del diametro di circa 4 cm 11 su di una leccarda foderata con carta forno (dovrete ottenere delle semisfere piuttosto alte) per un totale di circa 16 mucchietti per leccarda 12. Infornate in forno statico preriscaldato a 180° per circa 13-14 minuti, quindi estraete i whoopie dal forno e trasferiteli su di una gratella servendovi di una spatola di acciaio. Lasciate raffreddare i whoopie.
									

								

															

																		
																															
											
										
																														
																		Nel frattempo preparate la crema Marshmallows sciogliendo in un pentolino lo zucchero semolato con l’acqua; quando lo sciroppo prenderà il bollore, lasciatelo cuocere a fuoco medio per almeno 5 minuti. Intanto in una ciotola capiente montate gli albumi con il pizzico di sale 13 e quando saranno montati a neve ferma e saranno passati i 5 minuti, aggiungete lo sciroppo di zucchero caldo a filo sempre sbattendo con le fruste. Continuate fino a che il composto non sarà tiepido. Incorporate allora la vaniglia 14 e lo zucchero a velo 15.
									

								

															

																		
																															
											
										
																														
																		La crema dei whoopie deve risultare densa, liscia e lucida (16-17). Trasferitela in una sacca da pasticcere con bocchetta liscia e spremete la crema sulla parte piatta di un biscottino 18 e coprite con la parte piatta di un altro biscottino. Continuate così fino a terminare gli ingredienti.
									

								

							
					    