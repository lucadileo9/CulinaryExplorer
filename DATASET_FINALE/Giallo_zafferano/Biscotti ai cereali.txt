Difficoltà: Facile
Per iniziare la giornata con una marcia in più serve una colazione energetica e sostanziosa, meglio se anche genuina e saporita, perché anche il gusto vuole la sua parte! Il porridge ad esempio è la soluzione perfetta per questa esigenza ma la sua preparazione richiede un po’ di tempo, quindi, per chi vuole optare per una soluzione più pratica ecco la ricetta dei biscotti ai cereali ricchi e genuini. Si preparano con farina di avena e di riso, con aggiunta di tanta frutta secca. Udite, udite: sono senza burro, senza uova, senza lattosio. Non credete possano esistere biscotti così facili e veloci da realizzare e allo stesso tempo gustosi? Ricredetevi preparando subito questi biscotti ai cereali: la colazione è servita.


												
						
						

														INGREDIENTI
							
													


						
							
														Ingredienti per 14 biscotti
							

							
								

																	Farina di riso
								
								
								
																	100
									g
																

								

							
								

																	Fiocchi di avena
								
								
								
																	100
									g
																

								

							
								

																	Zucchero di canna
								
								
								
																	40
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Olio di semi di girasole
								
								
								
																	100
									g
																

								

							
								

																	Latte di mandorle
								
								
								
																	20
									g
																

								

							
								

																	Bicarbonato
								
								
								
																	2
									g
																

								

							
								

																	Mandorle pelate
								
								
								
																	50
									g
																

								

							
								

																	Uvetta
								
								
								
																	50
									g
																

								

							
								

																	Nocciole
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscotti ai cereali prendete un mixer dotato di lame e versate qui la farina di riso 1, i fiocchi d’avena 2, lo zucchero di canna, il lievito e il bicarbonato 3.
									

								

															

																		
																															
											
										
																														
																		A questo punto versate l’olio di semi di girasole 4 e il mix di mandorle, uvetta e nocciole 5. Frullate tutto per ottenere un composto farinoso, quindi versate il latte di mandorla 6.
									

								

															

																		
																															
											
										
																														
																		Date ancora un giro di lame per amalgamare 7, quindi prendete una piccola porzione di impasto da circa 40 g e formate una pallina 8. Rivestite con carta forno una teglia, adagiate qui le palline 9.
									

								

															

																		
																															
											
										
																														
																		Schiacciate le palline con le mani 10 per appiattirle in modo uniforme 11, quindi cuocetele in forno preriscaldato a 180° per circa 15/18 minuti. A cottura ultimata, sfornate i biscotti ai cereali, lasciateli raffreddare prima di gustarli 12.
									

								

							
					    