Difficoltà: Molto facile
La crema di ricotta è golosa e velocissima da realizzare, ideale per farcire torte e dolcetti. Avvolgente, ma anche fresca e versatile, questa crema vellutata stuzzica la fantasia oltre che i palati. Noi ad esempio abbiamo realizzato una farcitura alternativa per i bignè, con l'aggiunta di un tocco piacevolmente croccante conferito dalla granella di pistacchi. Nei dolci casalinghi la ritroviamo come farcitura delle crostate, in cui la crema è spesso arricchita con aromi profumati come la cannella o la scorza d'arancia. Basterà anche solo una manciata di gocce di cioccolato per rendere questa crema un ripieno goloso e pronto in pochi minuti! Basti pensare ai celebri cannoli, intramontabili dolcetti della tradizione culinaria siciliana. Scatenate la vostra fantasia in cucina e pensate a nuovi e appetitosi impieghi di questa semplice delizia!


												
						
						

														INGREDIENTI
							
							                            
                                
    								
    									
    										
    										263
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    263
    					
    					    					    					
    					    Carboidrati
    					    g
    					    30.3
    					
    					    					    					
    					      di cui zuccheri
    					    g
    					    30.3
    					
    					    					    					
    					    Proteine
    					    g
    					    9.5
    					
    					    					    					
    					    Grassi
    					    g
    					    11.5
    					
    					    					    					
    					      di cui saturi
    					    g
    					    7.36
    					
    					    					    					    					
    					    Colesterolo
    					    mg
    					    56
    					
    					    					    					
    					    Sodio
    					    mg
    					    85
    					
    					    				
    			
                            
													


						
							
														Ingredienti per 500 g di crema
							

							
								

																	Ricotta di pecora
								
								
								
																	400
									g
																

								

							
								

																	Zucchero
								
								
								
																	100
									g
																

								

							
								

																	Estratto di vaniglia
								
								
								
																	8
									gocce
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la crema di ricotta ponete il formaggio in un colino appoggiato sopra una ciotola. Lasciatela sgocciolare per 1ora 1. Trascorso il tempo indicato, eliminate il siero raccolto nella ciotola e setacciate la ricotta pressandola con il dorso di un cucchiaio per renderla più soffice ed eliminare eventuali grumi 2. Aggiungete lo zucchero 3 
									

								

															

																		
																															
											
										
																														
																		e l'estratto di vaniglia 4, mescolate per amalgamare bene gli ingredienti 5. La crema di ricotta è pronta per le vostre farciture golose 6.
									

								

							
					    