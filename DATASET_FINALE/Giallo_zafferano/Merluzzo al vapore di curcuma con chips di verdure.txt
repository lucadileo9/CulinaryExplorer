Difficoltà: Facile
L’uso della curcuma in cucina ha finalmente fatto il suo ingresso ufficiale anche nella cultura occidentale. Le sue molteplici proprietà, la sua capacità di dare colore a svariate pietanze e, soprattutto, il suo sapore delicato ma persistente, ci hanno molto affascinato! Così abbiamo deciso di utilizzarla anche per insaporire il pesce, la ricetta del giorno è il merluzzo al vapore di curcuma con chips di verdure.
La polpa consistente del merluzzo impriogiona tutto l'aroma della curcuma, che ricorda proprio i sapori caratteristici dell’India, mentre le chips croccanti di verdure accompagnano con un tocco di originalità e sapore un piatto così delicato e leggero.
Se avete in mente di stupire i vostri ospiti con una cenetta gourmet e dalle nobili origini ayurvediche, allora il merluzzo al vapore di curcuma con chips di verdure è proprio la ricetta che fa al caso vostro. Date una svolta al solito merluzzo in padella con questa variante stuzzicante!


						
						

														INGREDIENTI
							
							                            
                                
    								
    									
    										
    										247
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    247
    					
    					    					    					
    					    Carboidrati
    					    g
    					    13.9
    					
    					    					    					
    					      di cui zuccheri
    					    g
    					    5.1
    					
    					    					    					
    					    Proteine
    					    g
    					    21.9
    					
    					    					    					
    					    Grassi
    					    g
    					    11.6
    					
    					    					    					
    					      di cui saturi
    					    g
    					    1.75
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    61
    					
    					    					    					
    					    Sodio
    					    mg
    					    755
    					
    					    				
    			
                            
													


						
														
							
							

							
								

																	Filetto di merluzzo
								
								
								
																	4
									
																

								

							
								

																	Curcuma in polvere
								
								
								raso
																	1
									cucchiaino
																

								

							
								

																	Acqua
								
								
								
																	2
									l
																

								

							
								

																	Pepe nero in grani
								
								
								
																	10
									
																

								

							
								

																	Bacche di ginepro
								
								
								
																	10
									
																

								

							
								

																	Scorza di limone
								
								
								
																	½
									
																

								

							
								

																	Alloro
								
								
								
																	3
									foglie
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per le chips di verdure
							

							
								

																	Barbabietole precotte
								
								
								
																	180
									g
																

								

							
								

																	Patate viola
								
								
								
																	180
									g
																

								

							
								

																	Patate
								
								
								
																	180
									g
																

								

							
								

																	Zucchine
								
								
								
																	180
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il merluzzo al vapore di curcuma con chips di verdure, cominciate preriscaldando il forno a 150° impostato alla modalità ventilata. Iniziate dalle verdure: partite dalla barbabietola, con una mandolina affettatela sottilmente ad uno spessore di 1-2 mm (in alternativa potrete utilizzare una lama affilata, l’importante è che otteniate dei dischetti molto sottili) 1. Su una leccarda con carta forno sistemate le fettine di barbabietola 2, condite con olio, sale e pepe 3
									

								

															

																		
																															
											
										
																														
																		e infornate per 35 minuti o fin quando non otterrete delle chips asciutte e croccanti 4. Fate lo stesso con le patate viola. Quindi sbucciatele, affettatele 5 e disponetele sulla leccarda con carta forno 6.
									

								

															

																		
																															
											
										
																														
																		Regolate di olio, sale e pepe e cuocete come prima 7. Ora dovrete ripetere gli stessi passaggi anche per le patate. Lavatele accuratamente, poi asciugatele, pelatele e ottenete dei dischetti sottili – dello spessore di 1-2mm – aiutandovi con la mandolina 8. Sistematele sulla leccarda con carta forno 9,
									

								

															

																		
																															
											
										
																														
																		regolate di olio, di sale e di pepe e infine cuocete in forno a 150° per circa 35 minuti, fino a farle diventare croccanti 10. Per completare potete occuparvi delle zucchine. Lavatele, asciugatele e spuntatele. Poi tagliate a fettine 11 e sistemate sulla leccarda con carta forno 12
									

								

															

																		
																															
											
										
																														
																		e cuocete anche queste per il tempo indicato o comunque fin quando non saranno croccanti 13. Tra un’infornata e l’altra potrete intanto occuparvi del resto. Mettete sul fuoco una pentola con l'acqua e poi versate la curcuma 14, le bacche di ginepro, il pepe in grani 15,
									

								

															

																		
																															
											
										
																														
																		la scorza di mezzo limone e le foglie di alloro 16. Portate il tutto a bollore 17 e, non appena sarà a temperatura, abbassate la fiamma fino a far sobbollire l’acqua e lasciate andare per 30 minuti 18.
									

								

															

																		
																															
											
										
																														
																		Trascorso il tempo prendete i filetti di merluzzo e sciacquateli sotto un getto d’acqua fresca e poi asciugateli con della carta da cucina. Montate sulla pentola una vaporiera e rivestitene il fondo con carta forno 19, poi adagiate i filetti di merluzzo 20, regolate di sale e di pepe 21
									

								

															

																		
																															
											
										
																														
																		e coprite con il coperchio 22. Cuocete così per circa 15 minuti a fuoco dolce 23. Quando saranno cotti sistemate i filetti di merluzzo al vapore di curcuma con chips di verdure su un piatto da portata con le chips sistemate in una ciotola e gustate il pesce ancora caldo e guarnito con un filo d’olio 24!
									

								

							
					    