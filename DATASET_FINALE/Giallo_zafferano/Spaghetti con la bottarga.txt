Difficoltà: Facile
Gli spaghetti con la bottarga sono un primo piatto semplice ma al tempo stesso raffinato, per la presenza di quello che viene definito "il caviale del Mediterraneo", ovvero la bottarga! Si tratta di uova di pesce salate, tipiche delle coste siciliane. Più precisamente si tratta di uova di muggine o di tonno (la più pregiata) essiccate. Un concentrato di sapore di mare, perfetta per insaporire la pasta, ma anche per arricchire antipasti o secondi piatti di pesce. Dal gusto intenso e unico, semplicemente grattugiata a crudo, la bottarga è in grado di ravvivare ogni pietanza, come gli spaghetti saporiti che vi proponiamo di preparare e assaggiare. Scoprite tra i vari passaggi della ricetta il segreto della risottatura, per uno spaghetto saporito, cremoso e al dente!


												
						
						

														INGREDIENTI
							
													


						
							
							

							
								

																	Spaghettoni
								
								
								
																	320
									g
																

								

							
								

																	Acciughe (alici)
								
								
								
																	3
									
																

								

							
								

																	Aglio
								
								
								
																	1
									spicchio
																

								

							
								

																	Burro
								
								
								(freddo da freezer)
																	40
									g
																

								

							
								

																	Bottarga di tonno
								
								
								
																	40
									g
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta con la bottarga dovrete avere a disposizione una pentola con acqua bollente non salata. In una padella ampia fate scaldare un filo d'olio, aggiungete uno spicchio d'aglio mondato e intero 1 e fatelo rosolare. Tagliate finemente le acciughe, versatele in padella e fatele sciogliere a fiamma bassa 2. Eliminate l'aglio 3.
 
									

								

															

																		
																																											
											
										
																						
											
										
																						
											
										
																																										
																		Versate un mestolo di acqua bollente 4, aggiungete gli spaghetti crudi 5. Proseguite la cottura della pasta a fiamma media aggiungendo un mestolo d’acqua alla volta 6, appena quello precedente sarà stato assorbito (come per un risotto). 
									

								

															

																		
																																											
											
										
																						
											
										
																						
											
										
																																										
																		La cottura dipende dal tipo di spaghetto, sarà sicuramente più lunga del tempo riportato sulla confezione. Una volta assorbito l’ultimo mestolo d’acqua 7, aggiungete il burro freddo di freezer tagliato a pezzetti 8 e mantecate. Infine, grattugiate a piacere la bottarga di tonno 9. 
									

								

															

																		
																																											
											
										
																						
											
										
																						
											
										
																																										
																		Mescolate per insaporire 10, impiattate guarnendo con altra bottarga a piacere 11. Gli spaghetti con la bottarga sono pronti per essere serviti 12.
									

								

							
					    