Difficoltà: Media
Amanti della cucina fusion fatevi avanti, proponiamo qui una ricetta sorprendentemente gustosa che fa al caso vostro: gli gnocchi di riso con cozze e pomodorini, un primo piatto che si ispira ai tradizionali gnocchi di riso con verdure, tipici della cucina cinese. Abbiamo abbinato i sapori mediterranei a una pietanza tipica della cucina asiatica, il risultato è un delizioso primo piatto che vi stupirà piacevolmente. I celebri gnocchi di riso, con il loro gusto delicato e leggero, si preparano in casa senza difficoltà e la loro realizzazione è senza dubbio più rapida dei nostri tradizionali gnocchi di patate. A completare il tutto, un condimento a base di cozze e pomodorini, una gustosa coppia ormai consolidata nella cucina italiana. Questi gnocchi di riso con cozze e pomodorini sono perfetti per chi ama sperimentare nuovi accostamenti culinari!


						
						

														INGREDIENTI
							
							                            
                                
    								
    									
    										
    										428
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    428
    					
    					    					    					
    					    Carboidrati
    					    g
    					    71.6
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    17.5
    					
    					    					    					
    					    Grassi
    					    g
    					    7.9
    					
    					    					    					
    					      di cui saturi
    					    g
    					    1.31
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    100
    					
    					    					    					
    					    Sodio
    					    mg
    					    738
    					
    					    				
    			
                            
													


						
														
							
														Ingredienti per gli gnocchi
							

							
								

																	Farina di riso
								
								
								
																	200
									g
																

								

							
								

																	Farina 0
								
								
								
																	120
									g
																

								

							
								

																	Acqua
								
								
								
																	180
									g
																

								

							
								

																	Sale fino
								
								
								
																	1
									cucchiaino
																

								

							
														
							
						
														
							
														per il condimento
							

							
								

																	Cozze
								
								
								
																	1
									kg
																

								

							
								

																	Pomodori di Pachino
								
								
								
																	200
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	1
									ciuffo
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli gnocchi di riso con cozze e pomodorini partite dalla preparazione degli gnocchi di riso. In una terrina aggiungete la farina di riso 1 e poco alla volta unite l’acqua 2. Aggiungete il sale 3 e mescolate grossolanamente.
									

								

															

																		
																															
											
										
																														
																		Unite anche la farina 0 4. Impastate fino ad ottenere un panetto morbido e non appiccicoso 5. In tal caso, unite ancora poca farina 0 fino al completo assorbimento. Spolverizzate la spianatoia con della farina, adagiate il panetto ottenuto 6;
									

								

															

																		
																															
											
										
																														
																		e formate un rettangolo, piuttosto lungo, spesso circa 1,5 cm e largo 7-8 cm 7. Con un coltello affilato, tagliatelo a fettine di circa mezzo centimetro 8. Con i polpastrelli fate delle leggere pressioni dando la classica forma degli gnocchi di riso, leggermente allungata 9.
									

								

															

																		
																															
											
										
																														
																		Lasciate risposare gli gnocchi sulla spianatoia per una mezz’ora o fino al momento della cottura 10, coperti da un canovaccio. Preparate nel frattempo il condimento. Pulite le cozze. Mettetele in una ciotola e sciacquatele sotto acqua corrente 11. Eliminate, quindi, il bisso con uno strappo netto. Pulite il guscio delle cozze, uno ad uno, con un coltellino o una paglietta in acciaio 12. Risciacquate nuovamente le cozze sotto l’acqua.
									

								

															

																		
																															
											
										
																														
																		Fate scaldare una padella, aggiungete le cozze 13 e coprite con un coperchio. Dopo qualche minuto si apriranno 14. A questo punto aprite le cozze una ad una staccando il frutto di mare e mettete da parte 15. Conservatene qualcuna intera per guarnire il piatto.
									

								

															

																		
																															
											
										
																														
																		Lavate i pomodorini e tagliateli in 4 parti o a pezzetti 16. In una padella antiaderente fate soffriggere l’aglio a pezzetti con un po’ di olio di oliva 17. Aggiungete i pomodorini 18 e fate cuocere fino a che non risultano morbidi.
									

								

															

																		
																															
											
										
																														
																		Salate e aggiungete, infine, le cozze 19, fate saltare qualche instante e poi aromatizzate con il prezzemolo tritato 20. Cuocete gli gnocchi di riso in abbondante acqua salata, per circa 12 minuti 21.
									

								

															

																		
																															
											
										
																														
																		Scolate e aggiungete gli gnocchi al condimento, in padella 22. Saltate per qualche minuto fino ad amalgamare tutti gli ingredienti 23 e poi servite gli gnocchi di riso con cozze e pomodorini ben caldi 24.
									

								

							
					    