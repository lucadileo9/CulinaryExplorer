Difficoltà: Facile
Il pesto alla trapanese è una ricetta tipica della Sicilia occidentale. Il pesto alla trapanese è una ricetta antica che ha origine nei porti trapanesi.
A Trapani si fermavano infatti le navi genovesi provenienti dall’Oriente e ovviamente i marinai genovesi fecero conoscere il pesto ai siciliani.
I trapanesi modificarono la ricetta del pesto aggiungendo gli ingredienti tipici del loro territorio.
Ecco così spiegata l’aggiunta delle mandorle e dei pomodori freschi. Il pesto alla trapanese si sposa bene con tutti i tipi di paste, ed ha un sapore delicato e molto aromatico.
Come vuole la tradizione, tutti gli ingredienti del pesto dovrebbero essere pestati in un mortaio, ma se non lo possedete andrà benissimo anche un mixer.
Il pesto alla trapanese è ottimo usato sia per la pasta servita calda che fredda.


												
						
						

														INGREDIENTI
							
							                            
                                
    								
    									
    										
    										86
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    86
    					
    					    					    					
    					    Carboidrati
    					    g
    					    3.5
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    3.1
    					
    					    					    					
    					    Grassi
    					    g
    					    6.7
    					
    					    					    					
    					      di cui saturi
    					    g
    					    0.56
    					
    					    					    					
    					    Fibre
    					    g
    					    3.1
    					
    					    					    					    					
    					    Sodio
    					    mg
    					    300
    					
    					    				
    			
                            
													


						
							
							

							
								

																	Basilico
								
								
								
																	50
									g
																

								

							
								

																	Pomodori perini
								
								
								maturi
																	250
									g
																

								

							
								

																	Mandorle
								
								
								
																	50
									g
																

								

							
								

																	Pecorino
								
								
								grattugiato
																	1
									cucchiaio
																

								

							
								

																	Aglio rosso
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pesto alla trapanese, si devono utilizzare mandorle pelate. Pelare le mandorle è un’operazione molto semplice, fatele sbollentare per qualche minuto in acqua bollente (1-2) poi scolatele 3
									

								

															

																		
																															
											
										
																														
																		e lasciatele asciugare su un vassoio ricoperto con carta assorbente 4. Un volta raffreddate pelatele ad una ad una: basterà fare un leggera pressione con le dita per staccare la buccia 5. Una volta pelate le mandorle, preparate i pomodori: scegliete dei pomodori che siano sodi del tipo perini o ramati, mettete sul fuoco una pentola capiente piena d’acqua. Lavate per bene i pomodori sotto l’acqua corrente. Quando l'acqua inizia a sobbollire scottate i pomodori per 2 -3 minuti 6.
									

								

															

																		
																															
											
										
																														
																		Scolate i pomodori con un mestolo forato 7 e lasciateli raffreddare. Una volta raffreddati spellate i pomodori 8 e poneteli in un mixer 9, in alternativa potete utilizzare anche un mortaio.
									

								

															

																		
																															
											
										
																														
																		Aggiungete nel mixer il mazzetto di basilico 10, le mandorle pelate 11, l'aglio 12 e frullate il tutto per un paio di minuti.
									

								

															

																		
																															
											
										
																														
																		Una volta ottenuto un composto omogeneo, unite il pecorino grattugiato 13 e trasferite il battuto in una ciotola. Aggiustate di sale e pepe, aggiungete un filo d'olio extravergine d'oliva 14 e amalgamate bene il tutto. Il vostro pesto alla trapanese è pronto 15 per condire la vostra pasta preferita.
									

								

							
					    