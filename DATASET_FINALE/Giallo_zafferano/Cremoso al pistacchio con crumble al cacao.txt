Difficoltà: Facile
Il cremoso al pistacchio è un dessert che abbina semplicità e bontà in una sola cucchiaiata. Questo dolce, infatti, si prepara seguendo pochi semplici passi, con cui conquisterete i palati più raffinati. Basta preparare un composto con latte condensato, panna e pasta di pistacchio, aggiungere pochissimi grammi di gelatina, in modo da conferire più consistenza, e lasciare rassodare in frigo per qualche ora.
Per rendere il vostro cremoso al pistacchio ancora più delizioso, aggiungete un pizzico di sale durante la preparazione, così esalterete la dolcezza della crema. Ingannate l’attesa realizzando un crumble al cacao: tante briciole croccanti, che con il sapore deciso e amaro del cacao e la loro consistenza, creeranno il giusto contrasto con il cremoso al pistacchio. Non vi resta che preparare il cremoso al pistacchio e servirlo con molti cucchiaini, nessuno saprà resistere!


						
						

														INGREDIENTI
							
							                            
                                
    								
    									
    										
    										398
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    398
    					
    					    					    					
    					    Carboidrati
    					    g
    					    26.5
    					
    					    					    					
    					      di cui zuccheri
    					    g
    					    15.8
    					
    					    					    					
    					    Proteine
    					    g
    					    8.7
    					
    					    					    					
    					    Grassi
    					    g
    					    28.6
    					
    					    					    					
    					      di cui saturi
    					    g
    					    13.57
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    67
    					
    					    					    					
    					    Sodio
    					    mg
    					    599
    					
    					    				
    			
                            
													


						
														
							
														Ingredienti per 4 bicchierini da 155 ml
							

							
								

																	Panna fresca liquida
								
								
								
																	250
									ml
																

								

							
								

																	Latte condensato
								
								
								
																	80
									g
																

								

							
								

																	Pasta di pistacchi
								
								
								
																	55
									g
																

								

							
								

																	Gelatina in fogli
								
								
								
																	2
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il crumble al cacao
							

							
								

																	Farina 00
								
								
								
																	50
									g
																

								

							
								

																	Zucchero di canna
								
								
								
																	40
									g
																

								

							
								

																	Burro
								
								
								freddo
																	30
									g
																

								

							
								

																	Cacao amaro in polvere
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il cremoso al pistacchio, iniziate mettendo il foglio di gelatina a mollo in acqua fredda per 5-10 minuti. Mentre la gelatina si ammorbidisce, versate la panna fresca in un pentolino 1 e lasciate che sfiori il bollore, quindi spegnete il fuoco, scolate la gelatina, strizzatela e aggiungetela alla panna calda 2. Mescolate con una frusta in modo da sciogliere meglio la gelatina 3
									

								

															

																		
																															
											
										
																														
																		e aggiungete il latte condensato. Mescolate nuovamente e infine aggiungete anche la pasta di pistacchio 4 e un pizzico di sale. In alternativa alla pasta di pistacchio, potete ottenere un risultato simile frullando finemente la stessa dose di pistacchi sgusciati non salati e un goccio di latte. Frullate il composto con un frullatore ad immersione per qualche secondo 5, dopodichè suddividete la crema ottenuta nei bicchierini (6
									

								

															

																		
																															
											
										
																														
																		e mettete il cremoso a rassodare in frigorifero per almeno 3 ore 7. Nel frattempo dedicatevi alla preparazione del crumble al cacao: versate la farina setacciata e il cacao amaro in polvere in una ciotola 8, unite lo zucchero di canna 9
									

								

															

																		
																															
											
										
																														
																		 e il burro freddo da frigo a tocchetti 10. Terminate con un pizzico di sale 11 e sbriciolate il tutto con le mani 12, creando delle briciole grossolane.
									

								

															

																		
																															
											
										
																														
																		Quindi foderate una leccarda con carta forno e adagiateci il crumble al cacao 13. Cuocete in forno statico preriscaldato a 180° per 20 minuti, fino a quando le briciole non risulteranno croccanti (se usate il forno ventilato cuocete a 160° per circa 10-15 minuti). Trascorso il tempo di cottura, lasciate raffreddare le briciole. Una volta trascorse anche le 3 ore di rassodamento del cremoso in frigorifero, guarnite ogni bicchierino, formando uno strato di crumble al cacao 14. Non vi resta che servire il vostro cremoso al pistacchio con crumble al cacao 15!
									

								

							
					    