Difficoltà: Media
Probabilmente è il più grande classico, insieme ai grissini, che sulle tavole di un buffet non può davvero mancare. Sono i taralli: complici per spezzare l’appetito durante il giorno, perfetti compagni di calici di vino e drink durante l’aperitivo e, non per ultimo, sanno sostituire il pane in una fresca insalata e persino chiudere il pasto! I taralli sono davvero fantastici e piacciono a tutti perché possono essere preparati in tutti i modi: tondi o a goccia, piccoli o grandi, salati, speziati e persino dolci. Insomma ce n’è per tutti e di tutti i gusti! Bisogna solo scegliere… come se fosse facile! Se vi state chiedendo se c’è una ricetta originale allora dobbiamo rispondervi di no. La nostra infatti è quella più comune che riassume in breve la bontà di questa preparazione e che mette d’accordo un po’ tutti. Infatti i taralli sono piuttosto diffusi in tutta l’Italia ma il primato di produzione spetta al sud e in particolare alla Puglia con i tarallini e alla Campania con quelli sugna e pepe. Adesso che vi abbiamo detto proprio tutto quello che c’è da sapere sui taralli, non vi resta altro da fare che mettere le mani in pasta e realizzarli insieme a noi!


												
						
						

														INGREDIENTI
							
							                            
                                
    								
    									
    										
    										55
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    55
    					
    					    					    					
    					    Carboidrati
    					    g
    					    7.3
    					
    					    					    					
    					      di cui zuccheri
    					    g
    					    0.2
    					
    					    					    					
    					    Proteine
    					    g
    					    1
    					
    					    					    					
    					    Grassi
    					    g
    					    2.1
    					
    					    					    					
    					      di cui saturi
    					    g
    					    0.31
    					
    					    					    					
    					    Fibre
    					    g
    					    0.2
    					
    					    					    					    					
    					    Sodio
    					    mg
    					    67
    					
    					    				
    			
                            
													


						
							
														Per circa 60 taralli
							

							
								

																	Farina 00
								
								
								 
																	550
									g
																

								

							
								

																	Vino bianco secco
								
								
								 
																	200
									g
																

								

							
								

																	Olio extravergine d'oliva
								
								
								 
																	120
									g
																

								

							
								

																	Sale fino
								
								
								
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i taralli cominciate impastando gli ingredienti in una ciotola o, se preferite, nella planetaria munita di gancio. Versate all’interno la farina, il sale 1 e l’olio 2 e date una breve mescolata fino ad ottenere un composto bricioloso 3.
									

								

															

																		
																															
											
										
																														
																		Ora aggiungete il vino 4, amalgamate il tutto 5 e trasferite il composto sulla spianatoia lavorandolo a mano per una decina di minuti 6.
									

								

															

																		
																															
											
										
																														
																		Trascorso questo tempo, staccate dei pezzettini di impasto e modellateli con i polpastrelli per formare un bigolo 7 spesso 1 cm e lungo circa 12 cm 8. Quindi congiungete le punte ripiegando un'estremità sull’altra in modo da ottenere una sorta di ciambellina. Tenete conto che con queste dosi e questo procedimento otterrete circa 60 pezzi 9. Nel frattempo mettete a bollire una pentola piena d'acqua.
									

								

															

																		
																															
											
										
																														
																		Man mano che li modellate, sistemate i taralli su un vassoio con carta forno 10. Quando avrete formato tutti i taralli immergete pochi pezzi alla volta nell'acqua bollente aiutandovi con una schiumarola 11. Non appena saliranno a galla saranno pronti per essere scolati su un vassoio foderato con un canovaccio pulito; proseguite con la cottura di tutti gli altri 12.
									

								

															

																		
																															
											
										
																														
																		Trasferite le ciambelline su una leccarda con carta forno 13 e cuocete in forno statico preriscaldato a 190° per circa 40 minuti 14. Ecco pronti i vostri taralli, buon appetito 15!
									

								

							
					    