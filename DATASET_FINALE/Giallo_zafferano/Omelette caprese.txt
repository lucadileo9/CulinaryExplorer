Difficoltà: Facile
Non è estate senza la caprese, il tipico piatto dell’estate italiana che omaggia gli ingredienti mediterranei più freschi: mozzarella, pomodori e basilico. Un connubio che ha ispirato rivisitazioni: la torta salata caprese, raffinata e accattivate o la pasta caprese per un pranzo leggero e genuino. Vi proponiamo di assaggiare un’altra variante appetitosa: l’omelette caprese. La tradizionale omelette francese farcita con il trio inseparabile, conl'immancabile effetto filante che la renderà ancora più ghiotta! Facile e veloce, questa omelette caprese diventerà il vostro piatto forte nelle calde giornate estive!


												
						
						

														INGREDIENTI
							
							                            
                                
    								
    									
    										
    										518
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    518
    					
    					    					    					
    					    Carboidrati
    					    g
    					    6
    					
    					    					    					
    					      di cui zuccheri
    					    g
    					    6
    					
    					    					    					
    					    Proteine
    					    g
    					    34.6
    					
    					    					    					
    					    Grassi
    					    g
    					    39.5
    					
    					    					    					
    					      di cui saturi
    					    g
    					    16.44
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    454
    					
    					    					    					
    					    Sodio
    					    mg
    					    1339
    					
    					    				
    			
                            
													


						
							
														Ingredienti per 2 omelette
							

							
								

																	Uova
								
								
								
																	4
									
																

								

							
								

																	Pomodori ramati
								
								
								
																	2
									
																

								

							
								

																	Mozzarella
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’omelette caprese per prima cosa tagliate la mozzarella a cubetti 1 e fate perdere l’acqua in eccesso tenendola tra due pezzi di carta assorbente fino all’utilizzo 2. Lavate poi affettate i pomodori 3 per ottenere circa dieci fette.
									

								

															

																		
																															
											
										
																														
																		Scaldate una padella, adagiate le fette di pomodoro 4, salate 5 e arrostitele per 1 minuto circa 6.
									

								

															

																		
																															
											
										
																														
																		Preparate l’impasto per la prima omelette: in una ciotola versate le due uova intere, salate, pepate 7 e sbattetele con una frusta 8. Ungete d’olio una padella 9 e fatela scaldare.
									

								

															

																		
																															
											
										
																														
																		Versate le uova sbattute 10 e coprite con il coperchio 11. Non appena la parte in superficie inizierà a rapprendersi e a fare le bollicine, su di un lato posizionate tre fette di pomodoro 12.
									

								

															

																		
																															
											
										
																														
																		Aggiungete anche metà della mozzarella ben scolata 13, altre due fette di pomodoro e il basilico fresco 14. Richiudete l’omelette su se stessa a mezzaluna 15.
									

								

															

																		
																															
											
										
																														
																		Piegate bene a metà 16 e proseguite la cottura a fiamma bassa coprendo con il coperchio fino a quando non si sarà sciolta la mozzarella 17. La prima omelette è pronta, proseguite nello stesso modo con la seconda. Servite le vostre omelette caprese ben calde 18.
									

								

							
					    