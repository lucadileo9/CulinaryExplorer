Difficoltà: Molto facile
Cozze, vongole e telline sono i più classici tra i frutti di mare, ma esiste una varietà che forse è meno nota ai più, ma che vi garantiamo è davvero una prelibatezza: si tratta dei tartufi di mare. Un gusto molto deciso ed il profumo di mare delizieranno il vostro palato ad ogni forchettata mentre sarete inebriati dalla fragranza marina. Gli spaghetti ai tartufi di mare sono davvero un piacere per il palato a cui non saprete resistere, le carni polpose e saporite dei tartufi vi stregheranno! Un menu di pesce o un primo piatto speciale, proprio come quello da servire al cenone della Vigilia o nel giorno di Natale dopo uno stuzzicante antipasto di pesce o di salmone, necessitano di piatti che siano all’altezza delle aspettative degli ospiti ed è per questo che abbiamo pensato di suggerirvi gli spaghetti ai tartufi di mare!


												
						
						

														INGREDIENTI
							
							                            
                                
    								
    									
    										
    										469
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    469
    					
    					    					    					
    					    Carboidrati
    					    g
    					    67.7
    					
    					    					    					
    					      di cui zuccheri
    					    g
    					    3.7
    					
    					    					    					
    					    Proteine
    					    g
    					    15.3
    					
    					    					    					
    					    Grassi
    					    g
    					    14.3
    					
    					    					    					
    					      di cui saturi
    					    g
    					    2.02
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    31
    					
    					    					    					
    					    Sodio
    					    mg
    					    335
    					
    					    				
    			
                            
													


						
							
							

							
								

																	Spaghetti Rigati
								
								
								
																	320
									g
																

								

							
								

																	Tartufi di mare
								
								
								
																	1
									kg
																

								

							
								

																	Olio extravergine d'oliva
								
								
								
																	50
									g
																

								

							
								

																	Vino bianco
								
								
								
																	50
									g
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti ai tartufi di mare cominciate lasciando questi ultimi a spurgare in abbondante acqua salata per un’oretta almeno. Quindi versateli in un recipiente con all’interno un colapasta e coprite con acqua fredda 1. Aggiungete abbondante sale grosso come per ricreare l’acqua di mare 2 e lasciate riposare così 3. Se dopo questa operazione notate qualche guscio aperto, perché il tartufo di mare è ormai morto, eliminatelo perché potrebbe compromettere il sapore del vostro sugo.
									

								

															

																		
																															
											
										
																														
																		Sbucciate l’aglio, tagliatelo a metà e poi eliminate l’anima 4, cioè la parte centrale, così facendo il profumo rilasciato sarà molto più delicato. Poi fatelo insaporire in un padella per qualche minuto insieme a dell’olio extravergine d’oliva; quando sarà ben rosolato eliminate l’aglio 5. Scolate i tartufi di mare e versateli in padella mentre l’olio è ancora bollente 6,
									

								

															

																		
																															
											
										
																														
																		irrorate con il vino bianco 7 e coprite con un coperchio 8 lasciando cuocere fino a quando non saranno tutti completamente dischiusi 9.
									

								

															

																		
																															
											
										
																														
																		Sgusciate i tartufi tenendo da parte i molluschi 10. Poi filtrate il sugo versandolo in un colino a maglie molto strette, o utilizzando delle garze sterili, in questo modo sarete sicuri di eliminare eventuali residui di sabbia 11. Lavate, asciugate e tritate finemente al coltello il prezzemolo 12 e tenetelo da parte.
									

								

															

																		
																															
											
										
																														
																		Versate il condimento in una padella capiente e accendete la fiamma soltanto quando la pasta sarà cotta, pronta per essere sfiammata 13. In abbondante acqua bollente e salata cuocete gli spaghetti rigati 14 e scolateli al dente 15
									

								

															

																		
																															
											
										
																														
																		versandoli direttamente nel sugo dei tartufi di mare 16. In questo modo non solo si insaporiranno ma rilasceranno un po’ di amido rendendo il sugo più denso. Unite i tartufi di mare 17 ed il prezzemolo tritato 18.
									

								

															

																		
																															
											
										
																														
																		Poi aggiungete un filo d’olio extravergine d’oliva a crudo 19, pepe nero e un pizzico di sale a piacere, e mescolate per bene 20. A questo punto i vostri spaghetti con tartufi di mare sono pronti, buon appetito 21!
									

								

							
					    