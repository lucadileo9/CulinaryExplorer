Difficoltà: Facile
Il territorio umbro non è solo famoso per i suoi paesaggi bucolici e agresti, ma anche per i prodotti di eccellenza che ci regala come i salumi, le lenticchie e l’olio extravergine d’oliva. La pasta e lenticchie cremosa è una ricetta semplice e genuina che rende omaggio alla loro bontà! Rispetto alla classica pasta e lenticchie, in questa versione i legumi si trasformano in una crema vellutata arricchita dal tocco deciso del guanciale. Una minestra rustica e sostanziosa a cui abbiamo aggiunto gli spaghetti spezzati, proprio come facevano le nostre nonne! Ideale per riscaldare corpo e spirito, la pasta e lenticchie cremosa vi farà riassaporare tutto il gusto della tradizione.


												
						
						

														INGREDIENTI
							
													


						
							
							

							
								

																	Spaghetti
								
								
								
																	320
									g
																

								

							
								

																	Lenticchie secche
								
								
								
																	400
									g
																

								

							
								

																	Guanciale
								
								
								
																	150
									g
																

								

							
								

																	Aglio
								
								
								in camicia
																	2
									spicchi
																

								

							
								

																	Rosmarino
								
								
								
																	2
									rametti
																

								

							
								

																	Peperoncino secco
								
								
								
																	
									q.b.
																

								

							
								

																	Parmigiano Reggiano DOP
								
								
								da grattugiare
																	
									q.b.
																

								

							
								

																	Olio extravergine d'oliva
								
								
								non filtrato
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta e lenticchie cremosa, per prima cosa mettete in ammollo le lenticchie per circa 3 ore 1. Trascorso questo tempo scolate le lenticchie 2 e sciacquatele. In una pentola capiente rosolate gli spicchi d’aglio in camicia schiacciati, i rametti di rosmarino e il peperoncino con un giro d’olio extravergine d’oliva 3.
									

								

															

																		
																																											
											
										
																						
											
										
																						
											
										
																																										
																		Aggiungete le lenticchie 4 e coprite con l’acqua 5. Portate a sfiorare il bollore, poi abbassate la fiamma e cuocete per circa 20 minuti o per il tempo indicato sulla confezione 6.
									

								

															

																		
																																											
											
										
																						
											
										
																						
											
										
																																										
																		Nel frattempo tagliate il guanciale a listarelle 7. Rosolate il guanciale in una padella ben calda 8 fino a quando il grasso diventerà trasparente 9.
									

								

															

																		
																																											
											
										
																						
											
										
																						
											
										
																																										
																		Trasferite il guanciale su carta assorbente e tenete da parte 10. Quando le lenticchie saranno cotte, eliminate l’aglio e passatele con un passaverdure 11 per ottenere una crema omogenea 12. Intanto portate a bollore una pentola di acqua salata per cuocere la pasta.
									

								

															

																		
																																											
											
										
																						
											
										
																						
											
										
																																										
																		Spezzate gli spaghetti 13 e cuoceteli al dente 14. Alla fine del tempo di cottura della pasta versate il guanciale nella crema di lenticchie 15.
									

								

															

																		
																																											
											
										
																						
											
										
																						
											
										
																																										
																		Aggiungete anche gli spaghetti 16 e mescolate bene 17. Impiattate completando la pasta e lenticchie cremosa con Parmigiano Reggiano DOP grattugiato e un filo di olio extravergine d’oliva a crudo 18!
									

								

							
					    