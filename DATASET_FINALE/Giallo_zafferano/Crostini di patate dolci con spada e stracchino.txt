Difficoltà: Molto facile
Anche se sono ancora poco conosciute e utilizzate in Italia, le patate americane sono un ingrediente estremamente versatile con cui realizzare tante gustose ricette, a partire dai classici gnocchi fino ad arrivare a uno sfizioso crostino per il brunch… ed è stato proprio ispirandoci a quest’ultimo che abbiamo deciso di realizzare un delizioso antipasto gourmet, i crostini di patate dolci con spada e stracchino! Niente cheddar e bacon stavolta, ma un saporito carpaccio di pesce spada affumicato che viene bilanciato dalla freschezza del formaggio cremoso e dalla nota pungente della scorza di lime. Così facili e veloci da preparare, i crostini di patate dolci con spada e stracchino sono un’idea originale e stuzzicante che stupirà tutti per la delicata raffinatezza dei suoi sapori.

E se amate questa tipologia di patate, provate anche le patate dolci fritte!


												
						
						

														INGREDIENTI
							
							                            
                                
    								
    									
    										
    										137
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    137
    					
    					    					    					
    					    Carboidrati
    					    g
    					    11.7
    					
    					    					    					
    					      di cui zuccheri
    					    g
    					    1.1
    					
    					    					    					
    					    Proteine
    					    g
    					    7.4
    					
    					    					    					
    					    Grassi
    					    g
    					    6.8
    					
    					    					    					
    					      di cui saturi
    					    g
    					    1.59
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    11
    					
    					    					    					
    					    Sodio
    					    mg
    					    400
    					
    					    				
    			
                            
													


						
							
							

							
								

																	Patate dolci (o americane)
								
								
								
																	300
									g
																

								

							
								

																	Pesce spada affumicato
								
								
								a fette
																	80
									g
																

								

							
								

																	Stracchino
								
								
								
																	20
									g
																

								

							
								

																	Scorza di lime
								
								
								
																	1
									
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i crostini di patate dolci con spada e stracchino, per prima cosa portate un pentolino con abbondante acqua a bollore e lessate le patate per circa 20 minuti 1. Quando le patate saranno cotte, scolatele e tagliatele a rondelle dello spessore di 1,5 cm 2, dopodiché eliminate la buccia 3.
									

								

															

																		
																															
											
										
																														
																		Versate un filo d’olio in una padella antiaderente ben calda 4 e scottate le rondelle di patate sia da un lato 5 che dall’altro 6 per un totale di circa 5 minuti.
									

								

															

																		
																															
											
										
																														
																		Quando i vostri crostini di patate dolci saranno pronti, spalmate un cucchiaino di stracchino su metà lato 7 e adagiate una fetta arrotolata di spada affumicato sull’altra metà 8. Guarnite con la scorza di lime grattugiata 9,
									

								

															

																		
																															
											
										
																														
																		una macinata di pepe 10 e un filo d’olio a crudo 11: i vostri crostini di patate dolci con spada e stracchino sono pronti per essere serviti 12!
									

								

							
					    