Difficoltà: Facile
Plumcake o sorbetto? Se parliamo di ananas pensiamo immediatamente ai due momenti più significativi del pasto: la frutta e il dessert (ci sarebbero anche il caffè e l'ammazzacaffè...). Ma oggi vi presentiamo un modo molto originale di servire questo frutto in abbinamento al più famoso degli insaccati tirolesi. Ecco la ricetta del carpaccio di ananas e speck, un antipasto che spazia tra diversi sapori. Lo speck è sapido mentre l'ananas è un piacevole contrasto tra dolcezza e acidità. Per rendere il tutto ancora più invitante abbiamo deciso di accompagnare con della gelatina d'uva,  serve a dare quella nota di sapore forte, caramellata, quasi tendente all'amaro, che farà fare alle vostre papille gustative un paio di tuffi carpiati. Eh sì, perché d'estate il carpaccio è quasi d'obbligo! Siamo sicuri che presto vi innamorerete di questo carpaccio di ananas e speck e probabilmente vorrete sperimentare altre versioni alla frutta. Per esempio quella a base di fichi, o anche di salmone, ma sempre in abbinamento alla frutta, stavolta l'avocado.


						
						

														INGREDIENTI
							
							                            
                                
    								
    									
    										
    										325
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    325
    					
    					    					    					
    					    Carboidrati
    					    g
    					    22.2
    					
    					    					    					
    					      di cui zuccheri
    					    g
    					    12.7
    					
    					    					    					
    					    Proteine
    					    g
    					    20.3
    					
    					    					    					
    					    Grassi
    					    g
    					    16.8
    					
    					    					    					
    					      di cui saturi
    					    g
    					    5.46
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    58
    					
    					    					    					
    					    Sodio
    					    mg
    					    949
    					
    					    				
    			
                            
													


						
														
							
							

							
								

																	Ananas
								
								
								
																	1
									
																

								

							
								

																	Speck
								
								
								affettato sottilmente
																	200
									g
																

								

							
								

																	Origano
								
								
								
																	
									q.b.
																

								

							
								

																	Grana Padano DOP
								
								
								(in scaglie)
																	50
									g
																

								

							
														
							
						
														
							
														Per accompagnare
							

							
								

																	Gelatina d'uva
								
								
								
																	
									q.b.
																

								

							
								

																	Taralli
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		Per preparare il carpaccio di ananas e speck comincia sbucciando il frutto. Tagliate la parte verde 1 e poi eliminate la scorza 2. Affettate l'ananas utilizzando un'affettatrice per ottenere un lavoro estremamanete preciso: se non ce l'avete però va bene usare un coltello ben affilato 3. 
 
									

								

															

																		Una volta ottenute tutte le fettine 4 passate alla composizione sui piatti da portata. Quindi alternate le fette di ananas a quelle di speck 5. Con il pelapatate, o una lama liscia, andate a ottenere delle scagliette di formaggio piccole e non troppo spesse 6. 
									

								

															

																		Distribuitele in superficie insieme a dell'origano fresco 7 e contornate con delle ciotoline piene di tarallini e di gelatina d'uva 8. Ecco pronto il carpaccio di ananas e speck, servite subito 9.
									

								

							
					    