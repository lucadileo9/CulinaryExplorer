Difficoltà: Facile
Se siete amanti del cioccolato e non volete rinunciare nemmeno nel periodo estivo, non vi resta che elevare la vostra passione..."al cubo"! La crumb cake al cioccolato e ciliegie è una torta irresistibile per una merenda golosa, da servire proprio tagliata a cubotti. Un impasto profumato al cioccolato fondente, viene insaporito con mandorle tostate e ingentilito dalla presenza di polpose ciliegie rosse. La caratteristica della crumb cake, che noi abbiamo anche realizzato con frutta estiva o alle pere, è il crumble del primo strato che dona alla torta una nota croccante e leggermente sapida. Un binomio perfetto tra la morbidezza sotto e le briciole friabili sopra, tutto da mordere!


						
						

														INGREDIENTI
							
							                            
                                
    								
    									
    										
    										686
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    686
    					
    					    					    					
    					    Carboidrati
    					    g
    					    63.9
    					
    					    					    					
    					      di cui zuccheri
    					    g
    					    45.5
    					
    					    					    					
    					    Proteine
    					    g
    					    11.6
    					
    					    					    					
    					    Grassi
    					    g
    					    42.7
    					
    					    					    					
    					      di cui saturi
    					    g
    					    18.96
    					
    					    					    					
    					    Fibre
    					    g
    					    6.6
    					
    					    					    					
    					    Colesterolo
    					    mg
    					    152
    					
    					    					    					
    					    Sodio
    					    mg
    					    258
    					
    					    				
    			
                            
													


						
														
							
														Ingredienti per uno stampo da 20x30 cm
							

							
								

																	Cioccolato fondente
								
								
								
																	75
									g
																

								

							
								

																	Ciliegie
								
								
								da denocciolare
																	600
									g
																

								

							
								

																	Farina 00
								
								
								
																	135
									g
																

								

							
								

																	Burro
								
								
								a temperatura ambiente
																	135
									g
																

								

							
								

																	Zucchero
								
								
								
																	125
									g
																

								

							
								

																	Zucchero di canna
								
								
								
																	50
									g
																

								

							
								

																	Farina di mandorle
								
								
								
																	35
									g
																

								

							
								

																	Uova
								
								
								medie
																	3
									
																

								

							
								

																	Panna fresca liquida
								
								
								
																	115
									ml
																

								

							
								

																	Cacao amaro in polvere
								
								
								
																	30
									g
																

								

							
								

																	Lievito in polvere per dolci
								
								
								
																	10
									g
																

								

							
								

																	Mandorle pelate
								
								
								
																	60
									g
																

								

							
														
							
						
														
							
														Per il crumble al cacao
							

							
								

																	Cacao amaro in polvere
								
								
								
																	25
									g
																

								

							
								

																	Farina di mandorle
								
								
								
																	75
									g
																

								

							
								

																	Farina 00
								
								
								
																	50
									g
																

								

							
								

																	Zucchero di canna
								
								
								
																	75
									g
																

								

							
								

																	Sale fino
								
								
								
																	1
									pizzico
																

								

							
								

																	Burro
								
								
								freddo di frigo
																	75
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crumb cake al cioccolato e ciliegie, iniziate a denocciolare le ciliegie 1. Poi riducete le mandorle a filetti e fatele tostare in padella alcuni istanti a fuoco vivace 2 (basteranno pochi secondi per non farle bruciare). Quindi nella ciotola di una planetaria (potete lavorare l'impasto anche con uno sbattitore elettrico) versate il burro ammorbidito e lo zucchero di canna 3;
									

								

															

																		
																															
											
										
																														
																		Unite anche la farina di mandorle 4 e lavorate il composto a crema; aggiungete poi le uova una alla volta aspettando che la prima si sia amalgamata prima di proseguire con un'altra 5. Quindi unite anche lo zucchero semolato. Mentre continuate a far andare la planetaria, in una ciotolina raccogliete il cioccolato fondente fuso a bagnomaria (o al microonde); una volta intiepidito, unite la panna liquida precedentemente scaldata e mescolate il composto 6.
									

								

															

																		
																															
											
										
																														
																		Aggiungete la panna e cioccolato nella planetaria 7 e continuate a lavorare l'impasto; poi setacciate la farina, il lievito e il cacao amaro 8 e unite le polveri al composto 9.
									

								

															

																		
																															
											
										
																														
																		Lavorate il tutto per ottenere una consistenza omogenea e densa 10, poi versate l'impasto in uno stampo 20x30 cm piuttosto profondo foderato con carta da forno precedentemente inumidita in modo da stenderla nello stampo più facilmente. Versate l'impasto poi distribuite le ciliegie in modo uniforme e i filetti di mandorle (11-12).
									

								

															

																		
																															
											
										
																														
																		A questo punto preparate il crumble; se utilizzate il mixer potete versare tutti gli ingredienti insieme: il cacao amaro, la farina di mandorle e quella di grano, lo zucchero di canna 13 e il burro freddo di frigo tagliato a pezzetti 14 e un pizzico di sale abbondante (se non gradite la nota spiccata di salato potete diminuire la dose di sale). Quindi frullate tutto 15; in questo modo il crumble avrà una grana più fine.
									

								

															

																		
																															
											
										
																														
																		Se preferite un crumble dalla grana più grossa, potete lavorare tutti gli ingredienti velocemente con le mani in una ciotolina 16; distribuite il crumble su tutta la superficie della torta 17 e infornate in forno statico preriscaldato a 180° per 1 ora (160° per 50 minuti se ventilato). Una volta cotta, sfornate la crumb cake al cioccolato e ciliegie e lasciatela intiepidire 18. Potete tagliarla a cubotti epr servirla più facilmente dato che la consistenza risulterà molto morbida.
									

								

							
					    