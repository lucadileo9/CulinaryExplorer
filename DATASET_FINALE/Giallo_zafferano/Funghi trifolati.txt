Difficoltà: Facile
I funghi trifolati sono un contorno molto semplice da preparare: i protagonisti sono proprio loro, principi di fine estate e della stagione autunnale. Per realizzare questi funghi in padella basta un po' di burro e prezzemolo, alla maniera piemontese, per gustare in pochi minuti un piatto che già da solo è prelibato. I funghi trifolati sono perfetti per accompagnare a robusti piatti di carne, ottimi con la polenta oppure sul pane, per deliziose bruschette o anche per realizzare grandi classici come il boeuf bourguignon.
In ogni caso, la ricetta dei funghi trifolati è quella che dona maggior risalto al sapore e al gusto dei funghi ed è per questo che viene così tanto proposta e utilizzata nella preparazione di numerosi altri piatti. Approfittate di questa stagione per provare anche i gustosi funghi champignon ripieni!


												
						
						

														INGREDIENTI
							
							                            
                                
    								
    									
    										
    										196
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    196
    					
    					    					    					
    					    Carboidrati
    					    g
    					    2.6
    					
    					    					    					
    					      di cui zuccheri
    					    g
    					    2.2
    					
    					    					    					
    					    Proteine
    					    g
    					    7.1
    					
    					    					    					
    					    Grassi
    					    g
    					    17.5
    					
    					    					    					
    					      di cui saturi
    					    g
    					    5.36
    					
    					    					    					
    					    Fibre
    					    g
    					    4.7
    					
    					    					    					
    					    Colesterolo
    					    mg
    					    19
    					
    					    					    					
    					    Sodio
    					    mg
    					    93
    					
    					    				
    			
                            
													


						
							
							

							
								

																	Funghi
								
								
								(misti: porcini, champignon, finferli, pleurotus)
																	800
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	
									q.b.
																

								

							
								

																	Burro
								
								
								
																	30
									g
																

								

							
								

																	Olio extravergine d'oliva
								
								
								
																	40
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i funghi trifolati, per prima cosa pulite i diversi tipi di funghi. Noi abbiamo usato porcini, champignon, pleurotus e finferli. Iniziate dai porcini: eliminate la parte terrosa con un pennellino 1, potete utilizzare anche un panno asciutto 2. Tagliate via la parte terrosa del gambo con un coltellino 3. Pulite nello stesso modo anche gli altri funghi. Se dovessero risultare molto sporchi potete passarli molto rapidamente sotto l'acqua corrente, ma fate attenzione perchè i funghi assorbono molta acqua.
									

								

															

																		
																															
											
										
																														
																		Tagliate a fette sottili i funghi porcini 4, gli champignon 5, e i finferli 6.
									

								

															

																		
																															
											
										
																														
																		Tagliate a fettine anche i pleurotus 7. Fate scaldare in una padella antiaderente il burro con l'olio 8 e lo spicchio di aglio tagliato a metà 9.
									

								

															

																		
																															
											
										
																														
																		Fate insaporire e versate nella padella prima i funghi porcini più sodi 10, fate saltare a fuoco vivace per un paio di minuti e poi unite gli altri funghi 11. Cuocete ancora qun paio di minuti a fuoco vivace, mescolando sempre molto delicatamente per evitare che i funghi si sfaldino in cottura. Aggiustate di sale 12
									

								

															

																		
																															
											
										
																														
																		e pepe 13 e unite il prezzemolo finemente tritato 14. Togliete dal fuoco e servite i funghi trifolati caldi o freddi a seconda dell’uso che ne dovete fare 15.
									

								

							
					    