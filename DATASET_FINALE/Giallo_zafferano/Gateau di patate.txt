Difficoltà: Facile
Il gateau di patate è una deliziosa preparazione a base di patate e salumi vari. Un pasticcio da sfornare con un’irresistibile crosticina dorata che vi assicurerà un pasto succulento. Questa famosa e antica preparazione è un caposaldo della cucina partenopea e rivisitato poi in altre regioni del sud Italia. Tuttavia il gateau di patate, italianizzato in gattò o gatò, fece la sua comparsa sulle lussuose tavole del Regno delle due Sicilie soltanto alla fine del 1700. Infatti il palato sopraffino della regina Maria Carolina d’Asburgo, moglie di Ferdinando I di Borbone, non volle separarsi dai manicaretti dei monsieurs - i cuochi francesi - richiamati alla corte del Regno di Napoli. Fu così che il popolo napoletano apprese la tecnica e la rese propria. Sostituì la groviera con il fior di latte, e poi impreziosì il pasticcio con prosciutto cotto e salame. E non solo. Anche il nome presto passò da gateau di patate in gattò… e persino i monsieurs non scamparono alla fantasia partenopea, diventando perciò i “monzù”! Ogni famiglia tramanda la propria versione di questo irresistibile pasticcio, e così anche noi abbiamo deciso di condividere con voi la ricetta del gateau di patate realizzata dallo Chef Roberto Di Pinto!


						
						

														INGREDIENTI
							
							                            
                                
    								
    									
    										
    										317
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    317
    					
    					    					    					
    					    Carboidrati
    					    g
    					    15.4
    					
    					    					    					
    					      di cui zuccheri
    					    g
    					    0.8
    					
    					    					    					
    					    Proteine
    					    g
    					    14.5
    					
    					    					    					
    					    Grassi
    					    g
    					    21.9
    					
    					    					    					
    					      di cui saturi
    					    g
    					    7.03
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    97
    					
    					    					    					
    					    Sodio
    					    mg
    					    537
    					
    					    				
    			
                            
													


						
														
							
														Ingredienti per una pirofila 20x20 cm
							

							
								

																	Patate
								
								
								a pasta gialla
																	500
									g
																

								

							
								

																	Fiordilatte
								
								
								
																	100
									g
																

								

							
								

																	Salame napoletano
								
								
								
																	50
									g
																

								

							
								

																	Prosciutto cotto
								
								
								in una fetta spessa
																	50
									g
																

								

							
								

																	Parmigiano Reggiano DOP
								
								
								(24 mesi)
																	2
									cucchiai
																

								

							
								

																	Uova
								
								
								
																	2
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per la pirofila e per condire la superficie
							

							
								

																	Olio extravergine d'oliva
								
								
								
																	
									q.b.
																

								

							
								

																	Pangrattato
								
								
								
																	20
									g
																

								

							
								

																	Parmigiano Reggiano DOP
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																				
											
										
																			
																		Per preparare il gateau di patate cominciate lessando queste ultime. Per farlo sciacquatele e versatele in una pentola capiente coprendo con abbondante acqua fredda 1. Trasferite la pentola sul fuoco e, non appena l’acqua sarà in ebollizione, contate circa 30-40 minuti, a seconda della grandezza delle patate. Fate la prova forchetta 2 per assicurarvi che siano effettivamente cotte: se i rebbi arrivano facilmente al centro dei tuberi allora sono pronti. Scolate le patate e cominciate a sbucciarle mentre sono ancora calde, aiutatevi con un coltellino per non scottarvi 3.
									

								

															

																		
																				
											
										
																			
																		Infine schiacciatele subito in un recipiente: le patate quando sono calde si disfano con più semplicità  e non presenteranno grumi 4. Nel frattempo tagliate la mozzarella a cubetti 5 e sistematela in un colino per strizzarla, in questo modo scolerà del siero in eccesso 6. Potete in alternativa strizzarla aiutandovi con un canovaccio pulito.
									

								

															

																		
																				
											
										
																			
																		Tagliate il salame tipo Napoli a cubetti di circa 1 cm 7, fate lo stesso anche con la fetta di prosciutto cotto 8. A questo punto riprendete le patate appena schiacciate e aggiungete le uova 9,
									

								

															

																		
																				
											
										
																			
																		una spolverata di pepe 10, il sale, un filo d'olio 11 e il Parmigiano grattugiato 12.
									

								

															

																		
																				
											
										
																			
																		Mescolate gli ingredienti (13-14), e quando il composto sarà ben amalgamato potete unire il prosciutto e il salame tipo Napoli a cubetti 15. 
									

								

															

																		
																				
											
										
																			
																		poi versate nella ciotola anche la mozzarella scolata 16 e amalgamate tutti gli ingredienti 17. A questo punto oliate una pirofila quadrata 20x20 cm 18  
									

								

															

																		
																				
											
										
																			
																		e spolverizzate con il pangrattato 19. Muovete la teglia per assicurarvi che il pan grattato si distribuisca su tutta la superficie 20. Poi versate il composto aiutandovi con una spatola per livellarlo 21.
									

								

															

																		
																				
											
										
																			
																		Spolverizzate la superficie con il pangrattato e il Parmigiano 22, condite ancora con un filo d'olio 23 e cuocete in forno statico preriscaldato a 180° per circa 30 minuti. Una volta pronto, il vostro gateau di patate sarà fumante ed invitante per essere servito 24!
									

								

							
					    