Difficoltà: Media
E’ il protagonista indiscusso dei pranzi della domenica o delle feste in famiglia, servito rigorosamente con patate al forno: parliamo dell’arrosto! Tenero e saporito, è il piatto che mette tutti d’accordo a tavola... o meglio, quasi tutti! Per i vostri amici o ospiti che non mangiano carne abbiamo pensato a una versione ancora più "democratica": l'arrosto veg. E' realizzato con glutine di frumento che miscelato con l'acqua, nel nostro caso unita alla salsa di soia, pomodorini secchi e aromi, forma il seitan: è questo il vero successo di questo piatto vegano, ovvero poter creare una pietanza partendo dagli ingredienti base e personalizzarla come si preferisce, accompagnandolo ad esempio con un fondo di verdure. E per aggiungere un tocco gourmet, abbiamo scelto una deliziosa salsa alla melagrana: il risultato sorprenderà anche i fedeli consumatori di carne... provate l'arrosto veg per realizzare il vostro menù di Natale vegetariano!


						
						

														INGREDIENTI
							
													


						
														
							
														Per l'arrosto veg
							

							
								

																	Glutine di frumento
								
								
								
																	200
									g
																

								

							
								

																	Pomodorini secchi sottolio
								
								
								
																	6
									
																

								

							
								

																	Scalogno
								
								
								
																	1
									
																

								

							
								

																	Acqua
								
								
								tiepida
																	250
									g
																

								

							
								

																	Salsa di soia
								
								
								
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Rosmarino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per bollire l'arrosto
							

							
								

																	Brodo vegetale
								
								
								
																	
									q.b.
																

								

							
								

																	Salsa di soia
								
								
								
																	50
									g
																

								

							
														
							
						
														
							
														per la salsa alla melagrana
							

							
								

																	Melagrana
								
								
								
																	1
									
																

								

							
								

																	Zucchero di canna
								
								
								
																	2
									cucchiai
																

								

							
								

																	Amido di mais (maizena)
								
								
								
																	1
									cucchiaino
																

								

							
								

																	Olio extravergine d'oliva
								
								
								
																	30
									g
																

								

							
														
							
						
														
							
														per cuocere e servire
							

							
								

																	Patate
								
								
								
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Rosmarino
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Melagrana
								
								
								chicchi
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare l'arrosto veg mondate e tritate finemente lo scalogno, poi soffriggetelo dolcemente con un filo d’olio in una padella 1 2. Una volta che sarà ammorbidito, versatelo nel boccale di un mixer a immersione e unite i pomodori secchi sgocciolati 3.
									

								

															

																		
																																											
											
										
																						
											
										
																						
											
										
																																										
																		Versate la salsa di soia 4 e l’acqua tiepida 5, poi frullate accuratamente 6.
									

								

															

																		
																																											
											
										
																						
											
										
																						
											
										
																																										
																		Dovrete ottenere un composto fluido e omogeneo 7. In una ciotola capiente versate il glutine di frumento 8 e unite poco per volta il composto frullato 9.
									

								

															

																		
																																											
											
										
																						
											
										
																						
											
										
																																										
																		Mescolate fino ad ottenere un composto dalla consistenza elastica 10. Quando l'impasto si sarà compattato, trasferitelo sul piano di lavoro e lavoratelo ancora brevemente e formate una pagnottella dalla forma leggermente ovale, come un arrostino 11 12.
									

								

															

																		
																																											
											
										
																						
											
										
																						
											
										
																																										
																		Posizionate il panetto su un canovaccio perfettamente pulito di fibra naturale 13 e avvolgetelo non troppo stretto 14, attorcigliando le estremità a caramella e legandole con uno spago 15. 
									

								

															

																		
																																											
											
										
																						
											
										
																						
											
										
																																										
																		Portate a leggero bollore una pentola con il brodo di verdure e la salsa di soia, immergete l'arrosto avvolto nel canovaccio e cuocete per circa un'ora. Trascorso questo tempo scolate e lasciate intiepidire 17. Nel frattempo preparate la salsa alla melagrana: sgranate la melagrana 18.
									

								

															

																		
																																											
											
										
																						
											
										
																						
											
										
																																										
																		Estraete il succo, frullando i chicchi 19 20 e setacciando il composto in un pentolino, per eliminare i semini 21. 
									

								

															

																		
																																											
											
										
																						
											
										
																						
											
										
																																										
																		Al succo unite zucchero di canna 22 e l'amido di mais 23. Mescolate con una frusta e lasciate addensare a fuoco dolce per qualche minuto, mescolando con una frusta. Quando inizia ad addensarsi aggiungete l'olio 24 e continuate ad emulsionare. Spegnete il fuoco e tenete da parte.
									

								

															

																		
																																											
											
										
																						
											
										
																						
											
										
																																										
																		Prendete le patate, lavatele e tagliatele prima a metà 25 e poi in quarti, senza togliere la buccia 26 27.
									

								

															

																		
																																											
											
										
																						
											
										
																						
											
										
																																										
																		Riprendete l'arrostino: adagiatelo su una teglia rivestita con carta forno, poi aggiungete le patate, l'aglio e rosmarino 28. Spennellate l’arrostino con abbondante salsa alla melagrana, avendo cura di tenerla da parte anche per l'impiattamento. Condite anche con sale, pepe, e olio e cuocete in forno preriscaldato statico a 200° per circa 35-40 minuti, inserendo la teglia nella parte centrale del forno. Se notate che verso fine cottura l'arrosto si sta scurendo troppo mentre le patate hanno ancora bisogno di qualche minuto per dorarsi, potete coprirlo con un foglio di alluminio. Una volta pronto, sfornate e servite l’arrosto veg a fette, nappato con la salsa di melagrana e accompagnato con le patate al forno, guarnendo a piacere con chicchi di melagrana 30!
									

								

							
					    