Difficoltà: Facile
Ci sono ricette il cui sapore è dato non solo dal semplice e sapiente mix di ingredienti, ma anche dalle leggende che li accompagnano, come le fettuccine Alfredo, gli spaghetti alla Nerano, l'arrabbiata o la famosa puttanesca! Il sapore unico degli spaghetti alla puttanesca è dato dal sapido condimento che li avvolge: pomodori pelati, olive di Gaeta, capperi e filetti di alici. Ma è anche il nome insolito della pasta che lo rende ancora più sfizioso e desta curiosità rispetto alle sue origini, contese tra Lazio e Campania. Le storie più piccanti e fantasiose li vogliono nati negli ambienti delle case chiuse, come piatto velocissimo da preparare con pochi e semplici ingredienti. Altre lo farebbero risalire alle fantasie culinarie di Antonio De Curtis, in arte Totò. Altre ancora riconducono la prima forchettata di spaghetti alla puttanesca ad Ischia nel celebre locale Rangio Fellone intorno agli anni '50: qui una sera sarebbero stati preparati con quello che rimaneva in dispensa e il termine colorito indicherebbe proprio il tipo di preparazione improvvisata, facile e molto rapida. Da allora pare che sia entrato a far parte del menu del ristorante e si sia diffuso anche oltre l’isola come uno dei primi piatti della tradizione culinaria italiana.


												
						
						

														INGREDIENTI
							
							                            
                                
    								
    									
    										
    										471
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    471
    					
    					    					    					
    					    Carboidrati
    					    g
    					    72.7
    					
    					    					    					
    					      di cui zuccheri
    					    g
    					    8.7
    					
    					    					    					
    					    Proteine
    					    g
    					    13.4
    					
    					    					    					
    					    Grassi
    					    g
    					    14.1
    					
    					    					    					
    					      di cui saturi
    					    g
    					    2.09
    					
    					    					    					
    					    Fibre
    					    g
    					    4.9
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    396
    					
    					    				
    			
                            
													


						
							
							

							
								

																	Spaghetti
								
								
								
																	320
									g
																

								

							
								

																	Pomodori pelati
								
								
								
																	800
									g
																

								

							
								

																	Acciughe sott'olio
								
								
								
																	25
									g
																

								

							
								

																	Capperi sotto sale
								
								
								
																	10
									g
																

								

							
								

																	Prezzemolo
								
								
								
																	1
									mazzetto
																

								

							
								

																	Olive di Gaeta
								
								
								
																	100
									g
																

								

							
								

																	Aglio
								
								
								
																	3
									spicchi
																

								

							
								

																	Peperoncino secco
								
								
								
																	2
									
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la puttanesca per prima cosa sciacquate sotto i capperi l’acqua corrente per eliminare il sale in eccesso 1, poi asciugali e tritali grossolanamente al coltello 2. Prendete le olive di gaeta denocciolate e schiacciatele con la lama del coltello 3.
									

								

															

																		
																																											
											
										
																						
											
										
																						
											
										
																																										
																		Lavate, asciugate e tritate il prezzemolo 4. Mettete sul fuoco una pentola colma di acqua da salare a bollore per cuocere la pasta. In una padella ampia versate l’olio, gli spicchi d’aglio sbucciati interi, il peperoncino secco tritato 5 e le acciughe 6.
									

								

															

																		
																																											
											
										
																						
											
										
																						
											
										
																																										
																		Unite anche i capperi dissalati 7. Rosolate a fuoco medio per 5 minuti mescolando spesso, così le acciughe si scioglieranno e si sprigioneranno tutti gli aromi. A questo punto versate i pelati leggermente schiacciati 8, mescolate con un cucchiaio e cuocete per altri 10 minuti a fuoco medio. Intanto cuocete gli spaghetti al dente 9.
									

								

															

																		
																																											
											
										
																						
											
										
																						
											
										
																																										
																		Quando il sugo sarà pronto, rimuovete gli spicchi d’aglio 10 e aggiungete le olive schiacciate 11. Aromatizzate il sugo con il prezzemolo fresco tritato 12.
									

								

															

																		
																																											
											
										
																						
											
										
																						
											
										
																																										
																		Quando la pasta sarà al dente, scolatela direttamente in padella 13 e saltatela per mezzo minuto, giusto il tempo di fare amalgamare tutti i sapori 14. Gli spaghetti alla puttanesca sono pronti da servire ben caldi 15!
									

								

							
					    