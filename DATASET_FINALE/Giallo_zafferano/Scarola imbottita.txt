Difficoltà: Molto facile
La scarola imbottita, in napoletano scarola mbuttunata, è una ricetta tipica della Campania che viene preparata durante i periodi delle festività, soprattutto in quello di Natale. Si tratta di una semplice preparazione di origine contadina, visti anche gli ingredienti poveri e tradizionali che la compongono, che viene servita come contorno o come secondo piatto leggero. La scarola imbottita ha un sapore molto intenso poiché non viene sbollentata ed è farcita con sapori tipici della cucina campana, alcuni dei quali si ritrovano anche nella ricetta della scarola affogata. Ogni famiglia conserva la sua versione in cui aggiunge, rimuove o sostituisce un ingrediente in base ai gusti. Insieme agli spaghetti alle vongole e alle zeppole di Natale, la scarola imbottita è uno di quei piatti che non possono mancare in un menù delle feste partenopeo!


												
						
						

														INGREDIENTI
							
													


						
							
							

							
								

																	Scarola (indivia)
								
								
								grande
																	1
									
																

								

							
								

																	Acciughe sott'olio
								
								
								
																	6
									
																

								

							
								

																	Olive nere
								
								
								di Gaeta
																	2
									cucchiai
																

								

							
								

																	Capperi sotto sale
								
								
								
																	2
									cucchiai
																

								

							
								

																	Pinoli
								
								
								
																	1
									cucchiaio
																

								

							
								

																	Uva passa
								
								
								
																	1
									cucchiaio
																

								

							
								

																	Pecorino romano
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la scarola imbottita come prima cosa tritate finemente il prezzemolo e tenetelo da parte 1. Poi in una padella versate un filo d'olio abbondante e le acciughe 2, poi aggiungete i capperi dissalati 3.
									

								

															

																		
																																											
											
										
																						
											
										
																						
											
										
																																										
																		Unite anche le olive nere 4, l'uvetta precedentemente ammollata 5 e i pinoli 6.
									

								

															

																		
																																											
											
										
																						
											
										
																						
											
										
																																										
																		Accendete il fuoco e lasciate insaporire il tutto per pochi minuti, poi aggiungete il prezzemolo tritato 7 e mescolate ancora 8. Spegnete il fuoco. Passate alla scarola che dovrà essere ben lavata e asciutta. Allargatela con le mani delicatamente 9.
									

								

															

																		
																																											
											
										
																						
											
										
																						
											
										
																																										
																		Conditela bene con il soffritto appena preparato, distribuendolo in maniera uniforme 10. Legate quindi la scarola con dello spago da cucina in modo da chiuderla e sigillare il ripieno all'interno 11. Sempre nella stessa padella del soffritto versate un filo d'olio e posizionate la scarola all'interno 12.
									

								

															

																		
																																											
											
										
																						
											
										
																						
											
										
																																										
																		Coprite con un coperchio 13 e cuocete per 10 minuti a fiamma media, facendo attenzione a non bruciarla. A questo punto giratela 14 e cospargete con il pecorino 15.
									

								

															

																		
																																											
											
										
																						
											
										
																						
											
										
																																										
																		Coprite nuovamente con il coperchio 16 e cuocete ancora per altri 10 minuti. Trascorso questo tempo togliete il coperchio, alzate un po' la fiamma e tostatela per bene sino ad ottenere una crosticina dorata 17. Trasferite poi su un tagliere 18.
									

								

															

																		
																																											
											
										
																						
											
										
																						
											
										
																																										
																		Deglassate il fondo di cottura con un po' d'acqua 19 e lasciate ridurre fino ad ottenere una salsina 20. Togliete lo spago dalla scarola e sporzionatela 21.
									

								

															

																		
																																											
											
										
																						
											
										
																						
											
										
																																										
																		Trasferite la scarola nei piatti, ultimate con un po' di salsa 22 e una spolverata di pecorino 23. Servite subito la vostra scarola imbottita 24!
									

								

							
					    