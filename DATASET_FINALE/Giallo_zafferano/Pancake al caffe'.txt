Difficoltà: Facile
Stanchi della solita colazione? Siete in cerca di qualcosa per cominciare la giornata con energia e dolcezza? Allora non potete perdere le morbide frittelle più famose d'America con una marcia in più: i pancake al caffè! I pancake si preparano molto velocemente e per questo sono diventati il dolce per eccellenza della colazione americana; in questa versione, l'impasto è arricchito con caffè solubile sciolto nel latte e caffè in polvere, per accentuarne il sapore. Il tocco finale per questi pancake è la salsa di accompagnamento a base di Nutella e panna: cospargete con essa i pancake al caffè e sarete pronti ad affrontare anche la giornata più uggiosa del mondo!


						
						

														INGREDIENTI
							
													


						
														
							
														Ingredienti per circa 15 pancake
							

							
								

																	Farina 00
								
								
								
																	120
									g
																

								

							
								

																	Uova
								
								
								medie
																	2
									
																

								

							
								

																	Latte intero
								
								
								
																	150
									g
																

								

							
								

																	Caffè in polvere
								
								
								
																	2
									g
																

								

							
								

																	Caffè solubile
								
								
								
																	6
									g
																

								

							
								

																	Lievito in polvere per dolci
								
								
								
																	4
									g
																

								

							
								

																	Zucchero
								
								
								
																	40
									g
																

								

							
								

																	Sale fino
								
								
								
																	1
									pizzico
																

								

							
								

																	Burro
								
								
								per ungere
																	20
									g
																

								

							
														
							
						
														
							
														per la crema di accompagnamento
							

							
								

																	Nutella
								
								
								
																	100
									g
																

								

							
								

																	Panna fresca liquida
								
								
								
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pancake al caffè, unite il caffè solubile al latte intiepidito 1, mescolate per scioglierlo bene e aggiungete anche il caffè in polvere 2. Mescolate bene il tutto e tenete da parte 3.
									

								

															

																		
																															
											
										
																														
																		Rompete ora le uova e separate i tuorli dagli albumi 4. Rompete, con una frusta, i tuorli in una ciotola 5 e lavorateli insieme allo zucchero 6 per ottenere un composto omogeneo 6.
									

								

															

																		
																															
											
										
																														
																		Unite la farina setacciata 7. amalgamate il tutto 8 e versate a filo il latte in cui prima avete sciolto il caffè 9.
									

								

															

																		
																															
											
										
																														
																		Stemperate bene il composto con il latte per raggiungere un composto, liscio e omogeneo 10. Se il composto dovesse risultare troppo duro, potete aggiungere poco liquido alla volta, mescolando sempre fino ad ottenere la giusta consistenza: morbida ma non troppo liquida. Infine unite al composto il lievito 11 e un pizzico di sale 12 e mescolate ancora.
									

								

															

																		
																															
											
										
																														
																		Montate a neve ferma gli albumi con le fruste di uno sbattitore elettrico 13 ed incorporateli delicatamente al composto precedentemente preparato 14, aiutandovi con una spatola e mescolando dal basso verso l'alto per non smontare gli albumi. Quando tutti gli ingredienti saranno ben amagamati, coprite il composto con della pellicola e lasciatelo riposare in frigorifero per 30 minuti in modo che il lievito possa agire 15.
									

								

															

																		
																															
											
										
																														
																		Trascorsi i 30 minuti, ungete una padella antiaderente con il burro 16 e fatela scaldare bene; versate all’interno della padella circa 20 g di impasto, utilizzando un mestolo 17, e cercate di dargli una forma tonda abbastanza regolare: dovrete ottenere così circa 15 pancake del diametro di 8 cm 18. Potete scegliere di farli più grandi o fare dei mini pancake, a seconda dei vostri gusti.
									

								

															

																		
																															
											
										
																														
																		Lasciate cuocere il pancake per circa 1 minuto da una lato, a fuoco medio, quindi giratelo dall’altra parte, utilizzando una spatola 19 e lasciate cuocere anche da questa parte per 1 minuto 20. Continuate così fino a terminare l'impasto dei pancakes e adagiateli su di un piatto 21 oppure impilati uno sull'altro.
									

								

															

																		
																															
											
										
																														
																		Preparate adesso la crema di accompagnamento: ponete in un pentolino la Nutella e lasciate che si scaldi leggermente, quindi aggiungente la panna 22 e mescolate il tutto. fino ad ottenere una crema fluida e omogenea 23. Mettete in ogni piatto 4 pancake, uno sull'altro e versateci sopra un paio di cucchiaiate di crema alla Nutella 24. I vostri pancake al caffè sono pronti per essere gustati!
									

								

							
					    