Difficoltà: Facile
I panzerotti ripieni di verdure e scamorza sono delle golose e croccanti mezzelune preparate con verdure miste e formaggio. Zucchine, fagiolini e carote a dadini si uniscono per creare un ripieno ricco, fresco e gustoso, reso ancora più saporito dalla scamorza dolce: una volta pronti, sarà una piacevole sorpresa aprirli e gustare il loro cuore colorato, morbido e filante! Servite i panzerotti ben caldi per un aperitivo o per un buffet e vi leccherete i baffi!


						
						

														INGREDIENTI
							
							                            
                                
    								
    									
    										
    										333
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    333
    					
    					    					    					
    					    Carboidrati
    					    g
    					    37.8
    					
    					    					    					
    					      di cui zuccheri
    					    g
    					    2.1
    					
    					    					    					
    					    Proteine
    					    g
    					    8.7
    					
    					    					    					
    					    Grassi
    					    g
    					    16.3
    					
    					    					    					
    					      di cui saturi
    					    g
    					    3.06
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    9
    					
    					    					    					
    					    Sodio
    					    mg
    					    468
    					
    					    				
    			
                            
													


						
														
							
														Ingredienti per 16 panzerotti
							

							
								

																	Dischetti di pasta
								
								
								
																	16
									
																

								

							
								

																	Carote
								
								
								
																	150
									g
																

								

							
								

																	Zucchine
								
								
								
																	150
									g
																

								

							
								

																	Fagiolini
								
								
								
																	100
									g
																

								

							
								

																	Scamorza (provola)
								
								
								(dolce)
																	150
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi
								
								
								
																	1
									l
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i panzerotti ripieni di verdure e scamorza lavate le verdure sotto abbondante acqua fresca corrente. Spuntate le zucchine 1, tagliatele a fettine 2 e poi a cubetti di 4 mm 3.
									

								

															

																		
																															
											
										
																														
																		Ripetete la stessa operazione anche per le carote 4, infine tagliate a fette e poi a dadini anche la scamorza 5. Spuntate i fagiolini e fateli sbollentare per 5 minuti in abbondante acqua salata 6,
									

								

															

																		
																															
											
										
																														
																		dopodiché scolateli e tagliateli a tocchetti sempre di 4 mm 7. Ponete una pentola ampia antiaderente sul fuoco con l’olio 8; quando l’olio sarà caldo, versate le carote a dadini, facendo cuocere per 2 minuti, poi unite le zucchine e cuocete per altri 2 minuti 9.
									

								

															

																		
																															
											
										
																														
																		Unite i fagiolini 10, regolando di sale e pepe a vostro piacere. Quando le verdure saranno pronte, spegnete e trasferitele in una ciotola a raffreddare. Successivamente aggiungete anche la scamorza precedentemente tagliata a cubetti 11 e mescolate con un cucchiaio 12.
									

								

															

																		
																															
											
										
																														
																		Prendete uno alla volta i dischetti di pasta 13 e farciteli con circa 25 g di ripieno di verdure e formaggio 14; spennellate i bordi con un po' d'acqua 15
									

								

															

																		
																															
											
										
																														
																		e richiudeteli sovrapponendo i bordi uno sopra l’altro per creare una mezzaluna 16; sigillate bene i bordi con le dita 17, quindi rifiniteli un coppapasta del diametro di 10 cm con il bordo ondulato 18.
									

								

															

																		
																															
											
										
																														
																		In una pentola ampia fate scaldare l’olio, quando l’olio avrà raggiunto la temperatura di 175°-180° (potete controllare con un termometro da cucina) friggete i panzerotti 2-3 alla volta 19 fino a quando saranno dorati e croccanti. Scolateli dall’olio in eccesso con una schiumarola e fateli asciugare su carta assorbente 20. Servite i vostri panzerotti ripieni di verdura e scamorza ben caldi al momento 21!
									

								

							
					    