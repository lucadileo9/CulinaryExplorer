Difficoltà: Media
La pasta con i crostacei è un classico della cucina italiana che si può adattare a vari tipi di menù. La pasta con gamberoni è perfetta in ogni occasione, ma vogliamo consigliarla in particolare per la Vigilia di Natale e, perché no, anche per il vostro menù di Capodanno! Questo primo piatto vi conquisterà per il sapore intenso e la sua cremosità, da ottenere senza aggiunta di trucchi particolari ma con l'aiuto di un buon fumetto di crostacei! In questo modo non solo otterrete un condimento cremoso senza aggiungere grassi, ma esalterete anche tutto il sapore e il profumo del mare! Un piatto che sa di mare, un'alternativa saporita alle volte in cui, per fare un primo cremoso, avete optato per la panna! Completate con della scorza di limone grattugiata, prezzemolo e un pizzico di peperoncino e la pasta con gamberoni sarà pronta per essere servita fra gli applausi di tutti!

Ecco altri primi piatti con gamberi o gamberoni da provare:


						
						

														INGREDIENTI
							
													


						
														
							
							

							
								

																	Spaghetti
								
								
								
																	320
									g
																

								

							
								

																	Gamberoni
								
								
								(da pulire)
																	900
									g
																

								

							
								

																	Pomodorini ciliegino
								
								
								
																	180
									g
																

								

							
								

																	Vino bianco
								
								
								
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Scorza di limone
								
								
								
																	1
									
																

								

							
								

																	Prezzemolo
								
								
								(da tritare)
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								
																	
									q.b.
																

								

							
														
							
						
														
							
														Per il fumetto
							

							
								

																	Acqua
								
								
								
																	1
									l
																

								

							
								

																	Pomodorini ciliegino
								
								
								
																	100
									g
																

								

							
								

																	Scalogno
								
								
								
																	2
									
																

								

							
								

																	Prezzemolo
								
								
								
																	1
									ciuffo
																

								

							
								

																	Vino bianco
								
								
								
																	50
									g
																

								

							
								

																	Pepe nero in grani
								
								
								
																	
									q.b.
																

								

							
								

																	Pepe bianco in grani
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con gamberoni iniziate dal fumetto di crostacei, quindi pulite questi ultimi: rimuovete la testa, le zampe e il carapace, poi incidete il dorso ed estraete l’intestino. Tenete da parte gli scarti e dividete a metà i pomodorini che vi serviranno per il fumetto. Tagliate invece in quarti i pomodorini per il condimento 1. Mondate e tritate grossolanamente gli scalogni 2. Scaldate l’olio in una casseruola capiente e aggiungete lo scalogno 3.
									

								

															

																		
																																											
											
										
																						
											
										
																						
											
										
																																										
																		Unite anche gli scarti dei gamberi 4 e fateli rosolare a fiamma alta mescolando e schiacciando con un mestolo di legno, poi sfumate con il vino bianco 5 e aromatizzate con i grani di pepe bianco e nero 6.
									

								

															

																		
																																											
											
										
																						
											
										
																						
											
										
																																										
																		Aggiungete anche il prezzemolo 7 e i pomodorini tagliati a metà 8, poi coprite con l’acqua 9. 
									

								

															

																		
																																											
											
										
																						
											
										
																						
											
										
																																										
																		Cuocete a fuoco medio per circa 30 minuti, utilizzando una schiumarola per eliminare la schiuma che si formerà in superficie 10. Nel frattempo portate a bollore una pentola di acqua per cuocere la pasta. Trascorsi circa 20 minuti di cottura del fumetto, scaldate l’olio in una padella e fatelo insaporire per qualche minuto con il peperoncino e lo spicchio di aglio in camicia. Aggiungete i gamberoni 11 e fateli rosolare per 1-2 minuti, poi sfumate con il vino bianco 12.
									

								

															

																		
																																											
											
										
																						
											
										
																						
											
										
																																										
																		Quando il vino sarà completamente evaporato, eliminate l’aglio e rimuovete i gamberoni dalla padella, lasciando il fondo di cottura 13. Tenete i gamberoni da parte coperti. Aggiungete i pomodorini tagliati in quarti nella stessa padella 14 e cuocete per circa 5 minuti 15.
									

								

															

																		
																																											
											
										
																						
											
										
																						
											
										
																																										
																		Nel frattempo l’acqua sarà arrivata a bollore, quindi salate e cuocete la pasta per metà del suo tempo di cottura, perché finirà di cuocere in padella. Nel frattempo filtrate il fumetto. Scolate la pasta molto al dente e trasferitela nella padella 16. Portate a cottura la pasta aggiungendo il fumetto poco per volta 17, come per un risotto. Una volta cotta, unite i gamberoni 18 e aggiustate di sale e di pepe.
									

								

															

																		
																																											
											
										
																						
											
										
																						
											
										
																																										
																		Aromatizzate con prezzemolo tritato 19 e scorza di limone grattugiata 20. La vostra pasta con gamberoni è pronta per essere servita 27!
									

								

							
					    