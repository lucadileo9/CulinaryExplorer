Difficoltà: Facile
Per chi ama i sapori di mare i garganelli al ragù di seppioline e piselli sono un primo piatto perfetto! Il condimento dei garganelli è un gustoso ragù. Da sempre il ragù che mette tutti d'accordo a tavola e se quello di carne non può mai mancare nelle vostra dispensa, noi oggi ve ne proponiamo una deliziosa alternativa… di pesce! In questa ricetta il ragù è fatto con delicate seppioline finemente tritate accompagnate da piselli freschi. Noi vi proponiamo la versione ”in rosso”, che ricalca il classico ragù, in cui il condimento di seppioline e piselli viene stemperato dalla passata di pomodoro, che da corposità a questo ragù di pesce. Leggero e stuzzicante: sono questi gli aggettivi che meglio descrivono i garganelli al ragù di seppioline e piselli! Vi abbiamo convinti? Ora non vi resta che servire ai vostri amici una deliziosa cenetta a base di pesce: questa pasta vi farà sicuramente fare bella figura!


												
						
						

														INGREDIENTI
							
							                            
                                
    								
    									
    										
    										514
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    514
    					
    					    					    					
    					    Carboidrati
    					    g
    					    6.8
    					
    					    					    					
    					      di cui zuccheri
    					    g
    					    26.8
    					
    					    					    					
    					    Proteine
    					    g
    					    18.2
    					
    					    					    					
    					    Grassi
    					    g
    					    3.08
    					
    					    					    					
    					      di cui saturi
    					    g
    					    5.7
    					
    					    					    					
    					    Fibre
    					    g
    					    123
    					
    					    					    					
    					    Colesterolo
    					    mg
    					    407
    					
    					    					    				
    			
                            
													


						
							
							

							
								

																	Garganelli all'uovo
								
								
								
																	250
									g
																

								

							
								

																	Pisellini
								
								
								
																	200
									g
																

								

							
								

																	Seppioline
								
								
								(già pulite)
																	400
									g
																

								

							
								

																	Scalogno
								
								
								
																	100
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Passata di pomodoro
								
								
								
																	250
									g
																

								

							
								

																	Vino bianco
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i garganelli al ragù di seppioline e piselli iniziate dalla pulizia delle seppioline sciacquandole sotto un getto di acqua fresca. Poi separate i tentacoli dal corpo 1 e sminuzzate entrambi finemente 2. Tritate finemente anche lo scalogno 3.
									

								

															

																		
																															
											
										
																														
																		Versate l'olio in una padella antiaderente ampia, scaldate leggermente quindi unite lo scalogno 4 e lo spicchio d'aglio intero sbucciato 5. Mescolate di tanto intanto per consentire una cottura uniforme 6.
									

								

															

																		
																															
											
										
																														
																		Quando lo scalogno sarà appassito, togliete l’aglio 7. Aggiungete le seppioline 8 e mescolatele perché si uniformino agli altri ingredienti 9. Regolate di sale e pepe.
									

								

															

																		
																															
											
										
																														
																		Poi sfumate con vino bianco 10 ed aggiungete la passata di pomodoro 11. Mescolate gli ingredienti 12 e lasciate cuocere per 15 minuti a fuoco moderato.
									

								

															

																		
																															
											
										
																														
																		Infine aggiungete anche i piselli 13 e lasciate cuocere per altri 10-15 minuti a fuoco moderato. Nel frattempo lessate la pasta in un tegame con abbondante acqua salata 14. Quando sarà al dente, scolatela con la schiumarola direttamente nella padella con il condimento 15.
									

								

															

																		
																															
											
										
																														
																		Mescolate la pasta con il ragù 16 in modo che si amalgami al condimento 17. Quindi impiattate i vostri garganelli al ragù di seppioline e piselli e gustate 18!
									

								

							
					    