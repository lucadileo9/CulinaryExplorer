Difficoltà: Media
Le ricette americane sono sempre tra le più golose: cookies, brownies, e le golosissime ciambelle donuts sono tutte preparazioni che abbondano di cioccolato! Dopo avervi parlato della classica crema al burro, una delle basi della pasticceria americana, oggi vogliamo proporvi una variante ancora più ghiotta: crema al burro al cioccolato...per veri intenditori! La consistenza resta quella di sempre, perfetta per realizzare le più fantasiose decorazioni di torte o cupcake, ma con una marcia in più a livello di gusto, per merito dell'aggiunta del cioccolato e del cacao amaro. Dagli States questa crema ha fatto il giro del mondo in poco tempo ed è diventata ancora più famosa grazie agli ungheresi che hanno scelto di utilizzarla per farcire uno dei loro tripudi di dolcezza: la torta dobos! Che sia per farcire, o decorare il vostro dessert realizzate anche voi questa crema al burro al cioccolato e utilizzatela appena pronta per godere di tutta la consistenza morbida e leggera! 

Se siete amanti delle creme al cioccolato provate anche la crema pasticcera al cioccolato!


												
						
						

														INGREDIENTI
							
							                            
                                
    								
    									
    										
    										493
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    493
    					
    					    					    					
    					    Carboidrati
    					    g
    					    37.6
    					
    					    					    					
    					      di cui zuccheri
    					    g
    					    37.3
    					
    					    					    					
    					    Proteine
    					    g
    					    4.1
    					
    					    					    					
    					    Grassi
    					    g
    					    36.3
    					
    					    					    					
    					      di cui saturi
    					    g
    					    20.13
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    284
    					
    					    					    					
    					    Sodio
    					    mg
    					    31
    					
    					    				
    			
                            
													


						
							
														Ingredienti per 450 g di crema al burro al cioccolato
							

							
								

																	Burro
								
								
								a temperatura ambiente 
																	175
									g
																

								

							
								

																	Acqua
								
								
								
																	50
									g
																

								

							
								

																	Zucchero
								
								
								
																	150
									g
																

								

							
								

																	Cioccolato fondente
								
								
								
																	100
									g
																

								

							
								

																	Tuorli
								
								
								(circa 6)
																	90
									g
																

								

							
								

																	Cacao amaro in polvere
								
								
								
																	12
									g
																

								

							
								

																	Baccello di vaniglia
								
								
								
																	½
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crema al burro al cioccolato, iniziate a tritare il cioccolato fondente 1, poi trasferitelo in una bastardella 2 e scioglietelo a bagnomaria, mescolando spesso 3.
									

								

															

																		
																															
											
										
																														
																		Quando sarà completamente fuso 4, versatelo in una ciotola e lasciatelo intiepidire, continuando a mescolare di tanto in tanto. Nel frattempo occupatevi di preparare lo sciroppo che servirà a pastorizzare i tuorli e a dare una struttura più ferma alla vostra crema: versate lo zucchero in un pentolino, aggiungete l'acqua 5 e lasciatelo sobollire fino a raggiungere la temperatura di 121° 6, per questa operazione potete utilizzare un termometro da cucina.
									

								

															

																		
																															
											
										
																														
																		Quando lo sciroppo nel pentolino avrà raggiunto la temperatura di 115° versate i tuorli nella ciotola di una planetaria e iniziate a montarli 7. Non appena lo sciroppo avrà raggiunto la temperatura indicata versatelo a filo nella planetaria sempre in azione 8 e continuate a lavorare il tutto fino a completo raffreddamento. Nel frattempo trasferite il burro morbido, tagliato a cubetti in una ciotola, aggiungete i semi di mezza bacca di vaniglia 9;
									

								

															

																		
																															
											
										
																														
																		aiutandovi con una spatola iniziate a lavorarlo a crema, fino ad ottenere un composto morbido e omogeneo 10. Unite quindi, poco per volta, il burro nella planetaria in azione 11, fino a terminarlo; dovrete ottenere un composto cremoso 12. 
									

								

															

																		
																															
											
										
																														
																		Sempre con le fruste in azione incorporate lentamente il cioccolato fuso ormai tiepido nella planetaria 13, quindi trasferite la crema in una ciotola e aggiungete anche il cacao in polvere setacciato 14. Mescolate con una spatola fino ad amalgamare il tutto e la vostra crema al burrro al cioccolato sarà pronta 15. 
									

								

							
					    