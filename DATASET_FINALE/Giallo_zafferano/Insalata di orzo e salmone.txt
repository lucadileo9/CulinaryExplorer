Difficoltà: Facile
D’estate la parola d’ordine è “colore”! Colori da indossare ma anche da gustare, perché l’occhio, si sa, vuole la sua parte. E’ così che nasce la nostra insalata di orzo e salmone, un piatto unico fresco e aromatico che saprà rifocillarvi con gusto durante le torride giornate estive, magari da alternare nei vostri menù estivi con l'insalata di riso con salmone e verdure. Se siete tra gli estimatori della classica insalata di riso, questa ricetta vi conquisterà al primo assaggio. Ricca e saporita nella sua semplicità, l'insalata di orzo e salmone è perfetta da consumare anche in occasione di un pranzo in riva al mare per saziare l'appetito in modo genuino!


						
						

														INGREDIENTI
							
							                            
                                
    								
    									
    										
    										541
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    541
    					
    					    					    					
    					    Carboidrati
    					    g
    					    47.3
    					
    					    					    					
    					      di cui zuccheri
    					    g
    					    4.9
    					
    					    					    					
    					    Proteine
    					    g
    					    25.8
    					
    					    					    					
    					    Grassi
    					    g
    					    27.6
    					
    					    					    					
    					      di cui saturi
    					    g
    					    7.01
    					
    					    					    					
    					    Fibre
    					    g
    					    7.5
    					
    					    					    					
    					    Colesterolo
    					    mg
    					    36
    					
    					    					    					
    					    Sodio
    					    mg
    					    649
    					
    					    				
    			
                            
													


						
														
							
							

							
								

																	Orzo perlato
								
								
								
																	240
									g
																

								

							
								

																	Tranci di salmone
								
								
								
																	300
									g
																

								

							
								

																	Avocado
								
								
								
																	150
									g
																

								

							
								

																	Finocchi
								
								
								con la barbetta
																	90
									g
																

								

							
								

																	Spinacini
								
								
								
																	25
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la salsa allo yogurt
							

							
								

																	Yogurt greco
								
								
								
																	250
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Arance
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’insalata di orzo e salmone per prima cosa sciacquate l’orzo sotto l’acqua corrente 1, quindi cuocetelo in acqua bollente 2 per 20 minuti o il tempo riportato sulla confezione. Mentre l’orzo cuoce occupatevi della salsa di accompagnamento: ponete lo yogurt in una ciotola, aromatizzate con la scorza di un'arancia grattugiata 3
									

								

															

																		
																															
											
										
																														
																		di cui aggiungerete anche il succo 4, salate 5 e pepate. Eliminate la barbetta ai finocchi 6
									

								

															

																		
																															
											
										
																														
																		e tritatela finemente 7, poi affettate anche i finocchi 8 e teneteli da parte. Insaporite la salsa allo yogurt con la barbetta del finocchio 9
									

								

															

																		
																															
											
										
																														
																		e l’olio di oliva 10, mescolate e tenete da parte. Nel frattempo l’orzo sarà giunto a cottura, scolatelo e lasciatelo raffreddare in una ciotola 11. Una volta che l’orzo sarà freddo, aggiungete lo spinacino, già lavato e asciugato, e i finocchi affettati 12.
									

								

															

																		
																															
											
										
																														
																		Ora occupatevi del salmone: eliminate le lische con una pinzetta 13, poi scaldate l’olio di oliva in una padella 14, adagiate i tranci di salmone, salate, pepate 15 e cuoceteli per 2 minuti da un lato e 1 minuto dall’altro.
									

								

															

																		
																															
											
										
																														
																		A cottura ultimata 16, trasferite il salmone su un piatto e tagliatelo a pezzettini 17. Aggiungete i pezzetti di salmone all'insalata di orzo 18.
									

								

															

																		
																															
											
										
																														
																		Ora occupatevi dell’avocado: tagliatelo a metà (19-20), eliminate il nocciolo e intagliate la polpa praticando delle incisioni orizzontali e verticali 21:
									

								

															

																		
																															
											
										
																														
																		in questo modo ricaverete dei quadrati da aggiungere alla preparazione 22. Manca un ultimo tocco di sapore: la salsa all’arancia preparata in precedenza 23. L’insalata di orzo e salmone è pronta per essere gustata 24.
									

								

							
					    