Difficoltà: Molto facile
Volete realizzare dei golosi biscottini in poco tempo? I biscotti due ingredienti sono la ricetta che fa al caso vostro: semplici perché prevedono una purea di banane, il muesli o qualsiasi altro tipo di cereale di vostro gradimento e, se volete, delle gocce di cioccolato; veloci perché i biscotti si impastano in pochi istanti e poi si cuociono in soli 15 minuti.
Il risultato sarà sorprendentemente gustoso nella sua semplicità: piccole delizie profumate alla banana da gustare a colazione o come snack, ma anche da offrire ai più piccini per una merenda nutriente.
Divertitevi a scovare ingredienti nuovi per realizzare nuove varianti dei biscotti due ingredienti, oppure aumentate il numero a quattro per realizzare un'altra golosa versione dei biscotti con pochi ingredienti... non ne potrete più fare a meno!


												
						
						

														INGREDIENTI
							
							                            
                                
    								
    									
    										
    										112
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    112
    					
    					    					    					
    					    Carboidrati
    					    g
    					    20
    					
    					    					    					
    					      di cui zuccheri
    					    g
    					    14.4
    					
    					    					    					
    					    Proteine
    					    g
    					    2.7
    					
    					    					    					
    					    Grassi
    					    g
    					    2.3
    					
    					    					    					
    					      di cui saturi
    					    g
    					    0.63
    					
    					    					    					
    					    Fibre
    					    g
    					    2.3
    					
    					    					    					    					
    					    Sodio
    					    mg
    					    74
    					
    					    				
    			
                            
													


						
							
														Ingredienti per 15 biscotti
							

							
								

																	Banane
								
								
								(circa 2) mature
																	300
									g
																

								

							
								

																	Muesli
								
								
								
																	100
									g
																

								

							
								

																	Gocce di cioccolato fondente
								
								
								(facoltativo)
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscotti due ingredienti iniziate versate il muesli in una ciotola 1, poi sbucciate le banane 2 eliminate i filamenti e tagliatele a pezzetti. Ponete i pezzetti di banana in uno schiacciapatate 3
									

								

															

																		
																															
											
										
																														
																		e fate cadere la purea ottenuta nella ciotola con il muesli 4. Mescolate con un cucchiaio per amalgamare il composto 5 e poi, se gradite, unite le gocce di cioccolato 6. Mescolate ancora con il cucchiaio per distribuire le gocce in modo uniforme,
									

								

															

																		
																															
											
										
																														
																		poi prendete una leccarda, rivestitela con della carta forno e distribuite dei mucchietti di impasto con un cucchiaio avendo cura di compattare bene i biscottini e di distanziarli tra di loro per evitare che si attacchino in cottura 7. Lasciate riposare in freezer i biscotti per 5 -10 minuti, in questo modo saranno più sodi e manterranno bene la forma, procedete quindi cuocendo i biscotti in forno preriscaldato statico per 15 minuti a 180° (in forno ventilato a 160° per circa 10 minuti). A cottura ultimata, sfornate i biscotti 8 e con l’aiuto di una spatola staccateli delicatamente dalla teglia e trasferiteli su una gratella per farli raffreddare 9. I vostri biscotti due ingredienti sono pronti da gustare!
									

								

							
					    