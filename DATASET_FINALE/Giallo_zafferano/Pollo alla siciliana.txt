Difficoltà: Facile
Olive nere sode e lucide, sapidi capperi di Pantelleria, succosi pomodorini Pachino e profumati rametti di finocchietto selvatico, sono questi i sapori mediterranei che ritrovate nel pollo alla siciliana, un secondo piatto sincero che amerete per la sua genuina semplicità. Un tocco di peperoncino fresco denota il carattere deciso e fiero di questa pietanza e il suo aspetto rustico rievoca i lauti pranzi di un tempo passato, quando portare in tavola la carne era un privilegio da riservare alle grandi occasioni e si arricchiva la pietanza solo di odori e aromi della propria terra di origine. Il succulento sughetto che accompagna il pollo alla siciliana richiama la celebre “agghiotta” del pesce spada alla siciliana, un piatto marinaro fresco e altrettanto appetitoso. Per assaporare al meglio questo sugo prelibato non dimenticate di accompagnare il piatto con delle fragranti pagnotte, qui la scarpetta è concessa!


												
						
						

														INGREDIENTI
							
							                            
                                
    								
    									
    										
    										497
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    497
    					
    					    					    					
    					    Carboidrati
    					    g
    					    4
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    37.6
    					
    					    					    					
    					    Grassi
    					    g
    					    31.7
    					
    					    					    					
    					      di cui saturi
    					    g
    					    7.91
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    179
    					
    					    					    					
    					    Sodio
    					    mg
    					    739
    					
    					    				
    			
                            
													


						
							
							

							
								

																	Pollo
								
								
								in pezzi
																	1
									kg
																

								

							
								

																	Pomodori di Pachino
								
								
								
																	150
									g
																

								

							
								

																	Olive nere
								
								
								denocciolate
																	50
									g
																

								

							
								

																	Capperi sott'aceto
								
								
								
																	30
									g
																

								

							
								

																	Aglio
								
								
								
																	2
									spicchi
																

								

							
								

																	Peperoncino fresco
								
								
								
																	2
									
																

								

							
								

																	Finocchietto selvatico
								
								
								
																	
									q.b.
																

								

							
								

																	Vino rosato
								
								
								
																	300
									g
																

								

							
								

																	Acqua
								
								
								
																	300
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il pollo alla siciliana, lavate e asciugate i pomodorini quindi tagliateli a metà 1 e teneteli da parte. Eliminate il picciolo dai peperoncini, incideteli per estrarre i semini 2, quindi affettateli sottilmente 3.
									

								

															

																		
																															
											
										
																														
																		Scaldate l’olio di oliva in padella, aggiungete i due spicchi di aglio in camicia 4 e i peperoncini 5 e fate rosolare per un paio di minuti, quindi aggiungete il pollo 6.
									

								

															

																		
																															
											
										
																														
																		Rosolate i pezzi di pollo 2-3 minuti per lato a fiamma media, quindi versate i pomodorini 7, le olive 8, i capperi 9
									

								

															

																		
																															
											
										
																														
																		e profumate con il finocchietto selvatico 10. Sfumate con il vino 11, lasciatelo evaporare, poi versate anche l’acqua 12.
									

								

															

																		
																															
											
										
																														
																		Coprite con il coperchio 13 e proseguite la cottura per 25 minuti a fiamma bassa. Trascorso questo tempo aggiungete la restante parte di finocchietto e proseguite la cottura senza coperchio per 15-20 minuti a fiamma media, mescolando di tanto in tanto. Terminata la cottura, eliminate gli spicchi di aglio in camicia e regolate di sale se necessario 14. Servite il vostro pollo alla siciliana ben caldo 15.
									

								

							
					    