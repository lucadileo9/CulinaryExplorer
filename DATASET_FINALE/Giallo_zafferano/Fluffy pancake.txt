Difficoltà: Media
Protagonisti della colazione all’americana, i pancake hanno ormai conquistato anche le famiglie italiane. Se vi siete già dilettati con le tante ricette di pancake, golose versioni al cacao e bicolore, vi consigliamo di provare un’irresistibile variante che arriva dal Sol Levante, i fluffy pancake! Più alti dei loro cugini d’oltreoceano, i pancake giapponesi sono caratterizzati da una consistenza particolarmente soffice e ariosa che ricorda quella della famosa cotton cheesecake, simile a un soufflé. Anche in questo caso infatti dovrete prestare molta attenzione alla cottura per ottenere un risultato perfetto, ma seguendo qualche piccolo accorgimento vedrete che sarà più facile del previsto! Accompagnate i fluffy pancake con frutta fresca e panna montata, confettura, sciroppo d’acero, o namelaka per i più golosi e iniziate la giornata addentando una nuvola di dolcezza!


						
						

														INGREDIENTI
							
							                            
                                
    								
    									
    										
    										271.5
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    271.5
    					
    					    					    					
    					    Carboidrati
    					    g
    					    27
    					
    					    					    					
    					      di cui zuccheri
    					    g
    					    14.2
    					
    					    					    					
    					    Proteine
    					    g
    					    9.5
    					
    					    					    					
    					    Grassi
    					    g
    					    13.7
    					
    					    					    					
    					      di cui saturi
    					    g
    					    6.7
    					
    					    					    					
    					    Fibre
    					    g
    					    252
    					
    					    					    					
    					    Colesterolo
    					    mg
    					    0.4
    					
    					    					    					
    					    Sodio
    					    mg
    					    45.5
    					
    					    				
    			
                            
													


						
														
							
														Per 4 pancake
							

							
								

																	Albumi
								
								
								(circa 2)
																	84
									g
																

								

							
								

																	Tuorli
								
								
								(circa 2)
																	34
									g
																

								

							
								

																	Farina 00
								
								
								
																	35
									g
																

								

							
								

																	Lievito in polvere per dolci
								
								
								
																	2
									g
																

								

							
								

																	Latte intero
								
								
								
																	25
									g
																

								

							
								

																	Zucchero
								
								
								
																	25
									g
																

								

							
								

																	Estratto di vaniglia
								
								
								
																	1
									cucchiaino
																

								

							
														
							
						
														
							
														Per ungere la padella
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fluffy pancake come prima cosa versate gli albumi in una ciotola e riponeteli in freezer fino a che non si sarà formata una patina di ghiaccio, ci vorranno circa 10 minuti. In un'altra ciotola versate i tuorli aggiungete il latte 1 e mescolate con una frusta. Unite l'estratto di vaniglia 2 e la farina 00 setacciata 3.
									

								

															

																		
																															
											
										
																														
																		Mescolate con la frusta 4, poi setacciate anche il lievito 5 e mescolate ancora 6.
									

								

															

																		
																															
											
										
																														
																		Riprendete gli albumi ormai freddi dal freezer 7 e montateli a bassa velocità aggiungendo lo zucchero poco alla volta 8. Dovrete ottenere una consistenza ferma e soda 9.
									

								

															

																		
																															
											
										
																														
																		Incorporate gli albumi al composto di tuorli: aggiungete prima una piccola parte 10 e mescolate energicamente, poi incorporate gli albumi restanti mescolando delicatamente dal basso verso l'alto per non smontarli 11. Non appena avrete aggiunto tutti gli albumi e avrete ottenuto una massa ben montata 12 scaldate un tegame a fuoco basso.
									

								

															

																		
																															
											
										
																														
																		Ungetelo con poco burro, utilizzando un foglio di carta assorbente per togliere l'eccesso 13. Cuocete 2 pancake alla volta, o comunque regolatevi in base alla dimensione del tegame. Per ciascun pancake adagiate un cucchiaio di impasto nel tegame 14 e aggiungete qualche goccia d'acqua sul fondo, avendo cura che non tocchi l'impasto 15.
									

								

															

																		
																															
											
										
																														
																		Coprite subito con un coperchio 16. Cuocete a fuoco molto basso per 2 minuti, poi togliete il coperchio e aggiungete un altro cucchiaio di impasto sopra a ciascun pancake 17. Se non dovesse esserci più acqua aggiungetene ancora qualche goccia come fatto in precedenza e coprite di nuovo con il coperchio 18. Lasciate cuocere per altri 4 minuti.
									

								

															

																		
																															
											
										
																														
																		Trascorso questo tempo, girate delicatamente i pancake 19 20. Aggiungete ancora qualche goccia d'acqua nel tegame come fatto in precedenza 21.
									

								

															

																		
																															
											
										
																														
																		Coprite di nuovo con il coperchio 22 e lasciate cuocere ancora circa 3-4 minuti. Trasferite in un piatto 23 e procedete a cuocere anche gli altri pancake. Servite i fluffy pancake con accanto dello sciroppo d'acero, panna montata e frutta fresca 24.
									

								

							
					    