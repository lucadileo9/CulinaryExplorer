Difficoltà: Facile
La musica è un'arte proprio come la cucina... ma è quando questi due mondi si fondono che nasce qualcosa di veramente unico! Da una forte passione per la buona tavola e un amore profondo per la città di origine, nascono i bucatini alla Caruso. Il nome cela il suo ispiratore, il grande tenore Enrico Caruso conosciuto in tutto il mondo. Girando tra hotel e ristoranti era solito chiedere ai cuochi particolari preparazioni che poi si trasformavano in piatti ufficiali, come per questi deliziosi bucatini, suggeriti ad uno chef partenopeo durante uno dei soggiorni del cantante nella sua città natale. Oltre a raccogliere gli ingredienti tipici di questa terra, il formato di pasta bucatini e i pomodori San Marzano, questa ricetta conosce alcune varianti... l'aggiunta o meno del formaggio Pecorino ad esempio o la scelta delle erbe aromatiche per insaporire. Ecco allora il nostro personale omaggio a questa ricetta e ad una delle grandi Voci italiane nel mondo... per farvi immergere un momento nella storia e nella cultura gastronomica partenopea!


						
						

														INGREDIENTI
							
							                            
                                
    								
    									
    										
    										677
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    677
    					
    					    					    					
    					    Carboidrati
    					    g
    					    55.8
    					
    					    					    					
    					      di cui zuccheri
    					    g
    					    10.8
    					
    					    					    					
    					    Proteine
    					    g
    					    16.5
    					
    					    					    					
    					    Grassi
    					    g
    					    43.1
    					
    					    					    					
    					      di cui saturi
    					    g
    					    10.77
    					
    					    					    					
    					    Fibre
    					    g
    					    5.1
    					
    					    					    					
    					    Colesterolo
    					    mg
    					    26
    					
    					    					    					
    					    Sodio
    					    mg
    					    798
    					
    					    				
    			
                            
													


						
														
							
							

							
								

																	Bucatini
								
								
								
																	200
									g
																

								

							
								

																	Peperoni gialli
								
								
								
																	270
									g
																

								

							
								

																	Pomodori San Marzano
								
								
								
																	500
									g
																

								

							
								

																	Zucchine
								
								
								
																	250
									g
																

								

							
								

																	Farina 00
								
								
								
																	25
									g
																

								

							
								

																	Aglio
								
								
								
																	4
									spicchi
																

								

							
								

																	Peperoncino fresco
								
								
								
																	1
									
																

								

							
								

																	Basilico
								
								
								
																	
									q.b.
																

								

							
								

																	Origano
								
								
								
																	
									q.b.
																

								

							
								

																	Prezzemolo
								
								
								fresco
																	
									q.b.
																

								

							
								

																	Olio extravergine d'oliva
								
								
								
																	40
									g
																

								

							
								

																	Pecorino
								
								
								grattugiato (facoltativo)
																	100
									g
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	500
									ml
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i bucatini alla Caruso iniziate lavando ed asciugando le verdure. Prendete poi i pomodori, privateli della buccia con il pelapomodoro 1, tagliateli a metà 2 e togliete la parte interna verde 3.
									

								

															

																		
																															
											
										
																														
																		Privateli dei semini rimasti 4, quindi tagliateli a listarelle sottili e poi a cubetti 5. Tenete i pomodori da parte. Passate al peperone giallo: eliminate il picciolo verde esterno e tagliatelo a metà 6. Privatelo dei filamenti bianchi interni e dei semini.
									

								

															

																		
																															
											
										
																														
																		Tagliatelo ora a listarelle e quindi a cubettini 7: tenete da parte. Procedete con le zucchine, spuntatele e tagliatele a rondelle dello spessore di 3 mm 8. Versatele in una ciotola con farina 9.
									

								

															

																		
																															
											
										
																														
																		Mescolatele bene nella farina affinché questa aderisca in maniera uniforme alla verdura 10, quindi trasferitele su un colino per scolare la farina in eccesso 11 e friggetene poche alla volta in un tegame con l'olio bollente (non dovrà superare i 180°, potete controllare con un termometro da cucina) 12.
									

								

															

																		
																															
											
										
																														
																		Quando saranno dorate 13 scolatele ed adagiatele su un vassoio foderato con carta assorbente da cucina 14 e salatele. Tenetele da parte e intanto ponete sul fuoco a scaldare un tegame con l’acqua per la cottura della pasta. Quando avrà raggiunto il bollore salate. Procedete nel frattempo con la preparazione del condimento. Prendete una padella antiaderente dal fondo largo e fate soffriggere l’aglio 15. Se preferite dare un sapore più intenso al condimento potete anche schiacciarlo.
									

								

															

																		
																															
											
										
																														
																		Aggiungete i peperoni 16. Dopo prendete 1 peperoncino, privatelo del picciolo e dei semini interni e tagliatelo a pezzettini 17. Aggiungete anche il peperoncino in padella 18 e lasciate rosolare gli ingredienti per 10 minuti. Se necessario aggiungete alcuni mestoli di acqua di cottura della pasta per consentire una cottura uniforme.
									

								

															

																		
																															
											
										
																														
																		Togliete l’aglio 19 ed unite i pomodori 20. Fate cuocere 5 minuti ed unite anche l’origano 21
									

								

															

																		
																															
											
										
																														
																		ed il basilico spezzettato grossolanamente 22, aggiustando di sale se necessario 23. Fate cuocere ora i bucatini 24,
									

								

															

																		
																															
											
										
																														
																		scolateli ancora al dente direttamente nella padella con il condimento 25. A questo punto unite in padella anche le zucchine fritte 26. Tritate finemente il prezzemolo 27
									

								

															

																		
																															
											
										
																														
																		ed unitelo ai bucatini per insaporire 28. Mescolate bene gli ingredienti per farli amalgamare 29 ed impiattate per gustare i vostri bucatini alla Caruso 30! Se preferite potete spolverare i vostri bucatini con del formaggio Pecorino!
									

								

							
					    