Difficoltà: Molto facile
La cucina tex-mex nasce al confine fra il Messico e gli Stati Uniti e vanta alcune delle ricette più appetitose al mondo! Pensiamo ai tacos, al chili, al burrito… e ovviamente alle fajitas, morbide tortillas che avvolgono un ripieno saporito di carne, peperoni e cipolle. In origine le fajitas nascono come piatto di recupero cucinato dai vaqueros messicani per utilizzare gli scarti di carne che i rancher texani distribuivano fra i lavoratori come parte della loro paga. E’ solo negli anni ’70, però, che la ricetta è stata arricchita con altri ingredienti e le fajitas hanno assunto la forma che oggi tutti conosciamo! Noi vi spieghiamo come preparare il ripieno e lasciamo a voi il piacere di personalizzarle come preferite: basterà portare in tavola tortillas, guacamole, fagioli, formaggio e panna acida e invitare gli amici a comporre la propria… ma non dimenticate di mettere in fresco la birra!


						
						

														INGREDIENTI
							
							                            
                                
    								
    									
    										
    										574.4
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    574.4
    					
    					    					    					
    					    Carboidrati
    					    g
    					    49.3
    					
    					    					    					
    					      di cui zuccheri
    					    g
    					    9.7
    					
    					    					    					
    					    Proteine
    					    g
    					    35.5
    					
    					    					    					
    					    Grassi
    					    g
    					    26.1
    					
    					    					    					
    					      di cui saturi
    					    g
    					    3.5
    					
    					    					    					
    					    Fibre
    					    g
    					    37.8
    					
    					    					    					
    					    Colesterolo
    					    mg
    					    6.9
    					
    					    					    					
    					    Sodio
    					    mg
    					    274.6
    					
    					    				
    			
                            
													


						
														
							
														Ingredienti per il ripieno
							

							
								

																	Controfiletto di manzo
								
								
								
																	400
									g
																

								

							
								

																	Petto di pollo
								
								
								
																	400
									g
																

								

							
								

																	Peperoni rossi
								
								
								
																	350
									g
																

								

							
								

																	Peperoni gialli
								
								
								
																	350
									g
																

								

							
								

																	Cipolle bianche
								
								
								
																	250
									g
																

								

							
								

																	Lime
								
								
								
																	1
									
																

								

							
								

																	Worcestershire sauce
								
								
								
																	20
									g
																

								

							
								

																	Coriandolo
								
								
								
																	10
									g
																

								

							
								

																	Cumino in polvere
								
								
								
																	1
									pizzico
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per comporre le fajitas
							

							
								

																	Tortillas di farina
								
								
								
																	8
									
																

								

							
								

																	Edamer
								
								
								da tagliare a julienne
																	
									q.b.
																

								

							
								

																	Fagioli neri precotti
								
								
								
																	
									q.b.
																

								

							
								

																	Salsa di pomodori messicana
								
								
								
																	
									q.b.
																

								

							
								

																	Guacamole
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le fajitas, per prima cosa preparate la carne: tagliate il controfiletto a fette 1, poi riducetelo a striscioline 2 e fate la stessa cosa con il petto di pollo 3.
									

								

															

																		
																															
											
										
																														
																		Trasferite le striscioline di carne in una pirofila 4 e aggiungete la scorza grattugiata di un lime 5 e il suo succo 6.
									

								

															

																		
																															
											
										
																														
																		Unite anche il coriandolo tritato 7, il cumino, sale e pepe. Mescolate con le mani per amalgamare bene tutti i sapori 8, poi coprite con pellicola 9 e lasciate marinare in frigorifero per un’ora.
									

								

															

																		
																															
											
										
																														
																		Nel frattempo potete occuparvi delle verdure: mondate la cipolla e tagliatela a fettine 10, poi eliminate i semi e filamenti interni dai peperoni e tagliateli a striscioline 11. Trascorso il tempo della marinatura, lasciate tornare la carne a temperatura ambiente e scaldate una padella capiente. Quando sarà ben calda aggiungete un filo d’olio, la cipolla e i peperoni 12.
									

								

															

																		
																															
											
										
																														
																		Cuocete a fuoco medio-alto per circa 10 minuti, dopodiché regolate di sale 13 e pepe. A questo punto unite anche la carne 14, alzate la fiamma e fatela rosolare per bene, poi sfumate con la salsa Worcestershire 15 e cuocete per circa 5-6 minuti.
									

								

															

																		
																															
											
										
																														
																		Quando il ripieno è pronto 16, potete assemblare le vostre fajitas. Scaldate leggermente le tortillas su una piastra, aggiungete il ripieno al centro 17 e farcite con i vostri ingredienti preferiti: noi abbiamo scelto fagioli neri 18,
									

								

															

																		
																															
											
										
																														
																		formaggio edamer 19, salsa guacamole e pico de gallo. Richiudete i lembi della tortilla sopra al ripieno 20 e gustate le vostre favolose fajitas 21!
									

								

							
					    