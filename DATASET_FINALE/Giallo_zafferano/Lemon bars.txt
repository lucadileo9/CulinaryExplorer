Difficoltà: Facile
Profumo intenso di limoni e dolcezza estrema. In due parole: lemon bars! Un dolcetto di origini inglesi, un fine pasto perfetto per accompagnare il caffè, ma anche una merenda da concedersi ogni tanto o da preparare per una festa di compleanno! Una frolla burrosa e scioglievole è solo il primo strato di bontà, sormontato da una crema tipo lemon curd profumatissima grazie alla scorza e al succo di limone. Più di una crostata, più di una torta... non vi resta che assaggiare queste barrette dalla dolcezza portentosa realizzandole nella misura che preferite, quadrata o rettangolare. I lemon bars con il loro gusto avvolgente e fresco saranno un dessert ideale in primavera e in estate!


						
						

														INGREDIENTI
							
							                            
                                
    								
    									
    										
    										1107
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1107
    					
    					    					    					
    					    Carboidrati
    					    g
    					    120.9
    					
    					    					    					
    					      di cui zuccheri
    					    g
    					    73
    					
    					    					    					
    					    Proteine
    					    g
    					    16.1
    					
    					    					    					
    					    Grassi
    					    g
    					    62.2
    					
    					    					    					
    					      di cui saturi
    					    g
    					    34.86
    					
    					    					    					
    					    Fibre
    					    g
    					    4.9
    					
    					    					    					
    					    Colesterolo
    					    mg
    					    427
    					
    					    					    					
    					    Sodio
    					    mg
    					    105
    					
    					    				
    			
                            
													


						
														
							
														Ingredienti per uno stampo rettangolare 25x17,5 cm
							

							
								

																	Farina 00
								
								
								
																	350
									g
																

								

							
								

																	Burro
								
								
								freddo
																	200
									g
																

								

							
								

																	Zucchero
								
								
								
																	100
									g
																

								

							
								

																	Uova
								
								
								(1 medio)
																	60
									g
																

								

							
														
							
						
														
							
														per la crema
							

							
								

																	Limoni
								
								
								non trattati
																	4
									
																

								

							
								

																	Uova
								
								
								(circa 6 medie)
																	360
									g
																

								

							
								

																	Zucchero
								
								
								
																	300
									g
																

								

							
								

																	Burro
								
								
								
																	200
									g
																

								

							
								

																	Amido di mais (maizena)
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i lemon bars, iniziate dalla preparazione della base: in una ciotola versate la farina 00, poi il burro freddo di frigo a pezzetti 1; quindi lavorate con le mani, sbriciolando il tutto per bene e velocemente 2. Aggiungete lo zucchero al composto ottenuto 3
									

								

															

																		
																															
											
										
																														
																		e unite anche l'uovo 4, continuate a lavorare l’impasto con le mani 5 finché tutti gli ingredienti non saranno ben amalgamati e l’impasto risulterà liscio e omogeneo. Trasferite l’impasto sul piano di lavoro, spolverizzate con pochissima farina, e formate una palla 6  
									

								

															

																		
																															
											
										
																														
																		da avvolgere nella pellicola trasparente 7; fate riposare in frigo per almeno mezz’ora. Nel frattempo preparate la crema: in un pentolino sciogliete il burro a fuoco bassissimo (8-9), poi lasciate intiepidire.
									

								

															

																		
																															
											
										
																														
																		A parte versate le 6 uova in una ciotola assieme allo zucchero 10 e lavorate il tutto con una frusta 11; quindi unite il burro oramai intiepidito 12 
									

								

															

																		
																															
											
										
																														
																		e mescolate ancora accuratamente 13. Poi grattugiate la scorza di 4 limoni 14 e spremete 120 g di succo filtrandolo prima di aggiungerlo al composto 15.
									

								

															

																		
																															
											
										
																														
																		Unite anche la scorza grattugiata 16. Trasferite il composto ottenuto nel pentolino nel quale avevate sciolto il burro e fate cuocere il tutto a fuoco dolce mescolando con una marisa 17. Fate attenzione a non far sobbollire la crema, mantenendola sempre a fuoco basso e cuocendola finché non inizierà ad addensarsi; a quel punto potete unire l’amido di mais 18.
									

								

															

																		
																															
											
										
																														
																		Incorporate l'amido di mais con una frusta per evitare la formazione di grumi 19. Continuate a cuocere a fuoco basso finché non avrete ottenuto una crema abbastanza densa (la cottura della crema richiederà circa 10 minuti in totale). Trasferite la crema ottenuta in una terrina ampia e bassa 20, copritela con pellicola a contatto e fatela raffreddare per bene in frigo prima dell’utilizzo 21.
									

								

															

																		
																															
											
										
																														
																		Una volta trascorso il tempo di riposo della frolla, riprendetela dal frigo. Ponete su una leccarda da forno un foglio di carta forno e uno stampo senza fondo rettangolare 25x17,5 cm 22. Stendete la pasta frolla con un mattarello infarinando leggermente il piano di lavoro 23 fino a raggiungere uno spessore pari a 0,5 cm 24.
									

								

															

																		
																															
											
										
																														
																		Adagiate la pasta frolla sulla base dello stampo eliminando la frolla in eccesso 25. Bucherellate la superficie della frolla con una forchetta 26 e cuocetela in forno statico preriscaldato a 175° per 20 minuti. Una volta cotta, sfornate e lasciate intiepidire senza sformarla. Riprendete la crema oramai raffreddata 27
									

								

															

																		
																															
											
										
																														
																		e distribuitela in maniera uniforme su tutta la superficie (28-29), poi livellate con l'aiuto del dorso del cucchiaio o una spatolina. Infornate il dolce a forno statico preriscaldato a 175° e cuocete per circa 30 minuti. Una volta pronto, sfornate il vostro dolce e fatelo raffreddare completamente prima di sfilare lo stampo 30.
									

								

															

																		
																															
											
										
																														
																		Con un coltello a lama liscia dividete il rettangolo a metà 31, poi tagliate i due rettangoli ottenuti ancora a metà nello stesso verso, quindi ricavate tre sezioni nell'altro senso in modo da ottenere 12 lemon bars 32 (le dimensioni possono variare in base alle vostre preferenze). Prima di servire potete spolverizzare con zucchero a velo 33!
									

								

							
					    