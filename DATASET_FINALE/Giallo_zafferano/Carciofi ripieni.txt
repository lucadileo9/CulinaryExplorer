Difficoltà: Facile
I carciofi ripieni sono un secondo piatto della cucina casalinga molto sfizioso. Questi ortaggi sono molto versatili in cucina: perfetti come contorno, da abbinare a piatti di pesce come le seppioline con i carciofi, ma ideali anche come antipasto, come nel caso dei tipici carciofi alla giudia. In questa ricetta vi presentiamo i carciofi ripieni al forno, una variante dei carciofi in padella, che ricorda i tradizionali pomodori ripieni, preparati con una farcitura a base di carne trita, Parmigiano ed erbe aromatiche, molto simile a quello utilizzato anche per le polpette di carne. I carciofi, mondati e utilizzati a mo’ di scrigno, ospitano un cuore morbido e succulento di carne che vale assolutamente la pena provare! Il tocco finale? Un'irresistibile doratura data dal pangrattato, che renderà i vostri carciofi ripieni croccanti al punto giusto!


						
						

														INGREDIENTI
							
							                            
                                
    								
    									
    										
    										295
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    295
    					
    					    					    					
    					    Carboidrati
    					    g
    					    15.8
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    27.1
    					
    					    					    					
    					    Grassi
    					    g
    					    13.8
    					
    					    					    					
    					      di cui saturi
    					    g
    					    5.91
    					
    					    					    					
    					    Fibre
    					    g
    					    8.1
    					
    					    					    					
    					    Colesterolo
    					    mg
    					    106
    					
    					    					    					
    					    Sodio
    					    mg
    					    1023
    					
    					    				
    			
                            
													


						
														
							
														Ingredienti per 8 carciofi 
							

							
								

																	Carciofi mammole
								
								
								
																	8
									
																

								

							
								

																	Uova
								
								
								
																	1
									
																

								

							
								

																	Sale fino
								
								
								
																	5
									g
																

								

							
								

																	Pepe nero
								
								
								
																	3
									g
																

								

							
								

																	Brodo vegetale
								
								
								
																	100
									g
																

								

							
								

																	Pangrattato
								
								
								
																	50
									g
																

								

							
								

																	Parmigiano Reggiano DOP
								
								
								da grattugiare
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	2
									g
																

								

							
								

																	Manzo
								
								
								macinato
																	300
									g
																

								

							
								

																	Timo
								
								
								
																	2
									rametti
																

								

							
														
							
						
														
							
														per cospargere
							

							
								

																	Pangrattato
								
								
								
																	10
									g
																

								

							
								

																	Parmigiano Reggiano DOP
								
								
								da grattugiare
																	10
									g
																

								

							
								

																	Olio extravergine d'oliva
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i carciofi ripieni mettete sul fuoco una pentola con l' acqua salata che vi servirà per il brodo vegetale. Procedete quindi con la pulitura dei carciofi; la prima operazione importante è strofinarsi le mani con del limone per evitare che le sostanze all'interno di questo vegetale vi anneriscano le mani (in alternativa potete indossare dei guanti in lattice). Sfogliate il carciofo, ovvero eliminate le foglie più esterne più dure, e andate avanti fino a quelle più tenere 1. Una volta raggiunto il cuore, eliminate il gambo (2-3).
									

								

															

																		
																															
											
										
																														
																		Spuntate i carciofi 4, poi allargate leggermente le foglie, esercitando una leggera pressione verso l'esterno 5, e andate a togliere la "barba" con un cucchiaino o uno scavino a semisfera 6 (in alternativa potete utilizzare anche un cucchiaino).
									

								

															

																		
																															
											
										
																														
																		Man mano che li preparate, ponete i carciofi puliti in una ciotola con acqua fredda con succo di limone per evitare che anneriscano 7. Proseguite con la preparazione del ripieno a base di carne: ponete la carne trita in una ciotola capiente con il formaggio grattugiato 8 e l’uovo intero 9;
									

								

															

																		
																															
											
										
																														
																		regolate di sale 10 e pepe, dopodiché triate finemente il prezzemolo 11 e aggiungetelo alla carne insieme alle foglioline di timo 12.
									

								

															

																		
																															
											
										
																														
																		Schiacciate lo spicchio d'aglio 13 e da ultimo unite anche il pangrattato 14; mescolate il tutto con le mani energicamente in modo da amalgamare bene gli ingredienti 15.
									

								

															

																		
																															
											
										
																														
																		Ponete sul fuoco una pentola con abbondante acqua salata e fate bollire i carciofi per 10 minuti 16; una volta pronti, scolateli e fateli intiepidire su di un vassoio 17. Successivamente riempite delicatamente i carciofi con 3 cucchini del ripieno di carne che avete preparato, facendo attenzione a non romperli 18.
									

								

															

																		
																															
											
										
																														
																		Una volta terminato, distribuite i carciofi farciti in una tortiera o in una pirofila l’uno accanto all’altro e irrorateli con il brodo vegetale 19. Terminate distibuendo una spolverata di pangrattato e un filo d’olio d'oliva sulla superficie 20; fateli cuocere in forno statico preriscaldato a 180° per 25 minuti (o a 160° per 15 minuti se in forno ventilato), infine passateli sotto il grill per 5 minuti in modo da ottenere una doratura croccante sulla superficie. Quando saranno pronti, sfornate e servite i vostri carciofi ripieni 21.
									

								

							
					    