Difficoltà: Molto facile
Questo delizioso dessert da servire caldo, è un goloso connubio di sapori che si sposano molto bene tra loro e vanno a formare un gradito fine pasto.
Le morbide pere cotte al forno e gli amaretti mischiati al liquore e al miele che fanno da ripieno, sono già da sé molto invitanti, ma il tocco finale è dato dalla salsa calda che avvolge questo meraviglioso dessert, una sorta di caramello aromatizzato al Brandy che si prepara con il fondo di cottura delle pere per conferire una nota fruttata.
Servite le pere all'amaretto come dolce al cucchiaio per concludere in modo raffinato e goloso le vostre cene speciali. E se amate i sapori agrodolci non perdetevi le nostre delizione pere al forno con gorgonzola!


						
						

														INGREDIENTI
							
							                            
                                
    								
    									
    										
    										447
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    447
    					
    					    					    					
    					    Carboidrati
    					    g
    					    61.1
    					
    					    					    					
    					      di cui zuccheri
    					    g
    					    61.1
    					
    					    					    					
    					    Proteine
    					    g
    					    4.5
    					
    					    					    					
    					    Grassi
    					    g
    					    15.9
    					
    					    					    					
    					      di cui saturi
    					    g
    					    3.64
    					
    					    					    					
    					    Fibre
    					    g
    					    8.5
    					
    					    					    					
    					    Colesterolo
    					    mg
    					    14
    					
    					    					    					
    					    Sodio
    					    mg
    					    16
    					
    					    				
    			
                            
													


						
														
							
														Ingredienti per le pere
							

							
								

																	Pere kaiser
								
								
								grosse
																	4
									
																

								

							
								

																	Amaretti
								
								
								
																	200
									g
																

								

							
								

																	Miele
								
								
								
																	1
									cucchiaio
																

								

							
								

																	Amaretto (liquore)
								
								
								
																	½
									bicchierino
																

								

							
								

																	Burro
								
								
								
																	20
									g
																

								

							
								

																	Panna fresca liquida
								
								
								
																	10
									g
																

								

							
														
							
						
														
							
														per la salsa calda
							

							
								

																	Brandy
								
								
								
																	1
									bicchierino
																

								

							
								

																	Zucchero
								
								
								
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le pere all’amaretto, tenete da parte 4 amaretti interi e pestate i restanti con un batticarne 1, riducendoli in briciole finissime potete fare questa operazione anche con il mixer; poi metteteli in una terrina 2 e aggiungete il liquore all’amaretto 3,
									

								

															

																		
																															
											
										
																														
																		la panna 4 e il miele 5, mescolate con un cucchiaio fino ad amalgamare gli ingredienti 6.
									

								

															

																		
																															
											
										
																														
																		Intanto lavate le pere e staccate loro la calotta 7, e con l’apposito utensile, togliete il torsolo 8, allargando ulteriormente la cavità centrale e adagiatele  in una teglia o pirofila da forno, dove possano restare in piedi e ravvicinate; poi, con l'aiuto di un cucchiaino farcite le pere con l'impasto degli amaretti 9.
									

								

															

																		
																															
											
										
																														
																		versate due dita d’acqua nella teglia 10 e mettete il burro sparso sul fondo della teglia 11. Introducete le pere nel forno statico preriscaldato a 180°, e cuocetele per circa 1 ora (oppure in forno ventilato a 160° per 50 minuti) 12.
									

								

															

																		
																															
											
										
																														
																		A cottura ultimata toglietele dal forno le pere all’amaretto e ponetele in un piatto da portata avendo cura di tenere da parte il fondo di cottura 13.  Preparate ora la salsa per accompagnare le pere: mettete il fondo di cottura delle pere in un tegamino sul fuoco e restringetelo leggermente a fuoco basso, unendo il brandy 14 e lo zucchero 15,
									

								

															

																		
																															
											
										
																														
																		cuocete fino a quando il liquido si sarà addensato e lo zucchero comincerà a caramellarsi 16. A questo punto spegnete il fuoco, ponete su ciascuna pera un amaretto intero 17 e versate il caramello sulle pere all’amaretto ancora calde, gustate subito le vostre golose pere all'amaretto 18!
									

								

							
					    