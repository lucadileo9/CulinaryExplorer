Difficoltà: Facile
In tutto il mondo è conosciuta come hot milk sponge cake e la sua caratteristica è appunto quella di essere fluffy cioè super soffice. A GialloZafferano perciò abbiamo deciso di fare una prova... anzi più di una! La torta al latte caldo non doveva assolutamente risultare asciutta o al contrario eccessivamente morbida, ma semplicemente perfetta! Non ci siamo tirati indietro tra tentativi e assaggi, ogni volta sempre più golosi! La torta al latte caldo che preparerete sarà un dolce da cui vi separerete difficilmente, se non per prepararne un'altra per la colazione o la merenda!
A prima vista potrebbe somigliare a un Pan di Spagna, del resto la massa montata accomuna le due preparazioni. Ma in realtà la grande differenza sta nella formazione della “pastella”, con il liquido bollente che la caratterizza e rende l'impasto della torta unico e speciale! Se non ne avete mai sentito parlare, scoprite come preparare la torta al latte caldo. Siamo certi che vorrete preparare anche la sua variante al cacao e quella al caffèlatte!


												
						
						

														INGREDIENTI
							
							                            
                                
    								
    									
    										
    										391
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    391
    					
    					    					    					
    					    Carboidrati
    					    g
    					    59.6
    					
    					    					    					
    					      di cui zuccheri
    					    g
    					    34.2
    					
    					    					    					
    					    Proteine
    					    g
    					    9.3
    					
    					    					    					
    					    Grassi
    					    g
    					    12.8
    					
    					    					    					
    					      di cui saturi
    					    g
    					    6.76
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    159
    					
    					    					    					
    					    Sodio
    					    mg
    					    263
    					
    					    				
    			
                            
													


						
							
														Ingredienti per uno stampo da 20 cm
							

							
								

																	Latte intero
								
								
								
																	200
									g
																

								

							
								

																	Uova
								
								
								(circa 4 medie a temperatura ambiente)
																	210
									g
																

								

							
								

																	Farina 00
								
								
								
																	200
									g
																

								

							
								

																	Zucchero
								
								
								
																	180
									g
																

								

							
								

																	Burro
								
								
								
																	60
									g
																

								

							
								

																	Lievito in polvere per dolci
								
								
								
																	6
									g
																

								

							
								

																	Scorza di limone
								
								
								biologico
																	1
									
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta al latte caldo, rompete le uova in una ciotola, unite un pizzico di sale 1 e azionate lo sbattitore. Mentre lo sbattitore è in funzione, aggiungete gradualmente lo zucchero, così ne favorirete l’assorbimento 2. Quando il composto risulterà chiaro e spumoso, all’incirca 10 minuti dopo, spegnete le fruste elettriche 3.
									

								

															

																		
																															
											
										
																														
																		Sistemate un colino sopra la ciotola e setacciate le polveri, quindi farina e lievito, aggiungendole gradualmente mentre mescolate con la spatola dal basso verso l’alto 4, in modo da inglobarle senza smontare il composto 5. A questo punto prelevate un paio di cucchiaiate d’impasto e tenetele da parte in un altro recipiente 6.
									

								

															

																		
																															
											
										
																														
																		In un pentolino mettete a scaldare il latte a fuoco medio, poi aggiungete il burro 7: fatelo sciogliere completamente e portate il tutto a sfiorare il bollore. Non appena sarà a temperatura, spegnete la fiamma e versate il composto nel recipiente con le cucchiaiate di impasto che avevate prelevato in precedenza 8. Mescolate per bene con una frusta per ottenere una sorta di pastella 9.
									

								

															

																		
																															
											
										
																														
																		Ora versate la pastella nel recipiente più grande con il resto dell’impasto 10, mescolate delicatamente con una spatola e infine grattugiate la scorza di limone 11. Imburrate e infarinate una tortiera da 20 cm di diametro e riempitela con l’impasto ottenuto 12.
									

								

															

																		
																															
											
										
																														
																		Cuocete nel forno statico preriscaldato a 180° sul ripiano più basso (non a contatto con la base) per circa 35 minuti. Trascorsi i primi 25 minuti, trasferite la teglia sul ripiano centrale e continuate per i restanti 10 minuti. Non appena la torta sarà pronta (verificate con uno stecchino che sia cotta anche internamente, altrimenti proseguite la cottura), sfornatela e lasciatela intiepidire 13, poi estraetela dalla tortiera e posizionatela su una gratella per farla raffreddare completamente 14. La vostra torta al latte caldo è pronta per essere gustata 15!
									

								

							
					    