Difficoltà: Media
Il bretzel o pretzen è il saporito pane di origine alsaziana, uno dei simboli dei Paesi di lingua tedesca e del Sud-Tirolo dal caratteristico colore ambrato e dalla forma annodata e dall’inconfondibile sapore.
Il bretzel è cosparso di sale e per questo si accompagna molto bene con la birra, ma può essere aromatizzato anche con anice o cumino. Sui tavoli dei locali e dei bar lo si trova spesso impilato su appositi sostegni di legno fatti a croce.
I bretzel devono la loro forma caratteristica a “nodo allentato” alla loro origine: la leggenda narra che sia la merenda più antica del mondo, diffusi già nel 610.
Secondo la leggenda, a diffondere i bretzel sarebbero stati i monaci del Sud della Francia che li elargivano in premio ai ragazzi che riuscivano a imparare a memoria alcuni versi della Bibbia. Bretzel significherebbe infatti ricompensa e la loro forma ricorderebbe le braccia incrociate dei bambini, in atteggiamento di preghiera: i tre caratteristici buchi starebbero a indicare la Trinità. Il loro colore bruno invece si deve a un fornaio, che sfinito si addormentò davanti al forno mentre i bretzel stavano cuocendo, facendoli così bruciare.
Un’altra leggenda vuole che a inventare questo pane sia stato un fornaio molto amato dai suoi concittadini ma che finì in prigione per aver spergiurato contro il signore del paese che per ridargli la libertà gli chiese di inventare un pane in cui si potesse vedere tre volte la forma del sole.
Ci sono diverse ricette dei bretzel, sia dolci che salati, sottili e piuttosto secchi, oppure più spessi e morbidi, ottimi da riempire con insaccati per essere gustati a mo' di panino: questi ultimi sono quelli che vi proponiamo. Con lo stesso impasto potrete realizzare anche i pretzel buns perfetti per una serata a tema burger!


						
						

														INGREDIENTI
							
							                            
                                
    								
    									
    										
    										266.5
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    266.5
    					
    					    					    					
    					    Carboidrati
    					    g
    					    52.4
    					
    					    					    					
    					      di cui zuccheri
    					    g
    					    1.2
    					
    					    					    					
    					    Proteine
    					    g
    					    7.5
    					
    					    					    					
    					    Grassi
    					    g
    					    3
    					
    					    					    					
    					      di cui saturi
    					    g
    					    1.6
    					
    					    					    					
    					    Fibre
    					    g
    					    7.5
    					
    					    					    					
    					    Colesterolo
    					    mg
    					    1.5
    					
    					    					    					
    					    Sodio
    					    mg
    					    387.3
    					
    					    				
    			
                            
													


						
														
							
														Ingredienti per 5 bretzel
							

							
								

																	Farina 00
								
								
								
																	340
									g
																

								

							
								

																	Acqua
								
								
								
																	185
									g
																

								

							
								

																	Sale fino
								
								
								
																	5
									g
																

								

							
								

																	Lievito di birra secco
								
								
								
																	2
									g
																

								

							
								

																	Burro
								
								
								(a temperatura ambiente)
																	15
									g
																

								

							
								

																	Fiocchi di sale
								
								
								
																	
									q.b.
																

								

							
														
							
						
														
							
														per la cottura
							

							
								

																	Bicarbonato
								
								
								
																	35
									g
																

								

							
								

																	Acqua
								
								
								
																	2
									l
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i bretzel versate la farina setacciata all’interno di una planetaria munita di gancio 1. Unite anche il lievito disidratato 2 e il burro a temperatura ambiente 3. 
									

								

															

																		
																																											
											
										
																						
											
										
																						
											
										
																																										
																		Cominciate a lavorare l’impasto, azionando il gancio a bassa velocità, e unite a filo l’acqua a temperatura ambiente 4. Terminato di inserire l’acqua, lasciate lavorare ancora pochi minuti fino ad ottenere un impasto compatto. Aggiungete quindi il sale 5 e lavorate ancora per qualche minuto a velocità media 6 sino a che l'impasto non sarà ben incordato.
									

								

															

																		
																																											
											
										
																						
											
										
																						
											
										
																																										
																		Trasferitelo sul piano da lavoro 7 e con le mani formate un filone 8. Utilizzate un tarocco per tagliare dei pezzi da 100 g 9, 
									

								

															

																		
																																											
											
										
																						
											
										
																						
											
										
																																										
																		ne otterrete 5 10. Prendete il primo pezzo e formate un cordoncino lungo circa 50 cm 11, assottigliando di più le estremità. Piegate le due estremità verso il basso 12. 
									

								

															

																		
																																											
											
										
																						
											
										
																						
											
										
																																										
																		Date poi al cordoncino la tipica forma "a nodo lento". Incrociate le due estremità 13 e ribaltatele verso l'interno 14. Pizzicate poi la pasta per unirla al cordoncino centrale 15.  
									

								

															

																		
																																											
											
										
																						
											
										
																						
											
										
																																										
																		Disponete su un vassoio ben infarinato 16 e proseguite in questo modo fino a formarli tutti. Lasciate lievitare per 30 minuti 17, poi riponete in frigo per un'ora. Quando l'ora sarà quasi trascorsa mettete a bollire l’acqua, e quando avrà raggiunto il bollore, aggiungete il bicarbonato 18. 
									

								

															

																		
																																											
											
										
																						
											
										
																						
											
										
																																										
																		Aiutandovi con una schiumarola, trasfeite il primo bretzel nell'acqua bollente 19, aspettate circa 30-40 secondi fino a che non saranno lucidi. Poi scolateli bene 20 e trasferiteli su una teglia con carta forno 21.
									

								

															

																		
																																											
											
										
																						
											
										
																						
											
										
																																										
																		Incidete i bretzel nella parte inferiore, quella più cicciotta facendo un taglio lungo 22. Cospargete con i fiocchi di sale 23 e cuocete in forno statico preriscaldato a 220° per 20 minuti. Quando saranno ben dorati sfornateli 24 e serviteli.
									

								

							
					    