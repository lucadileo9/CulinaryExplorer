Difficoltà: Facile
Con le sue carni magre e saporite, il polpo è particolarmente apprezzato a tavola; si presta ad essere cucinato in mille modi uno più appetitoso dell’altro: il carpaccio di polpo perfetto per chi cerca un antipasto raffinato, il polpo in umido ed erbette salate per chi invece preferisce un piatto più semplice, ispirato al tipico polpo in umido, e ancora il wrap di polpo per chi è ama la cucina fusion. In questa ricetta della pasta con polpo e pomodoro abbiamo pensato di proporvi un primo piatto per gustare questo mollusco in purezza, solo con aggiunta di un delicato condimento di pomodoro. Sapori freschi e aromi invitanti che delizieranno i palati dei vostri ospiti: pasta con polpo e pomodoro, è già amore al primo boccone!


												
						
						

														INGREDIENTI
							
							                            
                                
    								
    									
    										
    										481
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    481
    					
    					    					    					
    					    Carboidrati
    					    g
    					    72.3
    					
    					    					    					
    					      di cui zuccheri
    					    g
    					    8.2
    					
    					    					    					
    					    Proteine
    					    g
    					    29.2
    					
    					    					    					
    					    Grassi
    					    g
    					    8.3
    					
    					    					    					
    					      di cui saturi
    					    g
    					    1.72
    					
    					    					    					
    					    Fibre
    					    g
    					    3.7
    					
    					    					    					
    					    Colesterolo
    					    mg
    					    129
    					
    					    					    					
    					    Sodio
    					    mg
    					    721
    					
    					    				
    			
                            
													


						
							
							

							
								

																	Spaghetti Senza Glutine
								
								
								
																	320
									g
																

								

							
								

																	Polpo
								
								
								
																	800
									g
																

								

							
								

																	Pomodori ramati
								
								
								
																	450
									g
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta con polpo e pomodoro per prima cosa pulite e lessate il polpo seguendo le indicazioni che trovate nella nostra scheda: Come pulire il polpo. Sciacquate il polpo accuratamente sotto l’acqua corrente 1, con un coltellino estraete il becco 2, gli occhi e le interiora. Una volta pulito, lessatelo immergendolo in acqua bollente 3 e cuocendolo per circa 30 minuti.
									

								

															

																		
																															
											
										
																														
																		A cottura ultimata il polpo dovrà risultare morbido, per verificare infilzatelo con i rebbi di una forchetta, scolate quindi il polpo 4 e lasciatelo intiepidire. Ponete sul fuoco un tegame colmo di acqua e portate al bollore; quindi a bollore salate. Servirà per la cottura della pasta. Nel frattempo occupatevi dei pomodori: lavateli e affettateli 5, da ciascuna fetta ricavate dei cubetti che terrete da parte 6.
									

								

															

																		
																															
											
										
																														
																		Tagliate a piccoli pezzetti anche il polpo lessato 7. In un tegame largo scaldate l’olio di oliva con lo spicchio di aglio sbucciato e il peperoncino 8. Lasciate insaporire per un paio di minuti poi aggiungete il polpo a pezzetti 9.
									

								

															

																		
																															
											
										
																														
																		Lasciate dorare il polpo per 4-5 minuti, quindi aggiungete i pomodori a cubetti 10. Proseguite la cottura per una decina di minuti. Nel frattempo lessate gli spaghetti al dente 11 regolandovi rispetto al tempo riportato sulla confezione. Una volta che il sugo sarà pronto, aggiustate di sale e pepe e aromatizzate con il basilico fresco 12.
									

								

															

																		
																															
											
										
																														
																		Scolate gli spaghetti al dente direttamente nel tegame con il condimento 13. Mescolate per insaporire 14 e servite la pasta con polpo e pomodoro ben calda, magari con una fogliolina di basilico fresco 15!
									

								

							
					    