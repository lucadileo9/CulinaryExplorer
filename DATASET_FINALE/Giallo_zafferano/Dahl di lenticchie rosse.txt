Difficoltà: Facile
Il dahl è un tipico piatto indiano a base di lenticchie, di cui il subcontinente è uno dei principali produttori. Esistono molte varianti di questa ricetta, così come esistono tante varietà di questo tipo di legume: noi vi presentiamo il dahl di lenticchie rosse! Apprezzato soprattutto da chi segue una dieta vegetariana per il suo elevato contenuto proteico, il dahl è una pietanza molto versatile che si presta ad essere servita sia come antipasto, da gustare con naan o chapati, sia come piatto unico, da accompagnare con una porzione abbondante di riso, come proposto in questa ricetta. La consistenza cremosa delle lenticchie e l’aroma delle spezie, infatti, bilanciano alla perfezione la fragranza del riso basmati che non a caso è uno degli ingredienti alla base della cucina asiatica. Non vi resta che procurarvi tutto il necessario e lasciare che il dahl di lenticchie rosse vi stuzzichi con il suo mix unico di sapori, profumi e suggestioni!


												
						
						

														INGREDIENTI
							
							                            
                                
    								
    									
    										
    										445
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    445
    					
    					    					    					
    					    Carboidrati
    					    g
    					    71
    					
    					    					    					
    					      di cui zuccheri
    					    g
    					    5.3
    					
    					    					    					
    					    Proteine
    					    g
    					    16.8
    					
    					    					    					
    					    Grassi
    					    g
    					    10.1
    					
    					    					    					
    					      di cui saturi
    					    g
    					    1.48
    					
    					    					    					
    					    Fibre
    					    g
    					    9.2
    					
    					    					    					    					
    					    Sodio
    					    mg
    					    303
    					
    					    				
    			
                            
													


						
							
							

							
								

																	Riso Basmati
								
								
								
																	200
									g
																

								

							
								

																	Lenticchie rosse decorticate
								
								
								
																	200
									g
																

								

							
								

																	Acqua
								
								
								
																	200
									g
																

								

							
								

																	Latte di cocco
								
								
								
																	200
									g
																

								

							
								

																	Passata di pomodoro
								
								
								
																	100
									g
																

								

							
								

																	Cipolle bianche
								
								
								
																	½
									
																

								

							
								

																	Zenzero fresco
								
								
								
																	20
									g
																

								

							
								

																	Semi di cumino
								
								
								
																	1
									cucchiaino
																

								

							
								

																	Curcuma in polvere
								
								
								
																	1
									cucchiaino
																

								

							
								

																	Garam Masala
								
								
								
																	1
									cucchiaino
																

								

							
								

																	Aglio in polvere
								
								
								
																	1
									pizzico
																

								

							
								

																	Peperoncino in polvere
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il dahl di lenticchie rosse per prima cosa bollite le lenticchie in una pentola con abbondante acqua per il tempo indicato sulla confezione 1. Nel frattempo tritate finemente la cipolla 2 e lo zenzero 3.
									

								

															

																		
																																											
											
										
																						
											
										
																						
											
										
																																										
																		Scaldate un filo d’olio in una casseruola, poi aggiungete la cipolla 4 e lo zenzero 5 e fate stufare dolcemente. Intanto tostate i semi di cumino in una padella a parte 6.
									

								

															

																		
																																											
											
										
																						
											
										
																						
											
										
																																										
																		Trascorso il tempo di cottura, scolate le lenticchie e versatele nella casseruola 7. Unite la passata di pomodoro 8 e l’acqua 9.
									

								

															

																		
																																											
											
										
																						
											
										
																						
											
										
																																										
																		Aggiungete anche il latte di cocco 10 e i semi di cumino tostati 11, poi aromatizzate con la curcuma 12.
									

								

															

																		
																																											
											
										
																						
											
										
																						
											
										
																																										
																		Unite il resto delle spezie in polvere: l’aglio in polvere 13, il garam masala 14 e il peperoncino 15.
									

								

															

																		
																																											
											
										
																						
											
										
																						
											
										
																																										
																		Mescolate bene 16 e salate a piacere 17. Continuate a cuocere a fuoco basso per circa un’ora e mezza. Nel frattempo portate a bollore una pentola di acqua salata e cuocete il riso basmati per il tempo indicato sulla confezione 18.
									

								

															

																		
																																											
											
										
																						
											
										
																						
											
										
																																										
																		Una volta cotto, scolate il riso basmati 19 e tenetelo da parte in una ciotola 20. Quando le lenticchie avranno raggiunto una consistenza cremosa, potete servire il vostro dahl di lenticchie rosse accompagnato con riso basmati 21!
									

								

							
					    