Difficoltà: Molto facile
Le ricette con le patate hanno tante storie, tante provenienze diverse da Nord a Sud. Dopo avervi deliziato con le patate 'mpacchiuse calabresi, oggi vi portiamo in Basilicata, con la ricetta delle patate raganate direttamente da Matera grazie alla nostra blogger Lidia Caputo del blog Noce di Burro che preparerà con Sonia questo contorno tipico della Basilicata che si tramanda da generazioni di famiglie.
La ricetta fa parte della tradizione contadina: queste patate venivano preparate dai contadini per poi essere portate in campagna, si cuocevano le patate in una teglia chiamata ruota che poi si avvolgeva con degli strofinacci per mantenere in caldo le patate.
Le patate raganate si preparano tagliando a fette patate, cipolle e pomodori che poi vengono disposti a strati in una pirofila e poi cotti al forno con olio, pecorino, origano e pane raffermo conferendo così la tipica doratura croccante da cui prende il nome il piatto: “raganate” infatti significa gratinate in dialetto lucano ma è un termine diffuso in altre regioni del sud ("raganate" o "arraganate") ed è usato anche per indicare cibi cotti con l’origano.
Le patate raganate sono un contorno semplice ma molto gustoso grazie alla presenza del pecorino grattugiato e dell’origano che insaporiscono la croccante panatura che ricopre le verdure. Gustate le patate reganate come da tradizione accompagnandole con il tipico pane di Matera.


												
						
						

														INGREDIENTI
							
							                            
                                
    								
    									
    										
    										211
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    211
    					
    					    					    					
    					    Carboidrati
    					    g
    					    36.6
    					
    					    					    					
    					      di cui zuccheri
    					    g
    					    6.1
    					
    					    					    					
    					    Proteine
    					    g
    					    6
    					
    					    					    					
    					    Grassi
    					    g
    					    4.5
    					
    					    					    					
    					      di cui saturi
    					    g
    					    1.22
    					
    					    					    					
    					    Fibre
    					    g
    					    4.3
    					
    					    					    					
    					    Colesterolo
    					    mg
    					    3
    					
    					    					    					
    					    Sodio
    					    mg
    					    358
    					
    					    				
    			
                            
													


						
							
							

							
								

																	Patate
								
								
								
																	1
									kg
																

								

							
								

																	Cipolle bianche
								
								
								
																	300
									g
																

								

							
								

																	Pomodori ramati
								
								
								
																	500
									g
																

								

							
								

																	Pane raffermo
								
								
								mollica
																	150
									g
																

								

							
								

																	Pecorino romano
								
								
								da grattugiare
																	30
									g
																

								

							
								

																	Origano
								
								
								
																	2
									cucchiai
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le patate raganate iniziate lavando e pelando i pomodori utilizzando l’apposito pela verdure seghettato 1 oppure uno spelucchino, tagliate poi i pomodori a fette spesse ½ cm 2. Ora sbucciate le cipolle e tagliate anche queste ad anelli dello spessore di circa ½ cm 3.
									

								

															

																		
																															
											
										
																														
																		Infine sbucciate e tagliate le patate a fette spesse sempre ½ cm 4 avendo cura, man mano che ricavate le fette, di conservarle in una ciotola piena di acqua fredda per evitare che anneriscano 5. Lasciatele poi sgocciolare in un colino 6.
									

								

															

																		
																															
											
										
																														
																		Sbriciolate in una ciotola la mollica di pane 7. Ora prendete una pirofila ovale di ceramica di circa 21 cm per 30 cm con un fondo alto 7 cm, si raccomanda di non usare una pirofila di alluminio altrimenti si attaccheranno al fondo le verdure. Potete utilizzare qualsiasi tipo di pirofila anche più larga ma con un fondo più basso, in questo caso otterrete meno strati e dovrete ridurre i tempi di cottura. Oleate la pirofila scelta 8 e disponete uno strato di patate ravvicinate in modo concentrico (il peso totale delle patate utilizzate per uno strato è di 300 g).
									

								

															

																		
																															
											
										
																														
																		Sopra le patate disponete le cipolle ad anelli (il peso totale di uno strato di cipolle è di 150 g) 10. E sopra le cipolle sistemate i pomodori a fette (il peso totale dei pomodori utilizzati è di 200 g) 11. Salate, pepate, versate un filo d’olio 12
									

								

															

																		
																															
											
										
																														
																		e coprite con 50 g di mollica di pane sbriciolata 13 proseguite a comporre gli strati, procedete come prima, mantenedo le stesse dosi indicate. Disponete le patate per prime 14, le cipolle 15 e
									

								

															

																		
																															
											
										
																														
																		infine i pomodori 16. Salate, pepate, cospargete con un filo di olio e la mollica di pane 17. Coprite in ultimo con uno strato di patate 18. Salate, pepate,
									

								

															

																		
																															
											
										
																														
																		cospargete con la mollica di pane 19, il pecorino grattugiato 20, l’origano 21
									

								

															

																		
																															
											
										
																														
																		e l'olio 22. Cuocete in forno statico preriscaldato 23 a 180° per 60 minuti oppure in forno ventilato a 160° per 50 minuti, avendo cura di gratinate con il grill gli ultimi 5 minuti. Quando la superficie risulterà dorata e croccante sfornate 24 le vostre patate raganate, lasciatele intiepidire e portatele in tavola. Gustate le patate raganate accompagnandole con il tipico pane di Matera.
									

								

							
					    