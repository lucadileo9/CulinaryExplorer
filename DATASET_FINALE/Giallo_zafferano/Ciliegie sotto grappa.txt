Difficoltà: Molto facile
Le ciliegie sono un frutto paradisiaco ma il loro tempo, purtroppo, non dura a lungo. Questi piccoli frutti tondi risplendono del loro colore rosso brillante solo da metà maggio a fine luglio e noi che le amiamo così tanto siamo sempre alla ricerca di un modo per conservarle! Questa volta abbiamo optato per uno dei metodi più antichi di conservazione: le ciliegie sotto grappa. Si preparano in pochi minuti e si conservano a lungo; potrete attingere ai vostri barattolini per utilizzare le ciliegie sotto grappa come decorazione di dolci scenografici o semplicemente per gustarle da sole... attenzione però, una tira l'altra! Le ciliegie sotto grappa con il passare del tempo assorbiranno l'alcol, trasferendo alla grappa il loro tipico colore rubino e... diventeranno al contempo molto alcoliche!


												
						
						

														INGREDIENTI
							
							                            
                                
    								
    									
    										
    										170
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    170
    					
    					    					    					
    					    Carboidrati
    					    g
    					    9.3
    					
    					    					    					
    					      di cui zuccheri
    					    g
    					    9.3
    					
    					    					    					
    					    Proteine
    					    g
    					    0.3
    					
    					    					    					    					
    					      di cui saturi
    					    g
    					    0.01
    					
    					    					    					
    					    Fibre
    					    g
    					    0.5
    					
    					    					    					    					
    					    Sodio
    					    mg
    					    1
    					
    					    				
    			
                            
													


						
							
														Ingredienti per 3 vasetti da 250 ml
							

							
								

																	Ciliegie
								
								
								
																	400
									g
																

								

							
								

																	Zucchero
								
								
								
																	50
									g
																

								

							
								

																	Grappa
								
								
								circa
																	500
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le ciliegie sotto grappa iniziate dalla sanificazione dei vasetti, come indicato nelle linee guida del Ministero della Salute riportate in fondo alla ricetta. Riempite una pentola con dell'acqua, aggiungete i vasetti e lasciateli sobollire per circa 30 minuti 1. Poi estraeteli dall'acqua facendo attenzione a non bruciarvi e poneteli capovolti su un canovaccio da cucina 2. Lasciateli asciugare e nel frattempo occupatevi delle ciliegie: lavatele e tagliate la punta del picciolo con delle forbici 3.
									

								

															

																		
																															
											
										
																														
																		Disponete le ciliegie all'interno dei vasetti 4, aggiungete lo zucchero (saranno circa 15 gr per ciascun vasetto) 5 e ricoprite con la grappa 6. In base alla dimensione delle ciliegie e alla dimensione dei vasi che sceglierete, potrebbe avanzarvi della grappa.
									

								

															

																		
																															
											
										
																														
																		Inserite un pressello di plastica in ciascun vasetto 7, pressate bene e richiudete i barattoli stringendo bene ma senza esagerare 8. Riponeteli a macerare in un luogo fresco e asciutto per almeno 30 giorni prima di gustare le vostre ciliegie sotto grappa 9!
									

								

							
					    