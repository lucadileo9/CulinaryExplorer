Difficoltà: Media
Durante la stagione invernale amiamo coccolarci con le carni dalla lunga cottura immerse in deliziosi sughetti! Brasato al barolo, arrosto al latte e una grande varietà di spezzatini da leccarsi i baffi. Per chi fosse indeciso tra lo spezzatino con patate e quello con piselli proponiamo qui un’altra variante appetitosa: lo spezzatino all’Aglianico. Teneri e aromatici bocconcini di manzo marinati a lungo nel vino e cotti pazientemente a fuoco dolce. Questo ghiotto secondo piatto richiede un po’ di tempo e cura ma il suo gusto unico ripagherà i vostri sforzi!


						
						

														INGREDIENTI
							
													


						
														
							
							

							
								

																	Carne bovina
								
								
								(taglio pesce-campanello)
																	1,5
									kg
																

								

							
								

																	Vino rosso
								
								
								Aglianico
																	750
									ml
																

								

							
								

																	Cipolle bianche
								
								
								
																	1
									
																

								

							
								

																	Carote
								
								
								
																	2
									
																

								

							
								

																	Sedano
								
								
								
																	2
									coste
																

								

							
								

																	Farina 00
								
								
								
																	1
									cucchiaio
																

								

							
								

																	Alloro
								
								
								
																	2
									foglie
																

								

							
								

																	Salvia
								
								
								
																	2
									foglie
																

								

							
								

																	Rosmarino
								
								
								
																	1
									rametto
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per il brodo
							

							
								

																	Acqua
								
								
								
																	200
									g
																

								

							
								

																	Cipolle bianche
								
								
								
																	½
									
																

								

							
								

																	Carote
								
								
								
																	½
									
																

								

							
								

																	Sedano
								
								
								
																	½
									costa
																

								

							
								

																	Chiodi di garofano
								
								
								
																	2
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare lo spezzatino all’Aglianico per prima cosa tagliate a pezzetti grossolani la carne 1, poi riponetela in una pirofila 2 e copritela con il vino 3.
									

								

															

																		
																															
											
										
																														
																		Insaporite con alloro, salvia e rosmarino 4, coprite con pellicola 5 e lasciate marinare la carne per tutta la notte in frigo. Il giorno seguente proseguite con la preparazione: preparate il soffritto tritando finemente cipolla, carota e sedano 6 e tenete da parte.
									

								

															

																		
																															
											
										
																														
																		Scolate la carne conservando la marinatura 7. Infarinate i bocconcini 8 e poi preparate il brodo ponendo in un tegame la marinatura tenuta da parte, l’acqua, i chiodi di garofano, la mezza cipolla, la mezza carota, ed il sedano. Salate 9, cuocete per 10 minuti.
									

								

															

																		
																															
											
										
																														
																		Filtrate il brodo 10 e tenetelo in caldo. Ora versate il soffritto in un tegame largo, fate stufare per 2 minuti con un giro di olio e poi unite la carne 11e lasciatela rosolare su tutti i lati per circa 7 minuti. A questo punto unite il brodo 12.
									

								

															

																		
																															
											
										
																														
																		Coprite con il coperchio 13 e cuocete per 2 ore a fiamma bassa. Terminata la cottura aggiustate di sale 14 e servite lo spezzatino all’Aglianico ben caldo 15.
									

								

							
					    