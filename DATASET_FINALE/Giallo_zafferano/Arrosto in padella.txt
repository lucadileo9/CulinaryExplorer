Difficoltà: Media
L'arrosto è uno dei secondi piatti più classici della cucina italiana, che solitamente prevede un passaggio in forno, per terminarne la cottura. Oggi vogliamo mostrarvi come preparare l'arrosto in padella, senza forno e con una deliziosa salsina ottenuta dalle verdure usate per il fondo di cottura! La prima cosa da fare è scegliere il giusto pezzo di carne: non deve essere troppo muscolosa perché risulti tenera. Noi abbiamo scelto di usare la noce, un taglio molto pregiato, che si usa tantissimo per preparare l'arrosto di vitello. Dopo aver soffritto le classiche verdure: carote, sedano e cipolla, le abbiamo tenute da parte e nella stessa padella, dopo una veloce deglassatura, abbiamo rosolato l'arrosto. Separando la carne dalle verdure potrete utilizzare una temperatura più alta per sigillarla, in questo modo tutti i succhi resteranno all'interno. Altra cosa importantissima per ottenere una carne morbida e succosa è quella di far riposare la carne dopo la cottura in modo che sia anche più facile tagliarlo!
L'arrosto in padella è una preparazione semplice, ma ci sono diversi i trucchi per una cottura perfetta, seguite tutti i nostri passaggi per realizzarlo... e dopo averlo affettato non dimenticatevi di scaldarlo insieme alla salsa, per insaporirlo ancora di più! Provate anche questa versione: arrosto in pentola a pressione!


												
						
						

														INGREDIENTI
							
							                            
                                
    								
    									
    										
    										267
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    267
    					
    					    					    					
    					    Carboidrati
    					    g
    					    3.5
    					
    					    					    					
    					      di cui zuccheri
    					    g
    					    2.8
    					
    					    					    					
    					    Proteine
    					    g
    					    36
    					
    					    					    					
    					    Grassi
    					    g
    					    12.1
    					
    					    					    					
    					      di cui saturi
    					    g
    					    3.1
    					
    					    					    					
    					    Fibre
    					    g
    					    110.2
    					
    					    					    					
    					    Colesterolo
    					    mg
    					    1
    					
    					    					    					
    					    Sodio
    					    mg
    					    252.3
    					
    					    				
    			
                            
													


						
							
							

							
								

																	Noce di vitello
								
								
								
																	1
									kg
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	4
									coste
																

								

							
								

																	Cipolle
								
								
								
																	3
									
																

								

							
								

																	Vino bianco
								
								
								
																	70
									g
																

								

							
								

																	Brodo vegetale
								
								
								
																	200
									g
																

								

							
								

																	Rosmarino
								
								
								
																	2
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare l'arrosto in padella iniziate dal soffritto. Pelate la carota e tagliatela a cubetti 1; tagliate poi anche il sedano della stessa grandezza 2. In ultimo sbucciate la cipolla e tagliatela a pezzetti 3. 
									

								

															

																		
																																											
											
										
																						
											
										
																						
											
										
																																										
																		Versate un filo d'olio in una padella sufficientemente capiente e versate all'interno le verdure 4. Rosolatele per bene a fiamma medio-alta, salandole 5. Ci vorranno circa 10 minuti per ottenere delle verdure ben rosolate 6.
									

								

															

																		
																																											
											
										
																						
											
										
																						
											
										
																																										
																		Trasferite le verdure in una ciotolina 7 e deglassate il fondo della padella: a fuoco acceso, versate un mestolo di brodo vegetale 8, poi con un cucchiaio di legno grattate delicatamente il fondo della padella per ripulirla 9.
									

								

															

																		
																																											
											
										
																						
											
										
																						
											
										
																																										
																		Lasciate ridurre la salsa e versatela sulle verdure 10. Passate ora alla carne, vi servirà un pezzo di noce di vitello già legato con un rametto di rosmarino; salatela bene su tutti i lati. Nella stessa padella in cui avete appena cotto le verdure scaldate un filo d'olio. Non appena sarà caldo posizionate la carne all'interno 11 e rosolatela bene su tutti i lati a fiamma medio-alta 12.
									

								

															

																		
																																											
											
										
																						
											
										
																						
											
										
																																										
																		Quando l’arrosto sarà ben rosolato, trasferitelo in una pirofila 13. Deglassate in fondo di cottura versando il vino bianco all'interno della padella 14 e mescolate sino ad ottenere una salsina 15.
									

								

															

																		
																																											
											
										
																						
											
										
																						
											
										
																																										
																		Aggiungete poi nuovamente in padella sia l'arrosto che le verdure 16. Unite il brodo caldo 17, coprite con un coperchio e proseguite la cottura 18.
									

								

															

																		
																																											
											
										
																						
											
										
																						
											
										
																																										
																		È importante bagnare spesso la carne durante la cottura, con il fondo 19, per mantenere l'arrosto umido e non farlo seccare. A metà cottura girate anche l'arrosto. Dopo circa 50 minuti l’arrosto sarà pronto 20, misurate la temperatura interna con un termometro da cucina, deve essere compresa tra i 60 e 65 gradi. Trasferite la carne in una pirofila 21.
									

								

															

																		
																																											
											
										
																						
											
										
																						
											
										
																																										
																		Coprite con un foglio di alluminio 22 e mantenetela al caldo. Lasciate riposare per 50-60 minuti. Preparate anche la crema, versate nel bicchiere del mixer le verdure, insieme al sughetto di cottura 23 e frullate il tutto con un mixer ad immersione 24.
									

								

															

																		
																																											
											
										
																						
											
										
																						
											
										
																																										
																		Regolate di sale e di pepe 25. Se la salsa dovesse risultare troppo densa aggiungete ancora un po' di brodo o di acqua. Terminato il riposo della carne, rimuovete lo spago e il rametto di rosmarino 26. Tagliate l’arrosto a fette di circa 1 cm 27, utilizzando un coltello ben affilato. 
									

								

															

																		
																																											
											
										
																						
											
										
																						
											
										
																																										
																		Trasferite la salsina nuovamente in padella 28 e lasciatela scaldare per pochi istanti 29. Aggiungete poi le fettine di arrosto 30.
									

								

															

																		
																																											
											
										
																						
											
										
																						
											
										
																																										
																		Coprite con un coperchio 31 e scaldate tutto insieme. Mescolate in modo che la salsa copra bene le fettine di arrosto 32 e servitelo decorando il piatto con dei rametti di rosmarino 33.
									

								

							
					    