Difficoltà: Media
Il piatto della domenica deve rappresentare la convivialità, la ricchezza e per qualcuno anche un po' di sana e coccolosa opulenza. I capisaldi della domenica a tavola sono in sostanza 3: lasagne, pasta al forno e come non includere gli gnocchi da mangiare al momento o da gratinare rapidamente in forno. Difficile scegliere, ma oggi ci dedichiamo a delle lasagne speciali, per preparare la lasagna roll. Si tratta di involtini di ricotta e spinaci ottenuti con le classiche sfoglie di lasagne ricce, il formato precursore della lasagna che conosciamo oggi, realizzato con acqua e farina di semola e risalente al tempo dei romani. Questa lasagna roll rispetta la buona usanza della pietanza domenicale, richiama i tempi antichi ma con un tocco di modernità. L'effetto monoporzione offre la possibilità di coniugare passato e futuro e di portare le vostre papille gustative su un nuovo pianeta del gusto. Siete incuriositi dalla lasagna roll? Iniziamo!


						
						

														INGREDIENTI
							
													


						
														
							
														Ingredienti per 8 pezzi
							

							
								

																	Lasagne ricce
								
								
								8 sfoglie
																	250
									g
																

								

							
								

																	Passata di pomodoro
								
								
								
																	300
									g
																

								

							
								

																	Cipolle dorate
								
								
								
																	30
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il ripieno
							

							
								

																	Spinaci
								
								
								già puliti
																	250
									g
																

								

							
								

																	Ricotta vaccina
								
								
								
																	350
									g
																

								

							
								

																	Grana Padano DOP
								
								
								da grattugiare
																	40
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per la superficie
							

							
								

																	Mozzarella
								
								
								
																	70
									g
																

								

							
								

																	Grana Padano DOP
								
								
								da grattugiare
																	10
									g
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le lasagna roll cominciate dal sugo. In un tegame versate un giro d’olio e lasciate stufare la cipolla per 5-6 minuti a fuoco dolce e mescolando di tanto in tanto 1. Versate la passata di pomodoro 2, un pizzico di sale e fate restringere, coprendo con il coperchio, per circa 20 minuti a fuoco dolce 3.
									

								

															

																		
																															
											
										
																														
																		Nel frattempo, in un’altra casseruola, scaldate ancora un po’ d’olio insieme a uno spicchio d’aglio sbucciato 4. Non appena il fondo è caldo tuffate gli spinaci 5, un pizzico di sale e coprite con il coperchio lasciando cuocere per 4-5 minuti 6.
									

								

															

																		
																															
											
										
																														
																		A fine cottura eliminate l’aglio 7 e lasciate intiepidire qualche istante prima di sminuzzare al coltello 8. Quindi tuffate in una ciotola insieme alla ricotta 9
									

								

															

																		
																															
											
										
																														
																		e aggiungete formaggio grattugiato 10, sale, pepe 11 e noce moscata 12.
									

								

															

																		
																															
											
										
																														
																		Mescolate per amalgamare 13. Affettate la mozzarella 14 e mettetela su un vassoio con carta assorbente o un canovaccio pulito 15
									

								

															

																		
																															
											
										
																														
																		Passate poi alla pasta. In una pentola con abbondante acqua salata tuffate le lasagne ricce e cuocetele ben al dente 16. Dopodiché scolatele su un vassoio con un canovaccio e fate raffreddare 17. Quindi farcite le lasagne lasciando 1 cm dai bordi 18
									

								

															

																		
																															
											
										
																														
																		e arrotolate 19. Una volta pronti tutti i roll, versate circa la metà del sugo sul fondo di una pirofila 20, disponete gli involtini 21
									

								

															

																		
																															
											
										
																														
																		e copriteli con il sugo avanzato 22. Se dovesse risultare troppo asciutto potete sempre allungarlo con poca acqua. Quindi tagliate le fette di mozzarella per ottenere dei bastoncini 23 e cospargete le lasagne aggiungendo alla mozzarella una spolverizzata di formaggio grattugiato 24.
									

								

															

																		
																															
											
										
																														
																		Cuocete in forno statico, già caldo a 200°, per circa 10 minuti più qualche minuto di grill 25. Fate intiepidire un minuto prima di spolverizzare con pepe e basilico 26, ecco pronte la vostra lasagna roll: buon appetito 27!
									

								

							
					    