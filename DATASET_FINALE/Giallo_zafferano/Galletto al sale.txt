Difficoltà: Facile
La cottura al sale viene tipicamente associata al pesce perché ne mantiene intatte le sostanze nutritive. Oggi invece la utilizziamo per preparare un gustoso secondo di carne, il galletto al sale! Una ricetta semplice ma di grande effetto, che vi permetterà di ottenere un risultato tenero, succulento e saporito. Sì, perché la crosta di sale viene arricchita con un trito di erbe aromatiche e pepe in grani che penetra nella carne conferendole il giusto grado di sapidità, mentre il forno si occuperà di cuocerla in modo graduale e uniforme. Per non parlare della farcitura a base di pomodori secchi che darà al tutto un’ulteriore marcia in più! Servite il galletto al sale come alternativa al classico pollo arrosto e accompagnatelo con un contorno di patate al forno o verdure di stagione.


						
						

														INGREDIENTI
							
													


						
														
							
							

							
								

																	Galletto
								
								
								intero
																	500
									g
																

								

							
								

																	Sale grosso
								
								
								
																	2
									kg
																

								

							
								

																	Rosmarino
								
								
								
																	20
									g
																

								

							
								

																	Maggiorana
								
								
								
																	15
									g
																

								

							
								

																	Prezzemolo
								
								
								
																	10
									g
																

								

							
								

																	Timo
								
								
								
																	10
									g
																

								

							
								

																	Salvia
								
								
								
																	10
									g
																

								

							
								

																	Alloro
								
								
								
																	10
									g
																

								

							
								

																	Pepe bianco in grani
								
								
								
																	20
									g
																

								

							
								

																	Pepe rosa in grani
								
								
								
																	10
									g
																

								

							
														
							
						
														
							
														Per farcire
							

							
								

																	Pomodori secchi sott'olio
								
								
								
																	40
									g
																

								

							
								

																	Prezzemolo
								
								
								
																	10
									g
																

								

							
								

																	Aglio
								
								
								
																	2
									spicchi
																

								

							
								

																	Limoni
								
								
								
																	1
									fetta
																

								

							
														
							
						
														
							
														Per spennellare
							

							
								

																	Olio extravergine d'oliva
								
								
								
																	10
									g
																

								

							
								

																	Paprika dolce
								
								
								
																	5
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il galletto al sale, iniziate tritando le erbe aromatiche: prima la salvia con il prezzemolo e la maggiorana 1, poi il rosmarino con il timo e l’alloro 2. Mescolate le erbe tritate al sale grosso in una ciotola capiente 3.
									

								

															

																		
																																											
											
										
																						
											
										
																						
											
										
																																										
																		Tritate anche i grani di pepe bianco e rosa 4 e aggiungeteli al sale aromatizzato 5, poi mescolate bene 6.
									

								

															

																		
																																											
											
										
																						
											
										
																						
											
										
																																										
																		Passate alla farcitura: sistemate il galletto sul tagliere e inserite all’interno gli spicchi di aglio 7, il limone 8 e i pomodori secchi 9.
									

								

															

																		
																																											
											
										
																						
											
										
																						
											
										
																																										
																		Infine aggiungete anche il prezzemolo 10. Versate l’olio e la paprika in una ciotolina 11 e mescolate con un pennello 12.
									

								

															

																		
																																											
											
										
																						
											
										
																						
											
										
																																										
																		Spennellate il galletto con l’olio alla paprika, coprendo bene tutte le parti 13. Ora prendete una pentola di ghisa di circa 21 cm di diametro e coprite il fondo con un po’ di sale aromatizzato, poi adagiate il galletto farcito 14 e copritelo tutto con il sale rimanente 15.
									

								

															

																		
																																											
											
										
																						
											
										
																						
											
										
																																										
																		Cuocete in forno statico preriscaldato a 200° per 45 minuti 16. Trascorso questo tempo, sfornate e lasciate intiepidire a temperatura ambiente per almeno 30 minuti, dopodiché potete rimuovere il sale con un cucchiaio 17 e servire il vostro galletto al sale 18!
									

								

							
					    