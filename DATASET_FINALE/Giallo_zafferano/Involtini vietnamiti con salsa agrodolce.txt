Difficoltà: Facile
Voglia di un antipasto etnico ed originale? Gli involtini vietnamiti con salsa agrodolce sono perfetti per un aperitivo tra amici, magari prima di gustare il famoso pho! Un classico della cucina vietnamita, simile agli involtini primavera cinesi, ma con un ripieno diverso e leggermente più piccoli. Non esiste una versione unica di questa preparazione poiché gli ingredienti che vengono utilizzati per il ripieno possono essere i più vari: spaghetti di riso lessati, cetrioli, lattuga, verdure e carne. La ricetta che abbiamo deciso di proporvi oggi è una versione più leggera, non fritta e ideale anche da preparare con l’arrivo dell’estate! La carta di riso avvolge una farcitura di verdure leggermente saltate in padella insieme ai gamberi, aggiunti solo all'ultimo per conservare tutto il loro sapore. Le verdure restano croccanti e devono la loro particolare sapidità alla salsa di soia. La delicatezza di questi involtini vietnamiti si sposa perfettamente con la salsa agrodolce di accompagnamento, che fonde vari sapori: il dolce dello zucchero di canna con l’acre dell’aceto di riso e con il piccante del peperoncino. Come si può resistere a questo mix di gusti orientali? Lasciatevi stuzzicare anche da una sfiziosa versione fusion a base di pollo: yakitori roll!


						
						

														INGREDIENTI
							
													


						
														
							
														Ingredienti per 8 involtini
							

							
								

																	Carta di riso
								
								
								
																	8
									fogli
																

								

							
								

																	Acqua
								
								
								(per reidratare)
																	
									q.b.
																

								

							
														
							
						
														
							
														per il ripieno
							

							
								

																	Zucchine
								
								
								
																	120
									g
																

								

							
								

																	Carote
								
								
								
																	120
									g
																

								

							
								

																	Porri
								
								
								
																	100
									g
																

								

							
								

																	Gamberi
								
								
								(da sgusciare)
																	250
									g
																

								

							
								

																	Olio di semi
								
								
								
																	10
									g
																

								

							
								

																	Salsa di soia
								
								
								
																	30
									g
																

								

							
														
							
						
														
							
														per la salsa agrodolce
							

							
								

																	Acqua
								
								
								
																	80
									g
																

								

							
								

																	Aceto di riso
								
								
								
																	120
									g
																

								

							
								

																	Zucchero di canna
								
								
								
																	80
									g
																

								

							
								

																	Peperoncino fresco
								
								
								
																	1
									
																

								

							
								

																	Concentrato di pomodoro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli involtini vietnamiti iniziate preparando la salsa agrodolce di accompagnamento. In un pentolino versate l’aceto di riso, l’acqua 1, lo zucchero di canna 2 e il peperoncino tritato grossolanamente 3.
									

								

															

																		
																															
											
										
																														
																		Lasciate addensare a fuoco dolce mescolando spesso 4, per circa 10 minuti. Quindi aggiungete il concentrato di pomodoro a fuoco spento 5 e mescolate bene. Lasciate riposare la vostra salsa per qualche minuto prima di versarla in una ciotolina 6.
									

								

															

																		
																															
											
										
																														
																		Una volta preparata la salsa dedicatevi alla preparazione delle verdure. Lavate bene le carote, pelatele e spuntatele. Aiutandovi con una mandolina ricavate delle fette spesse circa 2 mm 7. Tagliatele a julienne 8 e nuovamente a metà 9.
									

								

															

																		
																															
											
										
																														
																		Lavate bene anche le zucchine e sempre aiutandovi con la mandolina ricavate delle fette dello stesso spessore delle carote (2 mm) 10. Tagliate anche queste fette prima a julienne 11 e poi nuovamente a metà 12.
									

								

															

																		
																															
											
										
																														
																		Prendete il porro, eliminate la parte più verde e le foglie, e facendo un incisione verticale prelevate solo la parte centrale, quindi tagliatela a metà 13. Passate anche questo con la mandolina 14 e tagliate nuovamente in 2 le listarelle di porro 15.
									

								

															

																		
																															
											
										
																														
																		Pulite i gamberi, privandoli della testa 16, del carapace 17 e dell’intestino interno. Posizionateli su un tagliere e tagliateli grossolanamente 18 con un coltello.
									

								

															

																		
																															
											
										
																														
																		In un wok riscaldate l’olio di semi e aggiungete il porro 19 e le carote 20. Lasciate appassire per un paio di minuti e aggiungete circa metà della salsa di soia 21.
									

								

															

																		
																															
											
										
																														
																		A questo punto unite anche le zucchine 22 e insaporite con la salsa di soia rimasta 23. Cuocete il tutto per altri 2-3 minuti, spegnete il fuoco, unite i gamberi 24 e mescolate il tutto.
									

								

															

																		
																															
											
										
																														
																		Reidratate in acqua i fogli di carta di riso 25, posizionateli su un tagliere e farcitelo con il ripieno, lasciando un bordo esterno di circa 1 cm e mezzo 26. Richiudete la parte più lunga del foglio di carta di riso sul ripieno 27.
									

								

															

																		
																															
											
										
																														
																		A questo punto richiudete anche i bordi esterni, verso l’interno (28-29) e iniziate ad arrotolare l’involtino partendo dal basso 30.
									

								

															

																		
																															
											
										
																														
																		Arrivate fino in fondo 31 in modo da chiudere perfettamente i vostri roll 32. Ripetete questa operazione anche per gli altri fogli di carta di riso fino a terminare il ripieno. Servite i vostri involtini vietnamiti accompagnandoli con la salsa agrodolce 33.
									

								

							
					    