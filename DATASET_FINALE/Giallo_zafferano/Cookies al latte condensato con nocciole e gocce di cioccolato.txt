Difficoltà: Molto facile
I cookies sono i tipici biscotti americani, caratterizzati da una forma circolare e da un impasto ricco di golose gocce di cioccolato. Questi deliziosi biscotti, che solitamente vengono accompagnati da un buon caffè o da un tea caldo, sono uno dei dolci più apprezzati e diffusi in tutto il mondo: la loro friabilità e la loro inconfondibile forma li hanno resi i biscotti americani per eccellenza. Nella ricetta che vi presentiamo, al tradizionale impasto abbiamo aggiunto il latte condensato, ispirandoci ai frollini al latte, e una deliziosa granella di nocciole, oltre alle immancabili pepite di cioccolato, che creano un giusto bilanciamento di sapore. Siete curiosi di provarli? Allora mettetevi subito all'opera e preparatevi a mettere letteralmente le mani in pasta!

Scoprite anche la ricetta della nostra torta con gocce di cioccolato, perfetta per la colazione!


												
						
						

														INGREDIENTI
							
													


						
							
														Ingredienti per 32 cookies
							

							
								

																	Gocce di cioccolato
								
								
								
																	120
									g
																

								

							
								

																	Granella di nocciole
								
								
								
																	80
									g
																

								

							
								

																	Farina 00
								
								
								
																	350
									g
																

								

							
								

																	Latte condensato
								
								
								
																	170
									g
																

								

							
								

																	Burro
								
								
								(freddo di frigo)
																	225
									g
																

								

							
								

																	Zucchero a velo
								
								
								
																	150
									g
																

								

							
								

																	Baccello di vaniglia
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cookies al latte condensato con nocciole e gocce di cioccolato iniziate con la realizzazione della sabbiatura: versate la farina setacciata in un mixer insieme al burro freddo tagliato a tocchetti 1 e al sale 2; azionate le lame per qualche secondo fino ad ottenere un impasto piuttosto grezzo e sabbioso 3.
									

								

															

																		
																															
											
										
																														
																		Prendete la bacca di vaniglia, incidetela nel senso della lunghezza e con un coltellino prelevate i semi raschiando l'interno 4. Ponete la sabbiatura su una spianatoia creando con le mani la forma a fontana, poi unite i semi della bacca di vaniglia 5 e lo zucchero a velo 6.
									

								

															

																		
																															
											
										
																														
																		Aggiungete il latte condensato al centro della fontana 7 e lavorate velocemente il composto fino ad ottenere un impasto liscio e omogeneo 8. A questo punto unite la granella di nocciole e le gocce di cioccolato 9, tenendo da parte un po' di quest'ultime per decorare i cookies prima di infornarli.
									

								

															

																		
																															
											
										
																														
																		Amalgamate velocemente con le mani 10 e formate un panetto; con una spatola dividetelo in 4 parti da 250 g ciascuna 11, dopodichè lavorate ciascun pezzo per formare 4 filoncini della lunghezza di 15 cm 12.
									

								

															

																		
																															
											
										
																														
																		Avvolgete ciascun filoncino con la pellicola trasparente, chiudendolo a caramella; disponete i filoncini che avete ottenuto su un vassoio e fateli riposare in frigorifero per almeno 1 ora 13. Successivamente con un coltello dalla lama liscia tagliate i filoncini in pezzi dello spessore di 2-3 cm e del peso di circa 33 gr ciascuno 14: con queste dosi dovrete ottenere 32 cookies; dunque appiattite delicatamente con le dita la superficie dei biscotti per dare una forma rotonda 15.
									

								

															

																		
																															
											
										
																														
																		Distribuite sui cookies le gocce di cioccolato che avete messo da parte in precedenza, cospargendole in maniera uniforme 16. Ponete i biscotti su una leccarda foderata con carta da forno 17 e fate cuocere in forno statico preriscaldato a 170° per 20 minuti (o in forno ventilato a 150° per 12-15 minuti). Quando saranno ben dorati 18, sfornate i biscotti, facendoli raffreddare completamente su una gratella; infine servite e gustate i vostri cookies al latte condensato con nocciole e gocce di cioccolato.
									

								

							
					    