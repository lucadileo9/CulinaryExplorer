Difficoltà: Facile
Per chi ama il pesce, il guazzetto sarà una piacevole scoperta! Questo sughetto dal gusto intenso è il risultato di una semplice cottura in umido di pesci e crostacei con l’aggiunta di pomodori freschi ed erbe aromatiche. Dopo avervi deliziato con i gamberoni, vi proponiamo la gallinella in guazzetto, un secondo piatto dal sapore di mare da accompagnare con croccanti fette di pane tostato. La gallinella, con le sue carni tenere e magre, rende questo piatto genuino e leggero. Per ravvivare il gusto abbiamo aggiunto una nota piccante con del peperoncino fresco che conferisce un carattere più deciso e accattivante a questa pietanza!


												
						
						

														INGREDIENTI
							
							                            
                                
    								
    									
    										
    										202
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    202
    					
    					    					    					
    					    Carboidrati
    					    g
    					    6.7
    					
    					    					    					
    					      di cui zuccheri
    					    g
    					    6.6
    					
    					    					    					
    					    Proteine
    					    g
    					    22.5
    					
    					    					    					
    					    Grassi
    					    g
    					    9.1
    					
    					    					    					
    					      di cui saturi
    					    g
    					    1.68
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    64
    					
    					    					    					
    					    Sodio
    					    mg
    					    521
    					
    					    				
    			
                            
													


						
							
							

							
								

																	Gallinella
								
								
								(filetti puliti)
																	400
									g
																

								

							
								

																	Pomodorini ciliegino
								
								
								
																	300
									g
																

								

							
								

																	Carote
								
								
								
																	100
									g
																

								

							
								

																	Sedano
								
								
								
																	100
									g
																

								

							
								

																	Cipollotti
								
								
								
																	50
									g
																

								

							
								

																	Vino bianco
								
								
								
																	20
									g
																

								

							
								

																	Acqua
								
								
								
																	300
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la gallinella in guazzetto per prima cosa preparate le verdure per il soffritto: spuntate il cipollotto 1, eliminate le foglie più esterne e affettatelo finemente 2. Lavate e spuntate il sedano e tagliatelo a rondelle 3.
									

								

															

																		
																															
											
										
																														
																		Pelate le carote e riducete anch’esse a rondelle sottili 4. In un tegame versate un filo di olio di oliva 5, ponete a scaldare sul fuoco e poi versate il cipollotto affettato 6 e lo spicchio d'aglio. Lasciate rosolare a fuoco basso.
									

								

															

																		
																															
											
										
																														
																		Intanto incidete il peperoncino ed estraete i semini 7. Aggiungete il peperoncino nel tegame 8, lasciate insaporire per un paio di minuti e poi unite il sedano e le carote 9.
									

								

															

																		
																															
											
										
																														
																		Incorporate anche i pomodorini lavati e asciugati 10 e cuocete per qualche minuto. Ora sfumate con il vino 11 e lasciate evaporare la parte alcolica. A questo punto adagiate nel tegame i filetti di gallinella 12.
									

								

															

																		
																															
											
										
																														
																		Versate l’acqua 13, coprite con il coperchio 14 e cuocete il pesce per 20 minuti a fuoco medio. A metà cottura regolate di sale 15.
									

								

															

																		
																															
											
										
																														
																		Profumate con le foglioline di timo 16. Dopo 20 minuti la gallinella sarà tenera e avrà assorbito tutti gli aromi del sughetto, quindi spegnete il fuoco e aggiungete del pepe macinato fresco 17. Servite la gallinella in guazzetto calda con un filo di olio a crudo 18!
									

								

							
					    