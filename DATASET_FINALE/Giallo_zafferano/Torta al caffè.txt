Difficoltà: Media
Compleanno in vista? Se il festeggiato è un amante del caffè, lasciate stare per una volta le solite torte al cioccolato o della nonna e sorprendetelo con una maestosa torta al caffè! A differenza della sua variante all’acqua, si tratta di un dolce particolarmente scenografico realizzato con un fragrante impasto alle nocciole e una morbida crema al caffè arricchita con panna montata. Se la lunghezza della preparazione vi intimorisce, non preoccupatevi perché potete portarvi avanti realizzando sia la base che la farcitura il giorno prima. In questo modo vi rimarrà tutto il tempo per sbizzarrirvi con le decorazioni e rendere la vostra torta al caffè ancora più golosa e irresistibile!


						
						

														INGREDIENTI
							
													


						
														
							
														Per la base (per uno stampo da 18 cm)
							

							
								

																	Uova
								
								
								(circa 3 medie)
																	165
									g
																

								

							
								

																	Burro
								
								
								a temperatura ambiente
																	125
									g
																

								

							
								

																	Zucchero
								
								
								
																	110
									g
																

								

							
								

																	Farina 00
								
								
								
																	100
									g
																

								

							
								

																	Farina di nocciole
								
								
								
																	40
									g
																

								

							
								

																	Fecola di patate
								
								
								
																	30
									g
																

								

							
								

																	Zucchero a velo
								
								
								
																	20
									g
																

								

							
								

																	Acqua
								
								
								
																	10
									g
																

								

							
								

																	Caffè solubile
								
								
								
																	5
									g
																

								

							
								

																	Lievito in polvere per dolci
								
								
								
																	6
									g
																

								

							
														
							
						
														
							
														per la crema al caffè
							

							
								

																	Latte intero
								
								
								
																	500
									g
																

								

							
								

																	Panna fresca liquida
								
								
								fredda
																	300
									g
																

								

							
								

																	Zucchero
								
								
								
																	200
									g
																

								

							
								

																	Amido di mais (maizena)
								
								
								
																	40
									g
																

								

							
								

																	Tuorli
								
								
								
																	4
									
																

								

							
								

																	Gelatina in fogli
								
								
								
																	8
									g
																

								

							
								

																	Caffè solubile
								
								
								
																	5
									g
																

								

							
														
							
						
														
							
														per decorare
							

							
								

																	Chicchi di caffè
								
								
								tostati
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta al caffè per prima cosa preparate l’impasto per la base: separate i tuorli dagli albumi, poi montate a neve questi ultimi con le fruste elettriche 1 aggiungendo lo zucchero a velo poco per volta 2. Tenete momentaneamente da parte gli albumi montati a neve e versate il burro ammorbidito e lo zucchero semolato in un’altra ciotola 3.
									

								

															

																		
																															
											
										
																														
																		Lavorate il burro e lo zucchero con le fruste per qualche minuto, poi unite un tuorlo alla volta 4. Sciogliete il caffè solubile nell’acqua e versatelo nel composto 5. Mescolate con le fruste, poi aggiungete la farina 00 6.
									

								

															

																		
																															
											
										
																														
																		Mantenendo in azione le fruste unite anche il lievito 7, la fecola 8 e la farina di nocciole 9.
									

								

															

																		
																															
											
										
																														
																		Quando le polveri saranno state ben assorbite 10, incorporate gli albumi a neve: aggiungete prima una piccola parte per stemperare il composto 11, poi unite anche il resto mescolando delicatamente dal basso verso l’alto con una marisa 12.
									

								

															

																		
																															
											
										
																														
																		Versate l’impasto ottenuto in uno stampo del diametro di 18 cm foderato con carta forno (oppure imburrato e infarinato) 13, livellate la superficie con il dorso di un cucchiaio e cuocete in forno statico preriscaldato a 180° per circa 45 minuti 14. Verificate la cottura con uno stecchino, poi sfornate e lasciate raffreddare la torta nello stampo 15.
									

								

															

																		
																															
											
										
																														
																		Nel frattempo preparate la crema al caffè: versate i tuorli e lo zucchero in un pentolino 16 e mescolate con una frusta a mano o una marisa 17, poi unite anche l’amido di mais 18 e amalgamate bene.
									

								

															

																		
																															
											
										
																														
																		Intanto versate il latte e il caffè solubile in un altro pentolino 19 e portate a sfiorare il bollore, mescolando per scioglierlo 20. Versate il latte caldo nel composto di tuorli, prima solo una piccola parte e poi tutto il resto 21.
									

								

															

																		
																															
											
										
																														
																		Rimettete il pentolino sul fuoco e fate addensare continuando a mescolare 22. Quando la crema sarà pronta trasferitela in una ciotola 23, coprite con pellicola a contatto 24 e lasciate raffreddare in frigorifero fino al momento dell’utilizzo 24.
									

								

															

																		
																															
											
										
																														
																		A questo punto mettete i fogli di gelatina in ammollo in acqua fredda 25. Intanto versate quasi tutta la panna in una ciotola e montatela con le fruste elettriche: dovrà risultare lucida, ma non troppo soda 26. Scaldate il resto della panna in un pentolino: una volta raggiunto il bollore, spegnete il fuoco e aggiungete i fogli di gelatina ben strizzati 27. Mescolate per scioglierli in modo omogeneo.
									

								

															

																		
																															
											
										
																														
																		Riprendete la crema ormai fredda e ravvivatela con una frusta, poi incorporate delicatamente la panna montata 28, mescolando dal basso verso l’alto con una marisa. In ultimo versate il composto di panna e gelatina nella crema e mescolate bene per ottenere una consistenza morbida e liscia 29. Riponete la crema in frigorifero mentre tagliate la base della torta: prima rimuovete la calotta con un coltello lungo e seghettato, poi dividetela orizzontalmente in 2 parti 30.
									

								

															

																		
																															
											
										
																														
																		Adagiate la base su un piatto da portata e farcite con metà della crema utilizzando un sac-à-poche con bocchetta liscia da 1 cm 31, poi ricoprite con il secondo disco di torta 32 e lisciate i bordi con una spatola 33.
									

								

															

																		
																															
											
										
																														
																		Farcite la superficie con la crema rimanente utilizzando questa volta un sac-à-poche con bocchetta da Saint Honoré 34. Infine guarnite con i chicchi di caffè 35. Riponete la torta al caffè in frigorifero per un paio d’ore prima di servirla 36!
									

								

							
					    