Difficoltà: Facile
Volete fare un regalino homemade a parenti o amici? Potreste stupirli con una conserva di zucchine in agrodolce, magari in un vasetto rifinito con un nastrino colorato e un’etichetta scritta a mano! Saranno certamente gradite queste zucchine in agrodolce, come contorno fresco ma da servire anche come sfizioso antipasto. Aceto di vino, olio di oliva e zucchero costituiscono la base della marinatura, da impiegare anche per conservare altri ortaggi come i peperoni. Questa versione con le zucchine è esaltata dalle bacche di ginepro e dalle foglie di alloro.
Basterà scottare le zucchine e riporle nella marinatura perché mantengano tutta la loro freschezza e croccantezza!


												
						
						

														INGREDIENTI
							
							                            
                                
    								
    									
    										
    										461
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    461
    					
    					    					    					
    					    Carboidrati
    					    g
    					    43.7
    					
    					    					    					
    					      di cui zuccheri
    					    g
    					    43.5
    					
    					    					    					
    					    Proteine
    					    g
    					    3.4
    					
    					    					    					
    					    Grassi
    					    g
    					    30.3
    					
    					    					    					
    					      di cui saturi
    					    g
    					    4.43
    					
    					    					    					
    					    Fibre
    					    g
    					    3.6
    					
    					    					    					    					
    					    Sodio
    					    mg
    					    14
    					
    					    				
    			
                            
													


						
							
							

							
								

																	Zucchine
								
								
								
																	1
									kg
																

								

							
								

																	Aceto di vino bianco
								
								
								
																	200
									ml
																

								

							
								

																	Olio extravergine d'oliva
								
								
								
																	150
									ml
																

								

							
								

																	Zucchero
								
								
								
																	150
									g
																

								

							
								

																	Basilico
								
								
								
																	1
									foglia
																

								

							
								

																	Bacche di ginepro
								
								
								
																	5
									bacche
																

								

							
								

																	Alloro
								
								
								
																	3
									foglie
																

								

							
								

																	Pepe nero in grani
								
								
								
																	5
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le zucchine in agrodolce, iniziate con la sanificazione dei barattoli e dei tappi, come indicato nelle linee guida del Ministero della Salute riportate in fondo alla ricetta. Lavate con cura vasetti e relativi coperchi 1, dopodiché foderate una pentola larga dai bordi alti con un canovaccio pulito e sistemate i vasetti all’interno della pentola con l’apertura rivolta verso l’alto. Passate poi attorno ai vasetti uno o più strofinacci perché questi non si rompano urtandosi fra loro durante la bollitura.Riempite la pentola di acqua fino a ricoprire i vasetti e portate ad ebollizione, poi abbassate il fuoco e lasciate i vasetti nella pentola ancora 30 minuti. Dieci minuti prima di scolare i vasetti, immergete anche i coperchi da sterilizzare 2. Passato il tempo necessario, spegnete il fuoco e lasciate raffreddare.Quando l'acqua sarà a temperatura ambiente, tirate fuori i vasetti dalla pentola e fateli scolare per bene, capovolti, su un panno da cucina 3. In alternativa, potete asciugarli mettendoli nel forno acceso al minimo
									

								

															

																		
																															
											
										
																														
																		Conclusa questa importante operazione, lavate, asciugate accuratamente le zucchine e rimuovetene le estremità 4. Poi, con l’aiuto di una mandolina o di un pelapatate, tagliatele in fettine sottili per il lungo 5, quindi scottatele su entrambi i lati per pochi secondi su una griglia calda girandole con una pinza da cucina 6.
									

								

															

																		
																															
											
										
																														
																		Ponete di volta in volta le zucchine grigliate a raffreddare completamente in una pirofila 7 e nel frattempo preparate la marinatura. In un pentolino antiaderente mettete aceto 8 e olio di oliva 9, quindi accendete a fuoco lento.
									

								

															

																		
																															
											
										
																														
																		Aggiungete anche le bacche di ginepro, i grani di pepe, le foglie di alloro 10 e infine lo zucchero 11: fare cuocere e mescolate con un cucchiaio di legno fino al raggiungimento del bollore 12, quindi spegnete subito il fuoco e lasciate raffreddare il composto.
									

								

															

																		
																															
											
										
																														
																		A questo punto potete procedere all'invasamento: riempite i barattoli con le zucchine fredde, pressandole bene all’interno con l'aiuto di una forchetta o della la pinza da cucina 13 quindi aggiungete la foglia di basilico 14. Dopo che la marinatura si è freddata, aggiungetela poco alla volta fino a ricoprire completamente le zucchine 15 ma fermandovi a 1 cm dal bordo.
									

								

															

																		
																															
											
										
																														
																		Posizionate il pressello per comprimere le verdure nel vasetto 16, quindi chiudete i barattoli 17. Se utilizzate barattoli con tappo a vite, avvitate bene ma senza stringere troppo 18. A questo punto passate alla bollitura dei vasetti, ovvero la pastorizzazione,  seguendo le indicazioni riportate nelle linee guida del Ministero della Salute citate in fondo alla ricetta. Se utilizzate barattoli con tappi a vite, una volta che i barattoli si saranno raffreddati verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto. Se dopo la ribollitura doveste notare la formazione di piccole bollicine d'aria, quando il barattolo è ancora caldo battetelo delicatamente su un piano, in modo da far risalire in superficie le bollicine che poi scompariranno naturalmente. Se utilizzate i barattoli con chiusure a guarnizione in gomma, al momento di consumare le zucchine in agrodolce potete fare la prova del sottovuoto tirando l'apposita linguetta: se tirandola produce un rumore secco vuol dire che il contenuto si è conservato con il sottovuoto corretto. Al contrario, se tirando la linguetta la guarnizione risulta "molle", significa che non si è creato il sottovuoto correttamente ed è meglio non mangiarne il contenuto. Le vostre zucchine in agrodolce sono pronte per essere gustate!
									

								

							
					    