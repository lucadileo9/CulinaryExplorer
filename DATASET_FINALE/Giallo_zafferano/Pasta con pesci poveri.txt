Difficoltà: Media
Non lasciatevi trarre in inganno dal nome… la pasta con pesci poveri è un primo piatto dal gusto incredibilmente ricco! Triglie, alici e sarde fanno parte del cosiddetto pesce azzurro e sono un vero e proprio concentrato di proprietà nutritive. Per esaltare il sapore di mare di questi ingredienti abbiamo preparato un fondo con gli scarti che viene utilizzato per risottare gli spaghetti a fine cottura: in questo modo otterrete un condimento cremoso e avvolgente, perfetto per i formati lunghi di pasta. L’aggiunta delle canocchie, infine, conferisce un tocco di dolcezza grazie alla loro polpa dalla consistenza tenera e delicata. Seguite le nostre indicazioni per la pulizia dei pesci, oppure fatevi aiutare dal vostro pescivendolo di fiducia, e deliziatevi con la nostra ricetta della pasta con pesci poveri!


						
						

														INGREDIENTI
							
													


						
														
							
							

							
								

																	Spaghetti
								
								
								
																	320
									g
																

								

							
								

																	Canocchie
								
								
								
																	500
									g
																

								

							
								

																	Sarde
								
								
								(già pulite, aperte a libro)
																	150
									g
																

								

							
								

																	Acciughe (alici)
								
								
								(già pulite, aperte a libro)
																	150
									g
																

								

							
								

																	Triglie
								
								
								(squamate ed eviscerate)
																	2
									
																

								

							
								

																	Pomodorini datterini
								
								
								
																	250
									g
																

								

							
								

																	Olive taggiasche
								
								
								
																	2
									cucchiai
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per il fondo
							

							
								

																	Pomodorini datterini
								
								
								
																	6
									
																

								

							
								

																	Cipollotto fresco
								
								
								
																	1
									
																

								

							
								

																	Concentrato di pomodoro
								
								
								
																	1
									cucchiaio
																

								

							
								

																	Vino bianco secco
								
								
								
																	½
									bicchiere
																

								

							
								

																	Ghiaccio
								
								
								
																	
									q.b.
																

								

							
								

																	Acqua
								
								
								fredda
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta con pesci poveri iniziate dalla pulizia delle triglie: incidete con il coltello sotto la testa e sopra la coda 1, poi fate passare la lama sopra la lisca lungo il ventre sia da un lato che dall’altro 2 e infine rimuovete i filetti ottenuti 3. Fate la stessa cosa dall’altro lato. Assicuratevi che la testa e la coda rimangano attaccate alla lisca centrale e tenete da parte gli scarti che vi serviranno successivamente per il fondo.
									

								

															

																		
																																											
											
										
																						
											
										
																						
											
										
																																										
																		Rifinite i filetti 4 ed eliminate le lische con delle pinzette da cucina, aiutandovi con le dita per individuarle 5. Per ultimo tagliate i filetti puliti a tocchetti 6.
									

								

															

																		
																																											
											
										
																						
											
										
																						
											
										
																																										
																		Passate alla pulizia delle canocchie: con un paio di forbici tagliate le estremità della coda per formare un triangolo 7, poi praticate dei tagli lungo i lati 8 e rimuovete la corazza 9.
									

								

															

																		
																																											
											
										
																						
											
										
																						
											
										
																																										
																		Estraete la polpa avendo cura di lasciarla intera 10 e tenete da parte gli scarti. Ora potete dedicarvi al fondo: mondate il cipollotto e tagliatelo a tocchetti 11, poi dividete a metà i pomodorini 12.
									

								

															

																		
																																											
											
										
																						
											
										
																						
											
										
																																										
																		In una pentola versate un filo d’olio, il cipollotto e i pomodorini 13, poi aggiungete il concentrato di pomodoro e fate tostare a fiamma vivace per qualche minuto 14. A questo punto unite gli scarti delle triglie e delle canocchie che avete tenuto da parte 15. Tostate ancora per 3-5 minuti a fiamma vivace, schiacciando bene gli scarti con un mestolo per far uscire tutti i succhi.
									

								

															

																		
																																											
											
										
																						
											
										
																						
											
										
																																										
																		Quando inizierà ad attaccarsi alla base della pentola deglassate con il vino bianco 16 e raschiate bene il fondo con il mestolo. Aspettate che la parte alcolica evapori del tutto, poi aggiungete ghiaccio e acqua fredda e abbassate la fiamma: l’abbassamento di temperatura permetterà di estrarre i sapori al meglio 17. Lasciate sobbollire a fuoco dolce per circa 30 minuti, avendo cura di rimuovere la schiuma che potrebbe affiorare in superficie a causa delle impurità. Nel frattempo occupatevi degli altri pesci eliminate le estremità delle sarde e delle alici, già pulite e aperte a libro 18.
									

								

															

																		
																																											
											
										
																						
											
										
																						
											
										
																																										
																		Tagliate le alici 19 e le sarde a tocchetti della stessa dimensione delle triglie 20 e tenete da parte 21.
									

								

															

																		
																																											
											
										
																						
											
										
																						
											
										
																																										
																		Trascorso il tempo di cottura del fondo 22, filtratelo attraverso un colino foderato con un panno carta bagnato (o garza alimentare) così da eliminare tutti i residui 23. Tenete il fondo da parte 24 e mettete a bollire una pentola di acqua per cuocere la pasta.
									

								

															

																		
																																											
											
										
																						
											
										
																						
											
										
																																										
																		Per preparare il sugo tagliate i pomodorini più piccoli a metà e quelli più grandi in quarti 25. In una casseruola soffriggete uno spicchio di aglio schiacciato e un peperoncino con un filo d’olio 26, poi aggiungete i pomodorini 27.
									

								

															

																		
																																											
											
										
																						
											
										
																						
											
										
																																										
																		Rosolate a fiamma vivace, poi unite le olive 28. Quando i pomodorini cominceranno ad appassire, versate il fondo 29 e continuate a cuocere per farlo ridurre ulteriormente 30.
									

								

															

																		
																																											
											
										
																						
											
										
																						
											
										
																																										
																		Intanto l’acqua sarà arrivata a bollore, quindi salate e aggiungete gli spaghetti 31. Scolate gli spaghetti 4 minuti prima della fine del tempo di cottura e trasferiteli nella padella con il condimento 32. Risottate la pasta nella padella fino a terminare la cottura, aiutandovi con un mestolo della sua acqua 33.
									

								

															

																		
																																											
											
										
																						
											
										
																						
											
										
																																										
																		Dopo un paio di minuti unite le sarde, le alici 34 e le triglie 35. A fine cottura aggiungete le canocchie, che cuoceranno in pochissimo tempo 36.
									

								

															

																		
																																											
											
										
																						
											
										
																						
											
										
																																										
																		Togliete la padella dal fuoco e profumate con il prezzemolo tritato 37, poi mantecate la pasta versando l’olio a filo mentre mescolate; in questo modo risulterà lucida e cremosa 38. Impiattate e servite subito la vostra pasta ai pesci poveri 39!
									

								

							
					    