Difficoltà: Facile
I cracker sono ottimi spezzafame da gustare in qualunque momento della giornata: leggeri, genuini e dai mille gusti! Farli in casa friabili o più croccanti è facilissimo e si possono realizzare con tantissime farine e gusti, come i cracker ai semi! Abbiamo pensato di proporvi una versione diversa dal solito, accattivante e gustosa, ricca ma salutare. Per i cracker di semi, infatti, abbiamo usato un mix di farine di farro e integrale, poi abbiamo aggiunto i nostri semini preferiti: sesamo, sesamo nero, semi di girasole e semi di lino, tutti ricchi di propietà benefiche. Un sapiente mix che vi restituirà dei cracker gustosi, ottimi da soli, con del burro salato spalmato o per accompagnare verdure grigliate. Sono perfetti anche per arricchire il cestino del pane in modo originale.


												
						
						

														INGREDIENTI
							
													


						
							
							

							
								

																	Farina di farro
								
								
								
																	130
									g
																

								

							
								

																	Farina integrale
								
								
								
																	120
									g
																

								

							
								

																	Semi di girasole
								
								
								
																	90
									g
																

								

							
								

																	Semi di lino
								
								
								
																	100
									g
																

								

							
								

																	Semi di sesamo nero
								
								
								
																	90
									g
																

								

							
								

																	Semi di sesamo
								
								
								
																	60
									g
																

								

							
								

																	Olio extravergine d'oliva
								
								
								
																	150
									g
																

								

							
								

																	Acqua
								
								
								
																	130
									g
																

								

							
								

																	Sale fino
								
								
								
																	
									q.b.
																

								

							
								

																	Fiocchi di sale
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i cracker ai semi in una ciotola capiente raccogliete farine e semi: la farina integrale e di farro, poi versate anche i semi di girasole, i semi di sesamo, sesamo nero 1, i semi di lino 2 e i semi di girasole 3.
									

								

															

																		
																																											
											
										
																						
											
										
																						
											
										
																																										
																		Mescolate il mix 4, aggiungete il sale 5 e l'olio extravergine d'oliva 6.
									

								

															

																		
																																											
											
										
																						
											
										
																						
											
										
																																										
																		Mescolate per far assorbire, poi versate l’acqua 8. Continuate a mescolare con il cucchiaio di legno, poi proseguite a mano. Una volta ottenuto un impasto consistente, dividetelo in 2 parti uguali per realizzare due infornate. Adagiate una parte su un foglio di carta forno 8, appiattite con le mani e coprite con un altro foglio di carta forno 9.
									

								

															

																		
																																											
											
										
																						
											
										
																						
											
										
																																										
																		Stendete ora con il matterello fino a uno spessore di un paio di millimetri 10. La forma risulterà un po’ irregolare ma non preoccupatevi. Spostate l'impasto steso su una teglia da 35x28 cm ed eliminate il foglio di carta forno superiore 11. Fate i necessari aggiustamenti per rendere uniforme: staccate l’impasto nei punti in cui è in eccesso per aggiungerlo dove manca. Appiattite bene con le mani 12 per ottenere un rettangolo uniforme.
									

								

															

																		
																																											
											
										
																						
											
										
																						
											
										
																																										
																		Come ultima cosa, cospargete con sale in fiocchi a piacere 13. Cuocete in forno ventilato preriscaldato a 180° per 13-15 minuti. Sfornate e tagliate in rettangoli di dimensioni a scelta 14. Nel nostro caso abbiamo ritagliato pezzi da 7x9 cm, ma regolatevi secondo il vostro gusto e la vostra teglia, potete anche spezzare a mano i cracker per forme irregolari. Infornate di nuovo stavolta per 4-5 minuti. Sfornate e lasciate raffreddare completamente i cracker ai semi 15.
									

								

							
					    