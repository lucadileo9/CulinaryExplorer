Difficoltà: Molto facile
Chi di noi non conserva il lontano ricordo dei pomeriggi in compagnia della nonna trascorsi a sgranare piselli chiacchierando seduti al tavolo? Le ore passavano piacevolmente mentre la ciotola si riempiva di brillanti semi verdi e una montagna di baccelli si accumulava lentamente ai nostri piedi, destinata ad essere irrimediabilmente uno scarto… anche le bucce dei piselli possono diventare ottimi ingredienti per piatti deliziosi, in un'ottica di cucina di recupero! Dopo la spadellata di scorze di fave, vi proponiamo un’altra gustosa ricetta anti-spreco: pasta con baccelli di piselli. Scoprite come trasformare le scorze di questi freschi ortaggi primaverili in una delicata crema che servirà da base vellutata per un primo piatto dalle tinte tricolori: il verde dei pisellini, il rosso dei peperoni e il bianco della burrata accenderanno la tavola con un’esplosione di sapori e consistenze davvero irresistibile. La pasta con baccelli di piselli è una ricetta che unisce funzionalità e creatività, un vero esempio di cucina virtuosa che conquisterà anche nonne e mamme… cosa aspettate a invitarle a cena?

Scoprite anche quanto è semplice preparare la nostra pasta e piselli cremosa!


												
						
						

														INGREDIENTI
							
							                            
                                
    								
    									
    										
    										502
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    502
    					
    					    					    					
    					    Carboidrati
    					    g
    					    65.6
    					
    					    					    					
    					      di cui zuccheri
    					    g
    					    9.5
    					
    					    					    					
    					    Proteine
    					    g
    					    19.9
    					
    					    					    					
    					    Grassi
    					    g
    					    17.3
    					
    					    					    					
    					      di cui saturi
    					    g
    					    5.74
    					
    					    					    					
    					    Fibre
    					    g
    					    14.6
    					
    					    					    					
    					    Colesterolo
    					    mg
    					    19
    					
    					    					    					
    					    Sodio
    					    mg
    					    435
    					
    					    				
    			
                            
													


						
							
							

							
								

																	Fusilli 5 cereali
								
								
								
																	320
									g
																

								

							
								

																	Pisellini
								
								
								freschi da pulire
																	1
									kg
																

								

							
								

																	Peperoni rossi
								
								
								
																	1
									
																

								

							
								

																	Burrata
								
								
								
																	100
									g
																

								

							
								

																	Scalogno
								
								
								
																	1
									
																

								

							
								

																	Vino bianco
								
								
								
																	30
									g
																

								

							
								

																	Panna fresca liquida
								
								
								
																	10
									g
																

								

							
								

																	Basilico
								
								
								
																	6
									foglie
																

								

							
								

																	Acqua
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con baccelli di piselli, per prima cosa preriscaldate il forno a 240° in modalità ventilata. Lavate i baccelli interi, poi sgranate i piselli e tenete da parte i baccelli 1, a cui successivamente rimuoverete il picciolo 2; in tutto avrete bisogno di 100 g di piselli sgranati e 200 g di baccelli. Mondate lo scalogno e tagliatelo a fettine sottili 3.
									

								

															

																		
																															
											
										
																														
																		Scaldate un filo d’olio in una padella ampia, aggiungete lo scalogno 4 e lasciatelo soffriggere a fiamma dolce per qualche minuto. Unite i piselli 5 e fateli rosolare per un paio di minuti, poi sfumate con il vino bianco 6 e continuate a cuocere per circa 10 minuti.
									

								

															

																		
																															
											
										
																														
																		Nel frattempo versate un filo d’olio in un pentolino a bordi alti, aggiungete i baccelli 7 e copriteli con l’acqua 8. Unite le foglie di basilico 9, salate, coprite con un coperchio e lasciate cuocere a fiamma dolce per 15-20 minuti.
									

								

															

																		
																															
											
										
																														
																		Mentre i baccelli cuociono, lavate e asciugate il peperone intero, poi sistematelo su una leccarda foderata con carta forno; conditelo con olio 10, sale e pepe 11 e infornatelo nel forno ventilato preriscaldato a 240° per almeno 20 minuti. Nel frattempo, mettete a bollire una pentola capiente di acqua salata. Quando i baccelli saranno cotti e l’acqua all’interno del pentolino si sarà ridotta di almeno un terzo, trasferiteli in un contenitore alto e stretto 12.
									

								

															

																		
																															
											
										
																														
																		Aggiungete un mestolo dell’acqua di cottura dei baccelli 13, unite la panna fresca 14 e frullate con un frullatore a immersione 15 per ridurli in crema, poi aggiustate di sale.
									

								

															

																		
																															
											
										
																														
																		Setacciate la crema ottenuta attraverso un colino a maglie strette 16 per ottenere una consistenza liscia e vellutata, poi copritela con pellicola a contatto 17 e tenetela da parte, a temperatura ambiente. Quando il peperone sarà cotto 18, trasferitelo su un tagliere e rimuovete il picciolo insieme ai semini interni.
									

								

															

																		
																															
											
										
																														
																		Aprite il peperone a metà ed eliminate la pelle 19, poi tagliatelo a striscioline 20. Nel frattempo l’acqua per la pasta sarà arrivata a bollore, quindi versate i fusilli 21 e fateli cuocere per il tempo indicato sulla confezione.
									

								

															

																		
																															
											
										
																														
																		A questo punto rimettete la padella con i piselli sul fuoco, aggiungete le striscioline di peperone 22 e fateli cuocere a fiamma dolce per una decina di minuti. Quando la pasta sarà al dente, scolatela direttamente nella padella con i piselli e i peperoni 23, aggiustate di pepe e fatela saltare brevemente per amalgamarla al condimento, aggiungendo se necessario un mestolo dell’acqua di cottura 24, poi spegnete il fuoco.
									

								

															

																		
																															
											
										
																														
																		Distribuite la vellutata di baccelli nei piatti da portata, aggiungete la pasta condita con i peperoni e i piselli 25 e completate con qualche filo di burrata 26. Condite con un filo d’olio e una macinata di pepe e la vostra pasta con baccelli di piselli è pronta per essere servita 27!
									

								

							
					    