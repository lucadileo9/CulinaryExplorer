Difficoltà: Facile
La marmellata di prugne è una dolce e aromatica conserva da preparare in casa, perfetta per tutta la famiglia, da gustare a colazione spalmata sulle fette biscottate oppure come farcitura golosa di altri dolci come biscotti, torte e crostate casalinghe. Ma non solo, oltre agli usi comuni ampliate i vostri orizzonti culinari e provate questa deliziosa marmellata fatta in casa anche per accompagnare le carni bianche o un tagliere di formaggi locali, magari nella variante con susine gialle oppure quella aromatizzata con lo zenzero, un abbinamento invitante e originale che vi conquisterà al primo assaggio!


												
						
						

														INGREDIENTI
							
													


						
							
														Per circa 800 g di marmellata
							

							
								

																	Prugne
								
								
								intere
																	1,15
									kg
																

								

							
								

																	Zucchero
								
								
								
																	400
									g
																

								

							
								

																	Succo di limone
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la marmellata di prugne lavate bene le prugne sotto l’acqua corrente 1 e togliete il nocciolo interno. Tagliatele a pezzi 2. Una volta tolto il nocciolo otterrete circa 1 kg di polpa. Mettete le prugne in una pentola e versate lo zucchero e il succo del limone 3, poi iniziate la cottura a fiamma dolce.
									

								

															

																		
																																											
											
										
																						
											
										
																						
											
										
																																										
																		Mescolate di tanto in tanto per evitare che si attacchi al fondo. Procedete con la cottura fino a far addensare bene la marmellata 5, ci vorrà circa un'ora. Per controllare la cottura procedete con la prova del piattino: versate un cucchiaino di marmellata su di un piattino e lasciate raffreddare. Inclinate il piattino 6 e verificate se la marmellata resta soda e non scivola: in questo caso è pronta, altrimenti proseguite ancora la cottura per qualche minuto e testate nuovamente la consistenza nello stesso modo.
									

								

															

																		
																																											
											
										
																						
											
										
																						
											
										
																																										
																		Quando si sarà addensata 7, versate la marmellata ancora bollente nei vasetti precedentemente sterilizzati 8 e chiudete con il coperchio 9. Capovolgete i vasetti su di un canovaccio quando sono ancora caldi e lasciateli raffreddare così capovolti, questo aiuterà la formazione del sottovuoto. Verificate sempre che si sia creato il sottovuoto: se il tappo al centro farà click-clack significa che il sottovuoto non si è creato e la confettura non si può consumare.
									

								

							
					    