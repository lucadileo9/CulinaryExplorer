Difficoltà: Facile
Il clafoutis alle albicocche è una rivisitazione del classico clafoutis alle ciliegie, un dolce della tradizione contadina francese, ormai diffuso e apprezzato in tutto il mondo. Simile ad un flan, questo dessert d’Oltralpe può essere realizzato anche con altri tipi di frutta, scelti in base alla stagione e al vostro gusto, e in tal caso assume anche il nome di “flognarde”. Che sia alle prugne, alle pesche, o salato, il clafoutis è sempre un piacere. Noi oggi abbiamo scelto di realizzare una versione estiva, utilizzando le albicocche fresche che vengono avvolte da una dolce pastella. Il risultato è un dessert dalla consistenza poco più soda di un budino, simile più ad un dolce al cucchiaio, da servire tiepido a fine pasto o per concedersi una merenda nutriente. Omettendo o sostituendo il brandy con del succo all’arancia sarà perfetto anche per i vostri bambini!


						
						

														INGREDIENTI
							
							                            
                                
    								
    									
    										
    										181
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    181
    					
    					    					    					
    					    Carboidrati
    					    g
    					    30.2
    					
    					    					    					
    					      di cui zuccheri
    					    g
    					    21.7
    					
    					    					    					
    					    Proteine
    					    g
    					    4.8
    					
    					    					    					
    					    Grassi
    					    g
    					    3.8
    					
    					    					    					
    					      di cui saturi
    					    g
    					    1.81
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    82
    					
    					    					    					
    					    Sodio
    					    mg
    					    139
    					
    					    				
    			
                            
													


						
														
							
														Ingredienti per uno stampo da 28 cm di diametro
							

							
								

																	Uova
								
								
								medie ( a temperatura ambiente)
																	3
									
																

								

							
								

																	Zucchero
								
								
								
																	100
									g
																

								

							
								

																	Scorza di limone
								
								
								
																	1
									
																

								

							
								

																	Farina 00
								
								
								
																	90
									g
																

								

							
								

																	Latte intero
								
								
								
																	200
									g
																

								

							
								

																	Sale fino
								
								
								
																	1
									pizzico
																

								

							
								

																	Albicocche
								
								
								
																	400
									g
																

								

							
								

																	Brandy
								
								
								
																	20
									g
																

								

							
														
							
						
														
							
														per imburrare
							

							
								

																	Burro
								
								
								
																	10
									g
																

								

							
								

																	Zucchero
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il clafoutis alle albicocche iniziate a rompere le uova in una ciotola e aggiungete lo zucchero 1. Sbattete con una frusta, o se preferite con uno sbattitore elettrico, fino ad ottenere un composto chiaro e spumoso che raggiunga il doppio del volume iniziale. Unite quindi la scorza del limone 2 e la farina setacciata direttamente nella ciotola 3 e amalgamate velocemente con una frusta, perchè non si creino grumi.
									

								

															

																		
																															
											
										
																														
																		Aggiungete il sale 4, il latte non troppo freddo 5 e mescolate fino ad ottenere una pastella piuttosto liquida. Versate in ultimo anche il brandy 6 e mescolate un'ultima volta.
									

								

															

																		
																															
											
										
																														
																		A questo punto lavate le albicocche sotto l'acqua corrente 7 e aiutandovi con un coltello dividetele a metà 8 ed eliminate il nocciolo. Tagliate ogni mezza albococca in 4 fettine 9.
									

								

															

																		
																															
											
										
																														
																		Prendete il vostro stampo, imburratelo e rivestitelo con lo zucchero 10, scuotendolo leggermente lo stampo per togliere quello in eccesso. Disponete le albicocche a raggiera nello stampo 11 fino a ricoprire l'intera base 12.
									

								

															

																		
																															
											
										
																														
																		Mescolate leggermente la pastella e versatela sulle albicocche (13-14). Infornate in forno statico preriscaldato a 180° per 55 minuti, fino a che risulterà ben dorato in superficie 12 (se utilizzate il forno ventilato cuocete a 160° per circa 45 minuti). A cottura avvenuta, sfornate il vostro clafoutis alle albicocche, lasciatelo intiepidire e servite.
									

								

							
					    