Difficoltà: Media
Apriamo le danze della maratona più golosa dell’anno con un appetizer raffinato e gustoso, il nostro antipasto crudo e avocado è un delizioso finger food che si gusterà prima con gli occhi, grazie a un’accattivante decorazione dai sapori esotici. Portare in tavola gusti nuovi e appetitosi, per arricchire il menu delle occasioni speciali, non è mai stato così facile. Questo invitante bocconcino è un sapiente e stuzzicante mix di aromi e consistenze che conquisterà i vostri ospiti al primo morso, anche i più tradizionalisti cederanno alla tentazione di assaggiare questa delizia. L’antipasto crudo e avocado è l’accompagnamento perfetto agli immancabili brindisi con le classiche bollicine, non vi resta che scoprire tutti i segreti per realizzarlo!


												
						
						

														INGREDIENTI
							
							                            
                                
    								
    									
    										
    										141
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    141
    					
    					    					    					
    					    Carboidrati
    					    g
    					    6.6
    					
    					    					    					
    					      di cui zuccheri
    					    g
    					    1.3
    					
    					    					    					
    					    Proteine
    					    g
    					    7
    					
    					    					    					
    					    Grassi
    					    g
    					    9.6
    					
    					    					    					
    					      di cui saturi
    					    g
    					    1.83
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    11
    					
    					    					    					
    					    Sodio
    					    mg
    					    593
    					
    					    				
    			
                            
													


						
							
														Ingredienti per 12 pezzi
							

							
								

																	Avocado
								
								
								non eccessivamente maturi
																	2
									
																

								

							
								

																	Farina di ceci
								
								
								
																	50
									g
																

								

							
								

																	Farina 00
								
								
								
																	50
									g
																

								

							
								

																	Lievito istantaneo per preparazioni salate
								
								
								
																	¼
									cucchiaino
																

								

							
								

																	Acqua
								
								
								a temperatura ambiente
																	120
									g
																

								

							
								

																	Sale fino
								
								
								
																	5
									g
																

								

							
								

																	Prosciutto crudo
								
								
								
																	12
									fette
																

								

							
								

																	Marmellata di arance
								
								
								
																	2
									cucchiai
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’antipasto delle feste iniziate dalla realizzazione della base: setacciate in una ciotola la farina di ceci 1 e la farina 00, aggiungete poi il lievito in polvere 3.
									

								

															

																		
																															
											
										
																														
																		Unite il sale 4, quindi iniziate a mescolare con una frusta versando a filo l’acqua poco alla volta fino ad incorporarla tutta (5-6).
									

								

															

																		
																															
											
										
																														
																		Quando il composto sarà ben liscio e privo di grumi 7 potrete procedere con la cottura: scaldate una piccola padella antiaderente e versate un mestolo di impasto 8, cuocete per 2-3 minuti, quindi girate con una spatola il blinis 9,
									

								

															

																		
																															
											
										
																														
																		proseguite la cottura per altri 2-3 minuti fino a quando non risulterà dorato 10. Man mano che saranno cotti, adagiateli su un piatto 11. Procedete con la cottura dei blinis fino ad esaurire l’impasto. Con le dosi indicate otterrete 12 blinis. Ora occupatevi dell’avocado: dividetelo a metà 12
									

								

															

																		
																															
											
										
																														
																		Estraete il nocciolo interno 13, sbucciate il frutto con il coltello 14 quindi tagliate ciascuna metà a fettine molto sottili 15.
									

								

															

																		
																															
											
										
																														
																		Formate ciascuna rosa con circa 10 fettine sottili di avocado in questo modo: mantenete le fettine una vicina all’altra, apritele a ventaglio aiutandovi con la lama di un coltello e il palmo della mano 16 facendole scivolare in verticale. Quindi arrotolatele a spirale 17 per conferire la forma tipica della rosa 18.
									

								

															

																		
																															
											
										
																														
																		Tutto è pronto per comporre l’antipasto: prendete un blinis, adagiate sopra una fettina di prosciutto crudo 19 e una rosellina di avocado 20. Accompagnate l’antipasto con un paio di cucchiai di marmellata di arancia (per renderla più liquida potete lavorarla leggermente con un mixer ad immersione 21 e servite subito il vostro antipasto crudo e avocado.
									

								

							
					    