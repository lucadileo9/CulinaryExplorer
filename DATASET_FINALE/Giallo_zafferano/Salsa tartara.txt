Difficoltà: Media
La salsa tartara è una salsa simile alla maionese, preparata con una base di tuorli sia sodi sia freschi che vanno montati aggiungendo aceto di vino bianco e olio a filo.

La particolarità della salsa tartara è che viene arricchita con un trito di cetriolini, capperi, dragoncello e prezzemolo, che la rendono più particolare e gustosa della maionese.

La salsa tartara è un ottimo accompagnamento per carni e pesci e servita nelle uova sode rappresenterà un gustoso antipasto.

Alcune varianti della salsa tartara prevedono anche l'aggiunta di olive verdi tritate o di un cucchiaino di senape per emulsionare.


												
						
						

														INGREDIENTI
							
							                            
                                
    								
    									
    										
    										129
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    129
    					
    					    					    					
    					    Carboidrati
    					    g
    					    0.2
    					
    					    					    					
    					      di cui zuccheri
    					    g
    					    0.2
    					
    					    					    					
    					    Proteine
    					    g
    					    0.8
    					
    					    					    					
    					    Grassi
    					    g
    					    13.9
    					
    					    					    					
    					      di cui saturi
    					    g
    					    1.82
    					
    					    					    					
    					    Fibre
    					    g
    					    0.2
    					
    					    					    					
    					    Colesterolo
    					    mg
    					    51
    					
    					    					    					
    					    Sodio
    					    mg
    					    95
    					
    					    				
    			
                            
													


						
							
														Ingredienti per circa 300 gr di salsa
							

							
								

																	Tuorli
								
								
								
																	6
									
																

								

							
								

																	Aceto di vino bianco
								
								
								
																	1
									cucchiaio
																

								

							
								

																	Capperi
								
								
								
																	1
									cucchiaio
																

								

							
								

																	Cetriolini sottaceto
								
								
								
																	3
									
																

								

							
								

																	Olio di semi
								
								
								
																	200
									ml
																

								

							
								

																	Prezzemolo
								
								
								
																	1
									ciuffo
																

								

							
								

																	Dragoncello
								
								
								
																	1
									ciuffo
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la salsa tartara cominciate facendo rassodare 4 uova. Nel frattempo tritate finemente con un coltello i cetriolini e i capperi 1, tritate anche il prezzemolo e il dragoncello 2. Separate i tuorli sodi delle uova e poneteli in una ciotola, aggiungete l'aceto di vino bianco 3, un bel pizzico di sale e una macinata di pepe nero.
									

								

															

																		
																															
											
										
																														
																		Ponete la ciotola su di un canovaccio inumidito così durante la preparazione della salsa la ciotola non si muoverà, lavorate quindi i tuorli con un cucchiaio di legno fino ad amalgamare bene gli ingredienti 4. Aggiungete infine i due tuorli freschi e iniziate a montare il composto con delle fruste elettriche, come per preparare una classica maionese; incorporate quindi l’olio molto lentamente prima a gocce poi a filo (sempre sottilissimo) continuando a montare con le fruste 5. Fate attenzione a non incorporare troppo olio alla volta e a montare sempre nella stessa direzione altrimenti la salsa impazzirà. Quando avrete unito tutto l’olio la salsa deve avere una consistenza soda e cremosa. A questo punto potete incorporare i cetriolini, i capperi il prezzemolo e il dragoncello tritati 6. La salsa tartara è pronta per essere gustata!
									

								

							
					    