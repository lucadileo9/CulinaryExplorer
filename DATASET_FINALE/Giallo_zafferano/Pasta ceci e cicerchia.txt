Difficoltà: Molto facile
La pasta con i legumi viene considerata giustamente un piatto della cucina povera perché utilizza ingredienti poco costosi, non per questo carenti in quanto a gusto o proprietà nutritive: oggi vi proponiamo una ricetta squisita, pasta ceci e cicerchia, che vi riporterà indietro nel tempo con il suo aroma rustico e genuino! Il sapore delicato delle cicerchie si sposa con quello più intenso dei ceci e viene completato dal profumo dell’alloro e del rosmarino. L’aggiunta della pasta, in questo caso abbiamo optato per i ditalini rigati, trasforma questa portata in un piatto completo e sostanzioso, adatto a grandi, piccini... e vegetariani! La pasta ceci e cicerchia è ottima da servire calda durante la stagione invernale, ma anche tiepida quando il solleone comincia a farsi sentire. Non conoscevate le cicerchie e ora che le avete assaggiate volete renderle protagoniste di tanti altri piatti? Provate la Zuppa di cicerchie con patate e pomodoro e fate un pieno di salute ed energia!


												
						
						

														INGREDIENTI
							
							                            
                                
    								
    									
    										
    										454
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    454
    					
    					    					    					
    					    Carboidrati
    					    g
    					    66.8
    					
    					    					    					
    					      di cui zuccheri
    					    g
    					    6.9
    					
    					    					    					
    					    Proteine
    					    g
    					    15.6
    					
    					    					    					
    					    Grassi
    					    g
    					    13.8
    					
    					    					    					
    					      di cui saturi
    					    g
    					    2.15
    					
    					    					    					
    					    Fibre
    					    g
    					    8.1
    					
    					    					    					    					
    					    Sodio
    					    mg
    					    1695
    					
    					    				
    			
                            
													


						
							
							

							
								

																	Ditalini Senza Glutine
								
								
								
																	200
									g
																

								

							
								

																	Ceci secchi
								
								
								
																	100
									g
																

								

							
								

																	Cicerchie secche
								
								
								
																	50
									g
																

								

							
								

																	Cipolle dorate
								
								
								
																	1
									
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Rosmarino
								
								
								
																	2
									rametti
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Alloro
								
								
								
																	2
									foglie
																

								

							
								

																	Olio extravergine d'oliva
								
								
								
																	40
									g
																

								

							
								

																	Brodo vegetale
								
								
								
																	1,5
									l
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta ceci e cicerchia, iniziate mettendo in ammollo i legumi in acqua fredda per 12 ore. Trascorso il tempo di ammollo, scolate i legumi, sciacquateli e metteteli da parte, poi preparate il brodo vegetale seguendo la nostra ricetta (in alternativa potete usare la stessa dose di acqua). Ora passate alla realizzazione del soffritto: pulite e tritate finemente la cipolla 1, la carota 2 e il sedano 3;
									

								

															

																		
																															
											
										
																														
																		scaldate l’olio in un tegame, fate rosolare l’aglio sbucciato e il rosmarino tritato 4 (oppure potete lasciare i rametti interi, come preferite), poi aggiungete il trito di cipolla, carota e sedano 5 e il peperoncino intero 6 e cuocete a fiamma dolce per una decina di minuti.
									

								

															

																		
																															
											
										
																														
																		Quando le verdure si saranno ammorbidite, aggiungete i ceci 7 e le cicerchie 8 e fateli rosolare per un paio di minuti col soffritto in modo che prendano sapore. Coprite i legumi a filo con il brodo vegetale o l’acqua bollente 9,
									

								

															

																		
																															
											
										
																														
																		aggiungete le foglie di alloro 10 e cuocete a fuoco dolce per circa 2 ore, aggiungendo un mestolo di brodo o acqua alla volta quando serve. Trascorso il tempo di cottura, rimuovete l’alloro, l’aglio e il peperoncino con una pinza e aggiustate di sale e di pepe. Trasferite un terzo dei legumi in un contenitore alto e stretto 11 e frullateli con un frullatore a immersione 12; tenete da parte il resto dei legumi.
									

								

															

																		
																															
											
										
																														
																		Versate la crema ottenuta in un’altra padella e allungatela con un mestolo di brodo 13. A questo punto potete lessare i ditalini rigati senza glutine in acqua bollente salata 14 per il tempo indicato sulla confezione. Quando la pasta è cotta, scolatela con una schiumarola e versatela direttamente nel tegame con la crema di legumi 15,
									

								

															

																		
																															
											
										
																														
																		poi aggiungete i ceci e le cicerchie che avevate messo da parte 16. Mescolate a fuoco dolce per amalgamare bene il tutto 17, regolate di sale e di pepe e servite la vostra pasta ceci e cicerchia calda o tiepida 18!
									

								

							
					    