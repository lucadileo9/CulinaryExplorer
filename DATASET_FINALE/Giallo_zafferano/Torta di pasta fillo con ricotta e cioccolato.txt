Difficoltà: Facile
Ricotta e cioccolato... un abbinamento goloso e ben riuscito, protagonista di moltissime ricette della cucina italiana. La Sicilia ne ha fatto una tradizione utilizzando questi ingredienti nelle sue ricette più classiche: cassata,  cannoli,  cartocci e dolcissime iris, ma l'Italia intera impazzisce davanti a questo duo strepitoso. Noi abbiamo scelto di raccogliere questa crema avvolgente in un guscio di pasta fillo, che nonostante l'umidità della ricotta una volta cotto risulterà fragrante e croccante! Le gocce di cioccolato e la scorza di arancio impreziosiscono questa preparazione rendendola unica... la torta di pasta fillo con ricotta e cioccolato conquisterà ad ogni assaggio i vostri ospiti che non vedranno l'ora di tornare a casa vostra per gustarne un'altra fetta!


												
						
						

														INGREDIENTI
							
							                            
                                
    								
    									
    										
    										506
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    506
    					
    					    					    					
    					    Carboidrati
    					    g
    					    37.4
    					
    					    					    					
    					      di cui zuccheri
    					    g
    					    26.1
    					
    					    					    					
    					    Proteine
    					    g
    					    12.7
    					
    					    					    					
    					    Grassi
    					    g
    					    34
    					
    					    					    					
    					      di cui saturi
    					    g
    					    17.97
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    133
    					
    					    					    					
    					    Sodio
    					    mg
    					    210
    					
    					    				
    			
                            
													


						
							
														Ingredienti per uno stampo da 24 cm
							

							
								

																	Pasta fillo
								
								
								
																	200
									g
																

								

							
								

																	Ricotta vaccina
								
								
								
																	650
									g
																

								

							
								

																	Uova
								
								
								(3 medie)
																	160
									g
																

								

							
								

																	Burro
								
								
								
																	45
									g
																

								

							
								

																	Zucchero a velo
								
								
								
																	60
									g
																

								

							
								

																	Gocce di cioccolato fondente
								
								
								
																	200
									g
																

								

							
								

																	Scorza d'arancia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta di pasta fillo con ricotta e cioccolato iniziate a realizzare la crema. Versate la ricotta in un colino 1 e setacciatela all'interno di una ciotola 2, poi unite lo zucchero a velo 3 e mescolate per amalgamare il tutto.
									

								

															

																		
																															
											
										
																														
																		Unite anche la scorza di arancia 4 e le uova precedentemente sbattute 5, dopodicchè frustate delicatamente fino ad ottenere una crema liscia ed omogenea 6.
									

								

															

																		
																															
											
										
																														
																		Aggiungete in ultimo anche le gocce di cioccolato 7, mescolate ancora una volta e tenete la vostra crema da parte. A questo punto prendete i fogli di pasta fillo e utilizzateli per foderare uno stampo da 24 cm (misurato in superficie; dal fondo di 22,5 cm). Spennellate con del burro fuso 8 per far aderire i vari fogli di pasta e proseguite in questo modo 9
									

								

															

																		
																															
											
										
																														
																		fino a terminarli 10. Con una forbice ritagliate il bordo in eccesso 11 e versate anche la crema all'inerno dello stampo 12.
									

								

															

																		
																															
											
										
																														
																		Con una spatola livellate la superficie 13, quindi cuocete la torta in forno statico preriscaldato a 180°per circa 45 minuti, (verificate la cottura quando mancano una decina di minuti, in base alla potenza del vostro forno; controllate quando risulterà ben dorata sui bordi). A questo punto sfornate la vostra torta di pasta fillo con ricotta e cioccolato 14 e lasciatela raffreddare prima di sformarla e servirla 15!
									

								

							
					    