Difficoltà: Facile
Le melanzane alla sarda sono un contorno dal sapore mediterraneo da preparare con ingredienti semplici: melanzane, pomodori, aglio, prezzemolo e olio d’oliva. Le melanzane alla sarda sono una ricetta leggera che può essere servita a seconda dei gusti calda o fredda. Ma sono anche un piatto molto versatile: da sole si prestano per la dieta vegetariana e vegana oppure diventano uno squisito contorno per carne e pesce nelle cene primaverili o estive.
Quindi con le melanzane alla sarda potrete soddisfare tutte le esigenze dei vostri ospiti!


												
						
						

														INGREDIENTI
							
							                            
                                
    								
    									
    										
    										63
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    63
    					
    					    					    					
    					    Carboidrati
    					    g
    					    6.7
    					
    					    					    					
    					      di cui zuccheri
    					    g
    					    6.7
    					
    					    					    					
    					    Proteine
    					    g
    					    2.5
    					
    					    					    					
    					    Grassi
    					    g
    					    2.8
    					
    					    					    					
    					      di cui saturi
    					    g
    					    0.42
    					
    					    					    					
    					    Fibre
    					    g
    					    4.7
    					
    					    					    					    					
    					    Sodio
    					    mg
    					    241
    					
    					    				
    			
                            
													


						
							
							

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								 
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								 
																	
									q.b.
																

								

							
								

																	Melanzane
								
								
								 
																	970
									g
																

								

							
								

																	Pomodori ramati
								
								
								 
																	500
									g
																

								

							
								

																	Prezzemolo
								
								
								 tritato
																	3
									cucchiai
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le melanzane alla sarda, potete utilizzare sia la varietà violetta allungata che quella tonda. Per prima cosa lavate le melanzane e tagliatele a fette di mezzo centimetro 1 . Con la lama di un coltello incidete ogni fetta di melanzana praticando delle righe verticali, orizzontali e trasversali, in modo da formare un disegno a scacchiera. Questa operazione servirà a far perdere più facilmente l'umore amarogno delle melanzane e a facilitare la cottura uniforme 2. Salate le fette di melanzana e adagiatele in uno scolapasta 3. Copritele con un piatto sul quale metterete un peso in modo da comprimerle e lasciatele così per una mezz’ora, in modo che perdano il liquido amarognolo.
									

								

															

																		
																															
											
										
																														
																		Nel frattempo lavate i pomodori, tagliateli a metà e scavate l’interno delicatamente con un coltellino per eliminare i semi (4 - 5). Ora tagliateli a pezzetti di mezzo centimetro 6 e versateli in una ciotola.
									

								

															

																		
																															
											
										
																														
																		A questo punto condite i pomodori: aggiungerete gli spicchi di aglio 7 e i tre cucchiai di prezzemolo tritati finemente, il sale 8 e infine l’olio 9. Mescolate e lasciate macerare per qualche minuto i pezzetti di pomodori con il condimento.
									

								

															

																		
																															
											
										
																														
																		Intanto, trascorsa la mezz’ora, riprendete le fette di melanzane e controllate che abbiano rilasciato l’acqua amarognola 10. Sciacquatele sotto l’acqua corrente fredda 11 e poi asciugatele per bene con carta da cucina o con un panno. Poi, scaldate il forno statico a 180°-200°. Ungete una pirofila di 34 cm dai bordi alti con olio d'oliva e iniziate a formare uno strato di melanzane 12.
									

								

															

																		
																															
											
										
																														
																		Coprite poi con uno strato di pomodorini tagliati 13. Continuate in questo modo fino a quando avrete esaurito tutte le melanzane, come illustrato nella foto 14. Poi infornate la pirofila, in forno statico già caldo e cuocete a 200° per almeno 40 minuti. Sfornate e servite le melanzane calde o fredde a seconda dei vostri gusti 15.
									

								

							
					    