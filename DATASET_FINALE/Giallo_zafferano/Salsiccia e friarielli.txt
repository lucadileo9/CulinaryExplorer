Difficoltà: Molto facile
Se vi capiterà di essere ospiti a casa di amici campani, vi proporranno almeno una volta salsiccia e friarielli...non solo di domenica! Un piatto che è pura poesia, un secondo completo di contorno tipico che si prepara con grande semplicità, dal sapore unico! Le salsicce napoletane a punta di coltello, insieme ai friarielli, sono il condimento tipico campano della pizza, fanno da ripieno a un babà rustico e si trasformano velocemente da farcitura per un tozzo di pane (o cuzzetiello)! Quando parliamo di friarielli, però, facciamo attenzione a non confonderli con i friggitelli, i napoletani più sensibili si potrebbero offendere! Quelli di cui parliamo oggi sono una verdura a foglia larga, nascono nei territori campani e hanno la caratteristica di essere teneri e amarognoli. Vi abbiamo fatto venire fame vero? Pronti a preparre salsiccia e friarielli... se non avete la verdura campana potrete sempre "ripiegare" sulle cime di rapa!


												
						
						

														INGREDIENTI
							
							                            
                                
    								
    									
    										
    										608
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    608
    					
    					    					    					
    					    Carboidrati
    					    g
    					    12.4
    					
    					    					    					
    					      di cui zuccheri
    					    g
    					    12.4
    					
    					    					    					
    					    Proteine
    					    g
    					    25.9
    					
    					    					    					
    					    Grassi
    					    g
    					    46.9
    					
    					    					    					
    					      di cui saturi
    					    g
    					    15.05
    					
    					    					    					
    					    Fibre
    					    g
    					    7.8
    					
    					    					    					
    					    Colesterolo
    					    mg
    					    92
    					
    					    					    					
    					    Sodio
    					    mg
    					    2237
    					
    					    				
    			
                            
													


						
							
							

							
								

																	Salsiccia
								
								
								(napoletane, a punta di coltello)
																	4
									
																

								

							
								

																	Friarielli
								
								
								
																	1,3
									kg
																

								

							
								

																	Peperoncino fresco
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Acqua
								
								
								
																	
									q.b.
																

								

							
								

																	Vino bianco
								
								
								
																	125
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare salsiccia e friarielli iniziate nel mondare questi ultimi: tenete da parte i gambi con le foglie più piccole e le infiorescenze, assicuratevi che non ci siano parti ingiallite sulle foglie più grandi, andranno eliminate. Sfilate dai gambi le foglie sane tenendo con una mano il gambo e tirando su la parte con le foglie 1. Lavate per bene i friarielli sotto acqua corrente 2. In una padella mettete dell'olio, l'aglio e il peperoncino diviso a metà 3, 
									

								

															

																		
																																											
											
										
																						
											
										
																						
											
										
																																										
																		scaldate il tutto e mettete dentro anche i friarielli 4. Coprite con coperchio e cuocete i friarielli fino ad averli belli appassiti 5. Girate spesso con un cucchiaio di legno e aggiungete il sale a metà cottura. Levateli dal fuoco quando saranno belli morbidi e appassiti 6. 
									

								

															

																		
																																											
											
										
																						
											
										
																						
											
										
																																										
																		Ora prendete le salsicce e pungetele con un coltello o una forchetta 7. Mettete le salsicce in padella con un poco di acqua e cuocete così per circa 10 minuti 8. Fate ritirare l’acqua 9 
									

								

															

																		
																																											
											
										
																						
											
										
																						
											
										
																																										
																		e versate il vino bianco 10. Fate evaporare e asciugare il vino, quindi ultimate la cottura delle salsicce in padella finché non saranno dorate: se volete potete aggiungere un filo di olio 11. Una volta che le salsicce sono belle rosolate, trasferitele nella padella con i friarielli. Rimettete la padella sul fuoco e fate insaporire per cinque minuti. Servite salsiccia e friarielli gustando il tutto ben caldo 12.
									

								

							
					    