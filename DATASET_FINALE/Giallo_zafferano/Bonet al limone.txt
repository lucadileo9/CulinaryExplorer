Difficoltà: Facile
Il bonet è un delicato dolce al cucchiaio di origine piemontese che si potrebbe omaggiare con l'espressione "tanto di cappello"!
Prende il nome da un copricapo tondeggiante la cui forma ricorda lo stampo a tronco di cono per il budino.
Il bonet è infatti un budino fatto con un ingrediente particolare: l'amaretto.
Se poi si utilizza il tipico amaretto di Mombaruzzo (località piemontese), la ricetta assume ancora di più il gusto della tradizione. Rispetto alla versione classica con cioccolato e rum che potete consultare qui, in questa ricetta noi di GialloZafferano vi proponiamo la variante al limone, insolita e ancora più delicata: l'aroma è dato dal succo e scorza di limoni non trattati e dal liquore al limoncello per dare un gusto più deciso e intenso.
Il bonet al limone sorprenderà per la consistenza spumosa e compatta dal gusto raffinato per deliziare i vostri ospiti con un dolce di grande effetto!


						
						

														INGREDIENTI
							
													


						
														
							
														Ingredienti (per uno stampo rettangolare 31x12)
							

							
								

																	Latte intero
								
								
								
																	700
									g
																

								

							
								

																	Succo di limone
								
								
								
																	3
									
																

								

							
								

																	Scorza di limone
								
								
								non trattato
																	1
									
																

								

							
								

																	Limoncello
								
								
								
																	70
									g
																

								

							
								

																	Amaretti
								
								
								
																	100
									g
																

								

							
								

																	Tuorli
								
								
								
																	10
									
																

								

							
								

																	Zucchero
								
								
								
																	150
									g
																

								

							
								

																	Amido di mais (maizena)
								
								
								
																	50
									g
																

								

							
								

																	Acqua
								
								
								calda
																	
									q.b.
																

								

							
														
							
						
														
							
														Per guarnire
							

							
								

																	Limoni
								
								
								
																	1
									
																

								

							
								

																	Menta
								
								
								(facoltativa)
																	
									q.b.
																

								

							
								

																	Zucchero
								
								
								
																	20
									g
																

								

							
								

																	Amaretti
								
								
								
																	2
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il bonet al limone, iniziate dagli amaretti: metteteli nel frullatore 1 e tritateli (potete anche sbriciolarli a mano finemente), quindi aggiungete alla polvere ottenuta l'amido di mais setacciato 2 e mettete il composto ottenuto da parte. Ponete le uova in una planetaria, o se non l'avete in una ciotola capiente, azionate le fruste e aggiungete lo zucchero a mano a mano 3.
									

								

															

																		
																															
											
										
																														
																		Montate le uova con lo zucchero 4 fino ad ottenere una crema chiara e omogenea. Poi incorporate il limoncello 5 e la scorza grattugiata di limone non trattato 6.
									

								

															

																		
																															
											
										
																														
																		Con le fruste sempre in funzione, versate il succo filtrato dei limoni 7, la polvere di amaretti e maizena che avevate messo da parte 8 e aggiungete il latte a temperatura ambiente a filo 9; continuate a mescolare gli ingredienti per amalgamarli.
									

								

															

																		
																															
											
										
																														
																		Ora, prendete uno stampo rettangolare da plumcake 31x12 e profondo 6 cm (oppure degli stampini monodose da budino), mettetelo in una teglia capiente e profonda. Quindi versate il composto nello stampo aiutandovi con un mestolo 10. A questo punto, per la cottura a bagnomaria, versate dell'acqua calda nella teglia arrivando ai 2/3 dell'altezza dello stampo 11. Fate cuocere il bonet al limone a forno statico preriscaldato a 180° per 45-50 minuti  (se forno ventilato 160° per 40-45 minuti). Il bonet sarà cotto quando vedrete che inizierà a staccarsi dalle pareti dello stampo e la superficie apparirà leggermente dorata; toglietelo quindi dal forno e dallo stampo del bagnomaria con delicatezza; lasciate raffreddare completamente a temperatura ambiente 12. Quando sarà freddo, mettetelo in frigo per circa 1 ora.
									

								

															

																		
																															
											
										
																														
																		Intanto preparate la guarnizione: lavate il limone e ricavate delle fettine sottili 13. Trasferite le fettine in una padella, aggiungete lo zucchero e cuocete qualche minuto per caramellare le fettine di limone (14-15). Quindi spegnete e fate raffreddare.
									

								

															

																		
																															
											
										
																														
																		Quindi tirate fuori dal frigorifero il bonet, riempite un contenitore con acqua bollente e immergete lo stampo con il bonet per pochi secondi nell'acqua bollente per rendere più facile l'estrazione del dolce. Potete aiutarvi con la punta di un coltello per staccare più delilcatamente il dolce dalle pareti dello stampo. Sformate quindi il dolce capovolgendolo su un piatto da portata 16. Ora potete guarnire il vostro bonet al limone: distribuite a piacere le fettine di limone caramellate o fresche sulla superficie e se volete qualche strisciolina di scorza. Aggiungete quindi gli amaretti interi o sbriciolati a vostro piacimento e le fettine di limone caramellate intorno al dolce 17, se gradite anche qualche fogliolina di menta. Il vostro bonet è pronto per essere servito 18!
									

								

							
					    