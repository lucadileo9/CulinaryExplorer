Difficoltà: Facile
Siete stati in vacanza in Grecia e sicuramente siete stati conquistati dai più famosi piatti tipici come i souvlaki e gli spanakopita, per non parlare della buonissima moussaka! Ma è altamente probabile che, lì quasi defilato, vi sia mancato all'appello uno dei piatti a base di polpo che si possono assaggiare. Abbiamo provato a replicare questi sapori caratteristici per il polpo alla greca: vino rosso, cipolle, pomodoro e aromi per un piatto succulento spesso accompagnato con patate, orzo o pane, una valida alternativa al classico modo di consumare il polpo (in Grecia ma anche in Italia), ovvero semplicemente grigliato. Il polpo viene cotto lentamente con questo condimento saporito e profumato, una vera prelibatezza genuina e goduriosa, una preparazione che entrerà subito nel vostro ricettario!


												
						
						

														INGREDIENTI
							
													


						
							
							

							
								

																	Polpo
								
								
								
																	700
									g
																

								

							
								

																	Passata di pomodoro
								
								
								
																	125
									g
																

								

							
								

																	Vino rosso
								
								
								non troppo corposo
																	160
									g
																

								

							
								

																	Cipolle bianche
								
								
								piccola
																	1
									
																

								

							
								

																	Aglio
								
								
								
																	1
									spicchio
																

								

							
								

																	Chiodi di garofano
								
								
								
																	5
									
																

								

							
								

																	Alloro
								
								
								
																	2
									foglie
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il polpo alla greca cominciate dalla pulizia del polpo. Dopo aver svuotato la testa, rimosso la parte con gli occhi e il becco, al disotto, sciacquate e tagliatelo. Ottenete dei pezzi grossi 5-6 cm 1, fate lo stesso con la testa 2 e infine tritate cipolla e aglio già puliti 3.
									

								

															

																		
																															
											
										
																														
																		Spostatevi ai fornelli e mettete una casseruola sul fuoco, tuffate i pezzi di polpo 4 e saltateli a fiamma viva per una ventina di minuti mescolando di tanto in tanto 5, in questo modo il mollusco rilascerà la sua acqua 6.
									

								

															

																		
																															
											
										
																														
																		Trascorso il tempo necessario affinché il polpo si sia asciugato aggiungete dell’olio 7 e poi il trito di cipolla e aglio 8. Continuate a mescolare ancora un po’ 9
									

								

															

																		
																															
											
										
																														
																		e poi profumate con alloro 10 e i chiodi di garofano 11. Aggiungete la passata di pomodoro 12,
									

								

															

																		
																															
											
										
																														
																		il vino rosso 13 e regolate di sale e di pepe 14. Mescolate bene 15
									

								

															

																		
																															
											
										
																														
																		e proseguite la cottura a fuoco basso per un’ora coprendo con il coperchio 16. Trascorso il tempo assicuratevi che il fondo abbia assunto la consistenza desiderata 17, quindi spegnete e servite il vostro polpo alla greca 18.
									

								

							
					    