Difficoltà: Facile
Oggi vi presentiamo un primo piatto di pesce raffinato e semplice da preparare: la pasta con coda di rospo, zucchine e pomodori secchi. La coda di rospo, anche nota come rana pescatrice, è un pesce dalle carni sode e compatte che in cottura acquisiscono un candido colore bianco. La polpa prelibata delle carni di questo pesce si sposa alla perfezione con il gusto delicato delle zucchine. Ad insaporire il condimento vengono aggiunti degli sfiziosi pomodori secchi che donano un sapore più deciso che fa da contraltare a quello del pesce e della verdura. Se volete regalare un piccolo angolo di paradiso ai vostri commensali, abbinate a questa portata del vino bianco per un primo piatto che conquisterà anche i palati più esigenti!


												
						
						

														INGREDIENTI
							
							                            
                                
    								
    									
    										
    										500
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    500
    					
    					    					    					
    					    Carboidrati
    					    g
    					    75.9
    					
    					    					    					
    					      di cui zuccheri
    					    g
    					    11.8
    					
    					    					    					
    					    Proteine
    					    g
    					    27.7
    					
    					    					    					
    					    Grassi
    					    g
    					    8.7
    					
    					    					    					
    					      di cui saturi
    					    g
    					    1.29
    					
    					    					    					
    					    Fibre
    					    g
    					    6.1
    					
    					    					    					
    					    Colesterolo
    					    mg
    					    44
    					
    					    					    					
    					    Sodio
    					    mg
    					    370
    					
    					    				
    			
                            
													


						
							
							

							
								

																	Fusilli Bucati Corti
								
								
								
																	320
									g
																

								

							
								

																	Coda di rospo
								
								
								
																	500
									g
																

								

							
								

																	Zucchine
								
								
								
																	380
									g
																

								

							
								

																	Pomodori secchi
								
								
								
																	75
									g
																

								

							
								

																	Scalogno
								
								
								
																	35
									g
																

								

							
								

																	Vino bianco
								
								
								
																	50
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Prezzemolo
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Acqua
								
								
								
																	100
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con coda di rospo, zucchine e pomodori secchi iniziate tagliando a dadini di circa 2 cm la coda di rospo 1. Spuntate le zucchine e tagliatele a rondelle sottili 2, poi tagliate a piccoli pezzetti i pomodori secchi 3.
									

								

															

																		
																															
											
										
																														
																		Tritate finemente lo scalogno 4 ed il prezzemolo 5. Procedete con la preparazione del condimento: prendete una padella antiaderente dal fondo ampio e irroratela con un filo di olio. Quindi fatevi rosolare lo scalogno a fuoco dolce per circa 4-5 minuti 6.
									

								

															

																		
																															
											
										
																														
																		Unite i pomodori 7 e 50g di acqua 8 e lasciate cuocere a fuoco dolce per altri 5 minuti 9.
									

								

															

																		
																															
											
										
																														
																		Quando saranno appassiti versate le zucchine 10, aggiustate di sale 11 e pepe e mescolatele agli altri ingredienti. Versate i restanti 50 g di acqua 12 e lasciate cuocere per 10 minuti a fuoco dolce.
									

								

															

																		
																															
											
										
																														
																		Unite ora la coda di rospo 13 ed uniformatela agli altri ingredienti 14. Sfumate con vino bianco 15, lasciando cuocere per 3-4 minuti.
									

								

															

																		
																															
											
										
																														
																		Versate il prezzemolo 16, avendo cura di tenerne un po’ da parte per la decorazione finale del piatto, ed amalgamate gli ingredienti 17. Lessate a questo punto la pasta in abbondante acqua salata 18 e scolatela al dente.
									

								

															

																		
																															
											
										
																														
																		Trasferitela nella padella con il condimento 19 e fatela saltare per 2-3 minuti. Spolverizzate con il prezzemolo rimanente 20 ed impiattate la vostra pasta con coda di rospo, zucchine e pomodori secchi 21!
									

								

							
					    