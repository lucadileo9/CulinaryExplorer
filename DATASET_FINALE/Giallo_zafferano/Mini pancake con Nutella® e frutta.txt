Difficoltà: Facile
Radunate i vostri amici, questa domenica la colazione si fa lenta, lunga e conviviale! Abbiamo in serbo per voi una ricetta davvero golosa, perfetta da condividere con loro. I mini pancake con Nutella® e frutta piaceranno proprio a tutti! Sono piccole torrette realizzate con soffici dischetti di pancake, alternati da Nutella® e impreziositi con una decorazione colorata a base di frutta fresca. Noi abbiamo scelto lamponi, ribes e mirtilli ma voi potrete decorare con fantasia e guarnire queste piccole delizie con la frutta che più amate e variarla in base alla stagione!
Golosi e colorati renderanno la vostra tavola davvero magica e gioiosa, non vi resta che scegliere un buon succo di frutta e gustarli in compagnia!


						
						

														INGREDIENTI
							
													


						
														
							
														Ingredienti per 60 mini pancake
							

							
								

																	Burro
								
								
								fuso tiepido
																	25
									g
																

								

							
								

																	Farina 00
								
								
								
																	125
									g
																

								

							
								

																	Uova
								
								
								
																	2
									
																

								

							
								

																	Latte intero
								
								
								
																	200
									g
																

								

							
								

																	Lievito in polvere per dolci
								
								
								
																	6
									g
																

								

							
								

																	Zucchero
								
								
								
																	15
									g
																

								

							
														
							
						
														
							
														per farcire e decorare
							

							
								

																	Nutella®
								
								
								
																	300
									g
																

								

							
								

																	Lamponi
								
								
								
																	
									q.b.
																

								

							
								

																	Mirtilli
								
								
								
																	
									q.b.
																

								

							
								

																	Ribes rosso
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i mini pancake con Nutella® e frutta come prima cosa realizzate l'impasto. Separate i tuorli dagli albumi e trasferiteli in due ciotole diverse. Sbattete i tuorli con una frusta a mano, aggiungete il burro fuso tiepido 1. Unite poi il latte a filo 2 e continuate a sbattere con la frusta 3.
									

								

															

																		
																															
											
										
																														
																		A parte mescolate la farina insieme al lievito e setacciate il tutto all'interno del composto di tuorli 4. Mescolate con la frusta per amalgamare il composto 5. A parte montate gli albumi aggiungendo lo zucchero 6 
									

								

															

																		
																															
											
										
																														
																		e quando saranno bianchi e spumosi incorporateli delicatamente al composto di tuorli, con movimenti dall'alto verso il basso 7, per evitare di smontarli. Scaldate sul fuoco una padella ampia antiaderente, ungete il fondo con poco burro e eliminate l'eccesso con un foglio di carta da cucina 8. Aiutandovi con un cucchiaino versate dei mucchietti di impasto, distanziandoli tra di loro 9. Non ci sarà bisogno di spandere il composto, come per i classici pancake. In cottura si allargheranno leggermente e otterrete dei dischi grandi circa 4 cm. 
									

								

															

																		
																															
											
										
																														
																		Dopo pochi minuti inizieranno a comparire le prima bollicine, sarà il momento giusto per girarli 10. Proseguite la cottura anche dall'altro lato fino a che non saranno ben dorati 11. Trasferite in una ciotolina e proseguite con la cottura, fino a terminare l'impasto 12. 
									

								

															

																		
																															
											
										
																														
																		A questo punto non vi resta che comporre i vostri pancake. Trasferite Nutella® in una sacca da pasticcera dotata di bocchetta liscia. Prendete uno dei dischetti spremete circa 5 g di Nutella® 13 e posizionate sopra un altro dischetto di pancake 14. Spremete ancora 5 g di Nutella®, posizionate sopra un altro dischetto e terminate con altri 5 g di Nutella®. Decorate con un lampone 15
									

								

															

																		
																															
											
										
																														
																		e fermate la torretta con uno stecchino 16. Componete in questo modo circa metà dei pancake, mentre l'altra metà potrete decorarla con mirtilli e ribes 17. I mini pancake con Nutella® e frutta sono pronti da servire 18. 
									

								

							
					    