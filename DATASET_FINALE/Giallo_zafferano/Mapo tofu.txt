Difficoltà: Facile
La cucina del Sichuan vanta piatti semplici ma caratterizzati da sapori piuttosto piccanti, decisi e contrastanti grazie all’uso abbondante di spezie e peperoncino! Dopo aver realizzato il pollo gong bao e i gamberi in salsa piccante, Chef Mulan ci propone il mapo tofu, una delle ricette cinesi più amate. Solitamente ritenuto un sostituto della carne, il tofu in questo caso è considerato alla stregua di una verdura e viene saltato nel wok con del macinato di maiale: il risultato è una pietanza ricca e sostanziosa, ottima da accompagnare con del riso a vapore! Facile e veloce da preparare, il mapo tofu è una specialità che merita di essere assaggiata almeno una volta… conquisterà anche voi col suo gusto intenso?


												
						
						

														INGREDIENTI
							
													


						
							
							

							
								

																	Tofu
								
								
								solido
																	450
									g
																

								

							
								

																	Macinato di maiale
								
								
								
																	150
									g
																

								

							
								

																	Salsa piccante
								
								
								
																	2
									cucchiai
																

								

							
								

																	Salsa di soia
								
								
								chiara
																	2
									cucchiai
																

								

							
								

																	Salsa di soia
								
								
								scura
																	2
									cucchiaini
																

								

							
								

																	Zucchero
								
								
								
																	1
									cucchiaino
																

								

							
								

																	Fecola di patate
								
								
								
																	1
									cucchiaino
																

								

							
								

																	Acqua
								
								
								
																	4
									cucchiai
																

								

							
								

																	Cipollotto fresco
								
								
								(la parte verde)
																	
									q.b.
																

								

							
								

																	Olio di semi di girasole
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il mapo tofu per prima cosa tagliate il tofu a cubetti, facendo molta attenzione a non sfaldarli 1. Sbollentate i cubetti di tofu in acqua leggermente salata per un minuto 2, poi scolate e tenete momentaneamente da parte 3.
									

								

															

																		
																																											
											
										
																						
											
										
																						
											
										
																																										
																		Scaldate un filo di olio di semi nel wok 4, poi aggiungete la carne macinata 5 e rosolate per qualche minuto, mescolando spesso 6.
									

								

															

																		
																																											
											
										
																						
											
										
																						
											
										
																																										
																		Insaporite con la salsa piccante 7 e il pepe. Mescolate bene per amalgamare 8, poi unite il tofu 9.
									

								

															

																		
																																											
											
										
																						
											
										
																						
											
										
																																										
																		Condite con la salsa di soia chiara 10 e la salsa di soia scura 11, poi versate 3 cucchiai di acqua calda 12.
									

								

															

																		
																																											
											
										
																						
											
										
																						
											
										
																																										
																		Aggiungete anche lo zucchero 13 e fate saltare per un paio di minuti. Nel frattempo diluite la fecola di patate con un cucchiaio di acqua e versatela nel wok 14. Mescolate bene e spegnete il fuoco 15.
									

								

															

																		
																																											
											
										
																						
											
										
																						
											
										
																																										
																		Tagliate a rondelle la parte verde del cipollotto 16 e usatela per guarnire il piatto 17. Il vostro mapo tofu è pronto per essere gustato 18!
									

								

							
					    