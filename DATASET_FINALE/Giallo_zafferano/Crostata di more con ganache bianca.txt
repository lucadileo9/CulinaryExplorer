Difficoltà: Facile
Preferite il cioccolato fondente o il cioccolato bianco? Se fate parte della seconda categoria questo è il dolce perfetto per prendervi per la gola: la crostata di more con ganache bianca! Una base di frolla alle mandorle aromatizzata al limone accoglie un goloso ripieno realizzato con uno strato di confettura di more ricoperto con un generoso strato di ganache al cioccolato bianco. Le more fresche utilizzate per la decorazione non solo aggiungono una nota di contrasto al colore candido di questa torta, ma ne bilanciano anche la dolcezza con una leggera punta di acidità.


						
						

														INGREDIENTI
							
													


						
														
							
														Per la frolla (per uno stampo del diametro di 24 cm)
							

							
								

																	Farina 00
								
								
								
																	150
									g
																

								

							
								

																	Farina di mandorle
								
								
								
																	150
									g
																

								

							
								

																	Burro
								
								
								
																	150
									g
																

								

							
								

																	Zucchero
								
								
								
																	150
									g
																

								

							
								

																	Uova
								
								
								(circa 1 medio)
																	50
									g
																

								

							
								

																	Lievito in polvere per dolci
								
								
								
																	7
									g
																

								

							
								

																	Scorza di limone
								
								
								
																	1
									
																

								

							
								

																	Sale fino
								
								
								
																	2
									g
																

								

							
														
							
						
														
							
														Per la ganache al cioccolato bianco
							

							
								

																	Cioccolato bianco
								
								
								
																	500
									g
																

								

							
								

																	Panna fresca liquida
								
								
								
																	300
									g
																

								

							
								

																	Scorza di limone
								
								
								
																	1
									
																

								

							
														
							
						
														
							
														Per farcire e decorare
							

							
								

																	Confettura di more
								
								
								
																	150
									g
																

								

							
								

																	More
								
								
								
																	500
									g
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la crostata di more con ganache bianca iniziate dalla frolla: versate in una ciotola il burro, lo zucchero 1, la scorza grattugiata del limone 2 e il sale 3, poi lavorate con le mani fino a quando lo zucchero sarà stato assorbito.
									

								

															

																		
																																											
											
										
																						
											
										
																						
											
										
																																										
																		A questo punto unite l’uovo 4 e impastate ancora per amalgamarlo. Aggiungete la farina 00 e la farina di mandorle 5 e continuate a impastare, poi versate anche il lievito 6.
									

								

															

																		
																																											
											
										
																						
											
										
																						
											
										
																																										
																		Impastate nella ciotola per incorporare le polveri in modo uniforme 7, poi trasferite il composto su un foglio di pellicola e appiattitelo per formare un panetto 8. Avvolgete l’impasto nella pellicola e lasciate riposare in frigorifero per circa un’ora 9.
									

								

															

																		
																																											
											
										
																						
											
										
																						
											
										
																																										
																		Trascorso il tempo di raffreddamento infarinate leggermente la frolla e stendetela fino a uno spessore di 3 mm 10. Ritagliate un disco del diametro di 24 cm 11 e ricavate delle strisce della larghezza di 3 cm 12.
									

								

															

																		
																																											
											
										
																						
											
										
																						
											
										
																																										
																		Utilizzate il disco e le strisce per foderare rispettivamente la base e i bordi di uno stampo della stessa misura (diametro 24 cm, altezza 3 cm), poi eliminate la frolla in eccesso 13. Spalmate uno strato di confettura di more sulla base, facendo attenzione a non sporcare i bordi 14. Cuocete in forno statico preriscaldato a 175° per circa 20 minuti. Quando la frolla sarà dorata, sfornate e lasciate raffreddare 15.
									

								

															

																		
																																											
											
										
																						
											
										
																						
											
										
																																										
																		Nel frattempo dedicatevi alla ganache: mettete sul fuoco un pentolino con la panna e la scorza grattugiata di limone 16. Intanto tritate il cioccolato bianco al coltello 17. Quando la panna sarà arrivata a bollore togliete il pentolino dal fuoco e aggiungete il cioccolato bianco tritato 18.
									

								

															

																		
																																											
											
										
																						
											
										
																						
											
										
																																										
																		Mescolate bene con una frusta per scioglierlo completamente 19. Riprendete la crostata e versate la ganache sullo strato di confettura 20, poi riponete in frigorifero per un'ora oppure in freezer per 15-20 minuti 21.
									

								

															

																		
																																											
											
										
																						
											
										
																						
											
										
																																										
																		Trascorso il tempo di rassodamento guarnite la crostata disponendo le more fresche in cerchi concentrici fino a ricoprire tutta la ganache 22, poi spolverizzate con zucchero a velo 23. La vostra crostata di more con ganache bianca è pronta per essere servita 24!
									

								

							
					    