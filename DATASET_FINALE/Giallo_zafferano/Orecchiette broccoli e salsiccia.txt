Difficoltà: Molto facile
Le orecchiette con broccoli e salsiccia sono un primo piatto davvero gustoso che vede insieme due ingredienti spesso abbinati in maniera vincente: i broccoli e la salsiccia, qui uniti alle orecchiette per una ricetta succulenta! Questo formato di pasta è ideale per abbracciare il ricco condimento, per la sua consistenza e la tipica forma a conchiglia. Per rendere le orecchiette più saporite l'ideale è lessarle nella stessa acqua di cottura dei broccoli, proprio come nella ricetta tipica pugliese delle orecchiette con le cime di rapa. Le cime non hanno bisogno di una lunga cottura, così mantengono intatta la tipica croccantezza. Con la ricetta delle orecchiette con broccoli e salsiccia riuscirete anche a far gustare in maniera appetitosa questo ortaggio a chi solitamente non lo apprezza, così da mettere nel vostro ricettario oltre a questa ricetta anche la pasta con sarde e broccoli o una versione al forno con broccoli e pancetta!


												
						
						

														INGREDIENTI
							
							                            
                                
    								
    									
    										
    										691
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    691
    					
    					    					    					
    					    Carboidrati
    					    g
    					    68.6
    					
    					    					    					
    					      di cui zuccheri
    					    g
    					    4.5
    					
    					    					    					
    					    Proteine
    					    g
    					    21
    					
    					    					    					
    					    Grassi
    					    g
    					    36.3
    					
    					    					    					
    					      di cui saturi
    					    g
    					    11.89
    					
    					    					    					
    					    Fibre
    					    g
    					    4.1
    					
    					    					    					
    					    Colesterolo
    					    mg
    					    36
    					
    					    					    					
    					    Sodio
    					    mg
    					    890
    					
    					    				
    			
                            
													


						
							
							

							
								

																	Orecchiette
								
								
								
																	320
									g
																

								

							
								

																	Broccoli
								
								
								
																	300
									g
																

								

							
								

																	Salsiccia
								
								
								
																	300
									g
																

								

							
								

																	Vino bianco
								
								
								
																	40
									g
																

								

							
								

																	Aglio
								
								
								
																	1
									spicchio
																

								

							
								

																	Timo
								
								
								
																	2
									rametti
																

								

							
								

																	Rosmarino
								
								
								
																	1
									rametto
																

								

							
								

																	Olio extravergine d'oliva
								
								
								
																	30
									g
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le orecchiette con broccoli e salsiccia, iniziate a portare a bollore una pentola piena d’acqua salata. Staccate dai broccoli le cime 1 e dividetele a metà o addirittura in 4 se troppo grandi; quindi trasferitele nell’acqua bollente 2 e ponete un coperchio sulla pentola 3. Fate cuocere le verdure per 6-7 minuti e nel frattempo proseguite con il resto.
									

								

															

																		
																															
											
										
																														
																		Tritate finemente timo e rosmarino 4 e teneteli da parte. Incidete la salsiccia ed eliminate il budello, tirandolo via delicatamente con le mani 5, quindi sgranate la salsiccia con i rebbi di una forchetta 6.
									

								

															

																		
																															
											
										
																														
																		Irrorate di olio di oliva una capiente padella 7 e fate soffriggere lo spicchio di aglio, quindi aggiungete la salsiccia 8. Dopo qualche secondo aggiungete il trito di erbe aromatiche e sfumate la carne con il vino bianco 9.
									

								

															

																		
																															
											
										
																														
																		Con l’aiuto di una schiumarola, quindi senza buttare via l’acqua di cottura, prelevate i broccoli cotti 10 e uniteli alla carne poco alla volta 11. Lasciate cuocere tutto per 3-4 minuti, quindi eliminate l’aglio con l’aiuto di una pinza da cucina 12
									

								

															

																		
																															
											
										
																														
																		e aggiungete un pizzico di pepe nero. Lasciate che l'acqua dove avete cotto i broccoli raggiunga il bollore, dopodiché buttate la pasta e lasciate cuocere 14. Quando la pasta è cotta scolatela con una schiumarola 15, trasferendola direttamente nel condimento di broccoli e salsiccia.
									

								

															

																		
																															
											
										
																														
																		Aggiungete le ultime orecchiette prelevando anche un mestolo di acqua di cottura, laddove necessario 16, quindi amalgamate bene la pasta nel condimento, aggiungendo del pepe nero e facendo saltare tutto in padella per un paio di minuti 17. Le orecchiette con broccoli e salsiccia sono pronte, dovete solo impiattarle 18.
									

								

							
					    