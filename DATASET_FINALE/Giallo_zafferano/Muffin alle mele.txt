Difficoltà: Molto facile
I muffin alle mele sono dei deliziosi dolcetti casalinghi, perfetti per la colazione e la merenda. Quanti di voi sono cresciuti con il famoso detto: “una mela al giorno toglie il medico di torno”? E allora quale miglior modo per gustarle se non un goloso dolce come l'intramontabile torta di mele, un plumcake alle mele o questi soffici muffin alle mele. Una merenda deliziosa, semplice e salutare, da servire ai bambini… ma anche ai grandi: un dolce senza burro, infatti, ci fa sentire sempre meno in colpa. Così morbidi e leggeri, i muffin alle mele sono quindi perfetti per concedersi un momento di relax anche dal lavoro... provate anche la variante dei muffin alle mele in friggitrice ad aria!


												
						
						

														INGREDIENTI
							
													


						
							
														per 12 muffin
							

							
								

																	Mele Evelina
								
								
								
																	310
									g
																

								

							
								

																	Farina 00
								
								
								
																	300
									g
																

								

							
								

																	Yogurt greco
								
								
								
																	200
									g
																

								

							
								

																	Zucchero
								
								
								
																	120
									g
																

								

							
								

																	Uova
								
								
								(circa 4)
																	220
									g
																

								

							
								

																	Lievito in polvere per dolci
								
								
								
																	16
									g
																

								

							
								

																	Scorza di limone
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i muffin alle mele versate le uova in una ciotola capiente e iniziate a montarle con le fruste elettriche 1, poi aggiungete lo zucchero in 3 volte 2 continuando a lavorare per circa 5 minuti. Unite lo yogurt 3 e amalgamate ancora con le fruste.
									

								

															

																		
																															
											
										
																														
																		Setacciate la farina e il lievito in una ciotola a parte, poi aggiungete le polveri un cucchiaio alla volta mantenendo in azione le fruste. Infine unite la scorza di limone grattugiata 5 e mescolate ancora. Ora lavate le mele, tagliatele a spicchi 6 ed eliminate la buccia.
									

								

															

																		
																															
											
										
																														
																		Riducete gli spicchi di mela a cubetti 7 e aggiungeteli all’impasto 8, poi mescolate con una spatola per incorporarli in modo omogeneo 9.
									

								

															

																		
																															
											
										
																														
																		Foderate una teglia da muffin con i pirottini di carta e riempiteli con circa 2 cucchiai di impasto ciascuno 10. Cuocete in forno statico preriscaldato a 180° per circa 25-28 minuti. Una volta cotti, sfornate e lasciate intiepidire 11. I vostri muffin alle mele sono pronti da gustare 12!
									

								

							
					    