Difficoltà: Facile
La vellutata di asparagi e gamberi è un primo piatto facile e veloce, una vellutata perfetta per la stagione primaverile. Una ricetta davvero sfiziosa per conquistare i vostri ospiti! E' una ricetta "zero sprechi", tutto ciò che si può recuperare si usa: gli scarti degli asparagi in questo caso vengono utilizzati per creare il brodo che servirà per la cottura. Il gusto della vellutata sarà esplosivo e risulterà super cremosa grazie all'aggiunta delle patate e della panna acida. Ma ciò che renderà davvero speciale questo piatto saranno i gamberi avvolti nella pancetta, che una volta cotti risulteranno croccanti e super gustosi... insieme alle punte di asparagi, cotte per un tempo brevissimo: una decorazione perfetta per questo piatto. Seguite tutti i passaggi e scoprite insieme a noi come realizzare la vellutata di asparagi e gamberi!

Ecco altre ricette con gli asparagi da non perdere:


												
						
						

														INGREDIENTI
							
													


						
							
							

							
								

																	Asparagi
								
								
								
																	500
									g
																

								

							
								

																	Patate
								
								
								
																	200
									g
																

								

							
								

																	Acqua
								
								
								
																	500
									g
																

								

							
								

																	Panna acida
								
								
								
																	2
									cucchiai
																

								

							
								

																	Gamberoni
								
								
								
																	8
									
																

								

							
								

																	Pancetta arrotolata
								
								
								
																	4
									fette
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
								

																	Semi di sesamo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la vellutata di asparagi e gamberi lavate bene gli asparagi e con un coltello eliminate la parte inferiore, quella più chiara. Poi utilizzando un pela patate eliminate anche la parte esterna alla base del gambo 1. Tagliate gli asparagi a rondelle di 2 cm e tenete da parte le punte intere 2. Trasferite gli scarti degli asparagi in una pentola 3, aggiungete 500 g di acqua, scaldate il tutto e lasciate bollire per una decina di minuti, aggiungendo un pizzico di sale. 
									

								

															

																		
																																											
											
										
																						
											
										
																						
											
										
																																										
																		Sbucciate la patata 4 e tagliatela a tocchetti, grandi un paio di cm 5. In un tegame aggiungete le rondelle di asparagi (ma non le punte) e le patate 6. 
									

								

															

																		
																																											
											
										
																						
											
										
																						
											
										
																																										
																		Unite un giro d’olio 7, un pizzico di sale e lasciate rosolare un paio di minuti. Aggiungete poi il brodo fatto con la base degli asparagi, filtrandolo, 8. Coprite con un coperchio 9 e lasciate cuocere per 20 minuti a fiamma moderata. 
									

								

															

																		
																																											
											
										
																						
											
										
																						
											
										
																																										
																		In una padella antiaderente versate un giro d’olio, aggiungete gli asparagi, un pizzico di sale e qualche fogliolina di maggiorana 10. Unite 2-3 cucchiai di acqua 11, coprite con un coperchio 12 e cuocete per 3 minuti. Dovranno restare croccanti. 
									

								

															

																		
																																											
											
										
																						
											
										
																						
											
										
																																										
																		Pulite i gamberi togliendo il carapace 13 e il filamento nero 14. Avvolgete mezza fetta di pancetta su ogni gambero 15 e preparate così anche gli altri. 
									

								

															

																		
																																											
											
										
																						
											
										
																						
											
										
																																										
																		Cuocete i gamberi in padella 16, girandoli su tutti i lati per un totale di 3 minuti, sino a che non saranno croccanti. Versate poi in un mixer asparagi e patate, aggiungete la panna acida 17 e frullate il tutto, fino ad ottenere una crema. Se dovesse essere troppo densa aggiungete 1-2 cucchiai di acqua tiepida. Trasferite la vellutata nei piatti, decorate con le punte di asparagi e i gamberoni 18. Aggiungete una spolverata di pepe, un filo d'olio a crudo e i semi di sesamo.
									

								

							
					    