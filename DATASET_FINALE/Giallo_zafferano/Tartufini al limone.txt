Difficoltà: Facile
Vi abbiamo deliziato con i tartufi tiramisù, una versione mignon del dessert più amato dagli italiani, poi con quelli al cocco e Nutella, dedicati agli inguaribili golosi, e infine con i tartufi di pandoro al cioccolato, ideali per utilizzare gli avanzi dei dolci di Natale… ma con l’arrivo della bella stagione vogliamo conquistarvi con una variante fresca e profumata: i tartufini al limone! Queste deliziose praline non hanno bisogno di cottura e sono quindi facili da realizzare anche per chi è alle prime armi. L’unico passaggio un po’ più elaborato sarà il temperaggio del cioccolato bianco, che vi permetterà però di ottenere un involucro croccante all’esterno in contrasto con la scioglievole morbidezza dell’interno. Ma non temete, con un termometro da pasticceria e le nostre indicazioni sarà più facile a farsi che a dirsi… e i vostri tartufini al limone saranno i più richiesti della nuova stagione primavera/estate!


						
						

														INGREDIENTI
							
							                            
                                
    								
    									
    										
    										169
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    169
    					
    					    					    					
    					    Carboidrati
    					    g
    					    21.8
    					
    					    					    					
    					      di cui zuccheri
    					    g
    					    21.8
    					
    					    					    					
    					    Proteine
    					    g
    					    2.4
    					
    					    					    					
    					    Grassi
    					    g
    					    8
    					
    					    					    					
    					      di cui saturi
    					    g
    					    3.66
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    4
    					
    					    					    					
    					    Sodio
    					    mg
    					    60
    					
    					    				
    			
                            
													


						
														
							
														Ingredienti per circa 22 tartufini
							

							
								

																	Farina di mandorle
								
								
								
																	175
									g
																

								

							
								

																	Zucchero a velo
								
								
								
																	125
									g
																

								

							
								

																	Albumi
								
								
								(circa 1)
																	35
									g
																

								

							
								

																	Scorza di limone
								
								
								
																	2
									
																

								

							
								

																	Succo di limone
								
								
								(circa 4 cucchiaini)
																	15
									g
																

								

							
								

																	Sale fino
								
								
								
																	½
									cucchiaino
																

								

							
														
							
						
														
							
														per ricoprire
							

							
								

																	Cioccolato bianco
								
								
								
																	400
									g
																

								

							
								

																	Codette bianche
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i tartufini al limone, versate la farina di mandorle in un mixer dotato di lame d’acciaio, aggiungete lo zucchero a velo 1 e il sale 2 e frullate per qualche secondo. Ora unite l’albume 3,
									

								

															

																		
																															
											
										
																														
																		la scorza di 2 limoni 4 e il succo di limone 5, poi azionate nuovamente il mixer fino ad ottenere un composto morbido ma compatto 6.
									

								

															

																		
																															
											
										
																														
																		Trasferite il composto su un foglio di carta forno 7, modellatelo leggermente con le mani per formare un panetto 8, poi avvolgetelo nella carta forno 9 e mettetelo in frigorifero a riposare per almeno un’ora.
									

								

															

																		
																															
											
										
																														
																		Trascorso il tempo di raffreddamento, riprendete il composto e formate delle palline da circa 15 g l’una, modellandole con le mani 10. Adagiate le palline su un vassoio foderato con carta forno 11 e lasciatele raffreddare in frigorifero per un’altra ora. Verso la fine del tempo di raffreddamento, passate al temperaggio del cioccolato bianco: tritate il cioccolato finemente con un coltello 12
									

								

															

																		
																															
											
										
																														
																		e dividetelo in 2 ciotole da 270 g e 130 g 13. Fate sciogliere i 270 g di cioccolato a bagnomaria o in microonde fino a portarlo a una temperatura di 45°, poi unite i 130 g di cioccolato tritato 14 e mescolate per farlo sciogliere completamente 15 fino a che il composto non avrà raggiunto una temperatura di 29°.
									

								

															

																		
																															
											
										
																														
																		A questo punto riprendete i tartufini dal frigorifero e immergeteli uno per volta nel cioccolato fuso 16, poi ricopriteli uniformemente con le codette di zucchero e sistemateli su un vassoio foderato con carta forno 17. Lasciateli cristallizzare a temperatura ambiente per circa 15 minuti, dopodiché i vostri deliziosi tartufini al limone saranno pronti per essere gustati 18!
									

								

							
					    