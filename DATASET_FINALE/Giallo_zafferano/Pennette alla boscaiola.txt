Difficoltà: Molto facile
Il buon profumo del bosco in autunno, quell'odore intenso, muschiato. Per richiamare questa atmosfera non c'è nulla di meglio che preparare un buon primo piatto: le pennette alla boscaiola! Un condimento cremoso, con uno degli ingredienti più preziosi offerti dal bosco durante la stagione autunnale. Si tratta proprio dei preziosi funghi porcini, già protagonisti di condimenti per pasta all'uovo, vellutate, strudel o semplicemente trifolati. Oggi si rendono protagonisti delle pennette alla boscaiola insieme ad altri ingredienti appetitosi che vi faranno pentire di non aver raddoppiato le dosi della ricetta perché tutti vorranno fare il bis: parola nostra! Ecco a voi la nostra versione delle pennette alla boscaiola, fateci sapere se vi sono piaciute o quali sono le vostre varianti!

Se siete amanti dei funghi scoprite anche la nostra pasta funghi e speck!


												
						
						

														INGREDIENTI
							
							                            
                                
    								
    									
    										
    										615
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    615
    					
    					    					    					
    					    Carboidrati
    					    g
    					    69
    					
    					    					    					
    					      di cui zuccheri
    					    g
    					    9.1
    					
    					    					    					
    					    Proteine
    					    g
    					    23.5
    					
    					    					    					
    					    Grassi
    					    g
    					    27
    					
    					    					    					
    					      di cui saturi
    					    g
    					    3.1
    					
    					    					    					
    					    Fibre
    					    g
    					    6.7
    					
    					    					    					
    					    Colesterolo
    					    mg
    					    6.7
    					
    					    					    					
    					    Sodio
    					    mg
    					    593
    					
    					    				
    			
                            
													


						
							
							

							
								

																	Pennette Rigate
								
								
								
																	320
									g
																

								

							
								

																	Funghi porcini
								
								
								
																	400
									g
																

								

							
								

																	Pancetta affumicata
								
								
								
																	200
									g
																

								

							
								

																	Passata di pomodoro
								
								
								
																	400
									g
																

								

							
								

																	Cipolle bianche
								
								
								
																	60
									g
																

								

							
								

																	Panna fresca liquida
								
								
								
																	30
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le pennette alla boscaiola cominciate dalla pulizia dei funghi. Eliminate il terreno in eccesso utilizzando prima un coltellino 1, poi con un panno leggermente inumidito (o un pennello apposito) 2. Dopodiché tagliateli a falde, a circa mezzo centimetro di spessore 3.
									

								

															

																		
																															
											
										
																														
																		Mettete a bollire un tegame con abbondante acqua da salare a bollore. Intato passate alla pancetta: affettatela e ricavate dei cubetti grossi circa mezzo centimetro 4. In una padella scaldate l'olio e fate soffriggere la pancetta affumicata a fuoco vivace, mescolando spesso 5. Basteranno pochi minuti e potrete metterla da parte 6.
									

								

															

																		
																															
											
										
																														
																		Mondate e tritate una cipolla 7, riprendete la padella dove avete soffritto la pancetta e tuffate la cipolla 8; lasciate appassire giusto qualche istante prima di unire i porcini 9. Rosolate per circa 5 minuti, mescolando di tanto in tanto.
									

								

															

																		
																															
											
										
																														
																		Aggiungete la passata di pomodoro10 e cuocete a fuoco dolce per circa 5-10 minuti. Quando si sarà ristretta, unite anche la pancetta tenuta da parte 11 e cuocete ancora 5 minuti 12. Intanto iniziate a cuocere la pasta che dovrete scolare al dente.
									

								

															

																		
																															
											
										
																														
																		Sempre con il fuoco acceso a fiamma bassa, unite al condimento per ultima la panna 13 e mescolate per amalgamare 14. Tritate il prezzemolo fresco 15
									

								

															

																		
																															
											
										
																														
																		e completate il vostro piatto scolando le penne direttamente in padella 16. Mescolate, condite con il prezzemolo tritato 17 e una grattata di pepe (e sale se c'è bisogno) a piacere. Mantecate qualche istante e le pennette alla boscaiola sono pronte per essere servite.
									

								

							
					    