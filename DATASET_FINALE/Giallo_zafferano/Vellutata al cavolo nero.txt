Difficoltà: Facile
La stagione invernale offre delle verdure diverse dal solito, molto buone ma che spesso non sappiamo come usare, come il cavolo nero.
Molto usato nella cucina toscana (è uno degli ingredienti della famosa ribollita), il cavolo nero non richiede lunghi tempi di cottura e non ha un sapore deciso e forte come quello di altri cavoli, cappuccio o cavolfiore.
In questa ricetta, il cavolo nero viene cotto con patate a cubetti e porro tagliato finemente; il tutto viene frullato e poi passato al setaccio per ottenere una delicata e cremosa vellutata.
La vellutata al cavolo nero è un piatto corroborante e saporito, ideale per affrontare gli ultimi freddi!


						
						

														INGREDIENTI
							
							                            
                                
    								
    									
    										
    										230
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    230
    					
    					    					    					
    					    Carboidrati
    					    g
    					    29.6
    					
    					    					    					
    					      di cui zuccheri
    					    g
    					    9.6
    					
    					    					    					
    					    Proteine
    					    g
    					    8.9
    					
    					    					    					
    					    Grassi
    					    g
    					    8.4
    					
    					    					    					
    					      di cui saturi
    					    g
    					    1.34
    					
    					    					    					
    					    Fibre
    					    g
    					    5.2
    					
    					    					    					    					
    					    Sodio
    					    mg
    					    1551
    					
    					    				
    			
                            
													


						
														
							
							

							
								

																	Cavolo nero
								
								
								
																	1,5
									kg
																

								

							
								

																	Patate
								
								
								
																	400
									g
																

								

							
								

																	Porri
								
								
								
																	2
									
																

								

							
								

																	Brodo vegetale
								
								
								
																	1,2
									l
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per i crostini
							

							
								

																	Pane
								
								
								
																	50
									g
																

								

							
								

																	Olio extravergine d'oliva
								
								
								
																	1
									cucchiaio
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la vellutata di cavolo nero, pulite i porri, affettateli e fateli soffriggere con olio extravergine, in una padella capiente, per circa 5 minuti 1. Aggiungete le patate, precedentemente tagliate a cubetti 2, e fate cuocere il tutto per circa 10 minuti a fuoco dolce, mescolando affinchè le patate non si attacchino sul fondo 3. Salate e pepate a piacere.
									

								

															

																		
																															
											
										
																														
																		Pulite il cavolo nero e tagliate le foglie grossolanamente 4; dovreste ottenere circa 500 g di cavolo nero pulito. Aggiungetelo in padella con le altre verdure 5 e iniziate ad aggiungere il brodo vegetale, un mestolo alla volta, tenendolo sempre sotto il livello del cavolo nero 6 e lasciate cuocere il tutto per 25 minuti.
									

								

															

																		
																															
											
										
																														
																		Intanto che la zuppa cuoce, preparate dei crostini come accompagnamento: tagliate il pane, fresco o raffermo, in cubetti piccoli; poneteli su di una leccarda ricoperta con carta da forno e irrorateli con un cucchiaio d'olio 7 quindi infornateli per 6 minuti a 200° in forno modalità grill, per farli tostare 8. Verificate la cottura e la sapidità della zuppa, che sarà pronta 9.
									

								

															

																		
																															
											
										
																														
																		Frullate la zuppa con un frullatore ad immersione, fino a rendere il cavolo in una crema 10. Passate la crema ottenuta con un colino a maglie strette, premendo con un cucchiaio, per renderela una vellutata (11-12).
									

								

															

																		
																															
											
										
																														
																		Rimettete sul fuoco la vellutata e scaldatela per un paio di minuti 13. La vellutata al cavolo nero è pronta: servitela ancora calda in un piatto fondo 14 e accompagnatela con i crostini di pane 15!
									

								

							
					    