Difficoltà: Facile
A tutto merluzzo! L’Italia intera venera questo pesce azzurro dalle carni delicate e magre. Amato nella sua semplicità con ricette come quella del merluzzo in padella, merluzzo croccante in padella e conosciuto anche nelle sue varianti sotto sale ed essiccato per la preparazione di succulenti ricette come il baccalà mantecato con la sua inseparabile polenta bianca, la saporita teglia di baccalà alla napoletana, che non teme la scarpetta, fino ai gustosi bocconcini agrodolci di baccalà alla ligure. Oggi invece ve lo presentiamo in tutta la sua freschezza in una preparazione semplice ma gustosa, da preparare in poco tempo: filetti di merluzzo al forno! Tutta la tenerezza di questo pesce dell'Atlantico racchiusa in una croccante panatura con il classico pangrattato, mandorle a lamelle e il profumo della scorza di limone: in poche parole un merluzzo al forno irresistibile! Accompagnate il merluzzo con delle gustose verdure gratinate per completare il piatto con gusto!


												
						
						

														INGREDIENTI
							
							                            
                                
    								
    									
    										
    										236
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    236
    					
    					    					    					
    					    Carboidrati
    					    g
    					    11.4
    					
    					    					    					
    					      di cui zuccheri
    					    g
    					    2
    					
    					    					    					
    					    Proteine
    					    g
    					    19.4
    					
    					    					    					
    					    Grassi
    					    g
    					    12.6
    					
    					    					    					
    					      di cui saturi
    					    g
    					    1.76
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    50
    					
    					    					    					
    					    Sodio
    					    mg
    					    469
    					
    					    				
    			
                            
													


						
							
							

							
								

																	Filetto di merluzzo
								
								
								
																	400
									g
																

								

							
								

																	Pangrattato
								
								
								
																	50
									g
																

								

							
								

																	Limoni
								
								
								 (succo e scorza)
																	1
									
																

								

							
								

																	Mandorle in scaglie
								
								
								
																	15
									g
																

								

							
								

																	Timo
								
								
								
																	3
									rametti
																

								

							
								

																	Olio extravergine d'oliva
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i filetti di merluzzo come prima cosa occupatevi della panatura. Versate il pangrattato in una ciotola, unite il timo 1, la scorza del limone 2 e il succo 3. 
									

								

															

																		
																															
											
										
																														
																		Aggiungete poi le mandorle a lamelle 4, salate 5, pepate e mescolate il tutto 6. 
									

								

															

																		
																															
											
										
																														
																		Occupatevi ora dei filetti di merluzzo: eliminate le lische presenti con una pinzetta da cucina 7, per verificarne la presenza accarezzate i filetti con le mani per sentire dove sono presenti. Adagiate in una ciotola i filetti, distribuite sopra metà dose di olio di oliva 8 e la panatura alle mandorle che avete preparato precedentemente 9.
									

								

															

																		
																															
											
										
																														
																		Massaggiate i filetti in modo da far aderire la panatura su tutti i lati 10. Ora prendete una pirofila da forno, irrorate il fondo con il restante olio di oliva 11 e adagiate all’interno i filetti di merluzzo impanati 12.
									

								

															

																		
																															
											
										
																														
																		Aggiungete il resto della panatura 13 e procedete con la cottura: cuocete i filetti in forno statico preriscaldato a 200° per 15-20 minuti o fino a quando i filetti non formeranno la crosticina croccante in superficie. A cottura ultimata, sfornate la teglia 14 e servite i filetti di merluzzo al forno caldi 15.
									

								

							
					    