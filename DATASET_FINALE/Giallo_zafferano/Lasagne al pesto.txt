Difficoltà: Media
Le lasagne al pesto sono una lasagna al forno davvero speciale: due grandi amori della nostra cucina si uniscono armoniosamente in un primo piatto di pasta fresca che rievoca i sapori della tradizione. Strati di sfoglie di pasta all’uovo, rigorosamente fatta a mano, si alternano ad un saporito e deciso pesto alla genovese da preparare con le prime foglie di basilico che la stagione ci offre. Immancabile in questa preparazione la salsa besciamella, che dona un tocco vellutato, e rende cremose le sfoglie. Le lasagne al pesto sono un concentrato di preparazioni da fare in casa che, se pur richiedano un po’ di tempo, vi ripagheranno nel gusto e nella soddisfazione di aver fatto tutto da soli! Spolverate quindi mortaio e mattarello e mettetevi all’opera per realizzare questa deliziosa ricetta estiva.


						
						

														INGREDIENTI
							
							                            
                                
    								
    									
    										
    										952
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    952
    					
    					    					    					
    					    Carboidrati
    					    g
    					    48.2
    					
    					    					    					
    					      di cui zuccheri
    					    g
    					    10.1
    					
    					    					    					
    					    Proteine
    					    g
    					    30.6
    					
    					    					    					
    					    Grassi
    					    g
    					    70.8
    					
    					    					    					
    					      di cui saturi
    					    g
    					    25.98
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    172
    					
    					    					    					
    					    Sodio
    					    mg
    					    696
    					
    					    				
    			
                            
													


						
														
							
														Ingredienti per la pasta fresca
							

							
								

																	Farina 00
								
								
								
																	200
									g
																

								

							
								

																	Uova
								
								
								(2 medie)
																	120
									g
																

								

							
														
							
						
														
							
														per il pesto genovese
							

							
								

																	Aglio
								
								
								 
																	½
									spicchio
																

								

							
								

																	Sale grosso
								
								
								
																	2
									pizzichi
																

								

							
								

																	Olio extravergine d'oliva
								
								
								
																	200
									g
																

								

							
								

																	Basilico
								
								
								
																	100
									g
																

								

							
								

																	Pecorino
								
								
								grattugiato
																	60
									g
																

								

							
								

																	Parmigiano Reggiano DOP
								
								
								grattugiato
																	140
									g
																

								

							
								

																	Pinoli
								
								
								
																	30
									g
																

								

							
														
							
						
														
							
														per la besciamella
							

							
								

																	Burro
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Noce moscata
								
								
								da grattugiare
																	
									q.b.
																

								

							
								

																	Farina 00
								
								
								
																	100
									g
																

								

							
								

																	Latte intero
								
								
								
																	1
									l
																

								

							
														
							
						
														
							
														per condire
							

							
								

																	Parmigiano Reggiano DOP
								
								
								da grattugiare
																	80
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le lasagne al pesto iniziate dalla preparazione del pesto (per il procedimento completo potete consultare la nostra scheda del pesto alla Genovese): per prima cosa pulite le foglie di basilico con un panno pulito, non si devono lavare con acqua. Poi prendete un mortaio e pestate l’aglio sbucciato con un pizzico di sale grosso: quando avrete ottenuto un composto cremoso unite le foglie di basilico aggiungendo un altro pizzico di sale grosso 1. Schiacciate il basilico ruotando pestello e mortaio in senso opposto 2. Aggiungete pinoli e i formaggi grattugiati continuando a pestare. Infine unite l’olio a filo 3 poco alla volta continuando mescolare bene gli ingredienti con il pestello fino ad ottenere una salsa omogenea. In alternativa potete realizzare il pesto con il mixer avendo cura di raffreddare le lame in frigorifero e di frullare per il più breve tempo possibile in modo da evitare l'ossidazione del basilico.
									

								

															

																		
																															
											
										
																														
																		Tenete il pesto da parte 4. In alternativa al mortaio, potete procedere con un mixer dotato di lame per la realizzazione del pesto. Ora procedete con la pasta fresca. Versate la farina setacciata in una ciotola (potete rimaniere indietro di 30-40 g circa con la dose indicata per aggiungere poi la farina al bisogno) 5. Aggiungete le uova e cominciate a mescolare gli ingredienti con una forchetta, incorporando alle uova la farina poco per volta 6.
									

								

															

																		
																															
											
										
																														
																		Lavorate poi l’impasto con le mani 7 per almeno 10 minuti fino ad ottenere un composto morbido ed omogeneo. Formate un panetto 8, avvolgetelo con pellicola trasparente e lasciatelo riposare in un luogo fresco e asciutto per circa 30 minuti. Adesso occupatevi della besciamella: mettete a scaldare in un pentolino il latte, a parte in un altro pentolino fate sciogliere il burro a fuoco basso, poi spegnete il fuoco e aggiungete la farina setacciata poco alla volta 9, mescolando continuamente con una frusta per evitare la formazione di grumi. Poi rimettete sul fuoco dolce il composto di burro e farina e mescolate fino a aquando non sarà dorato.
									

								

															

																		
																															
											
										
																														
																		Aromatizzate il latte con la noce moscata e il sale, poi versatelo poco alla volta nel composto di burro e farina 10, mescolate energicamente il tutto con la frusta 11. Cuocete 5-6 minuti a fuoco dolce continuando a mescolare finché la salsa si sarà addensata e inizierà a bollire. La vostra besciamella è pronta, trasferitela in una ciotola e lasciatela raffreddare 12.
									

								

															

																		
																															
											
										
																														
																		Intanto recuperate la pasta fresca, riprendete il panetto, spolverizzatelo con pochissima farina 00, poi dividetelo in 2 porzioni; richiudete nella pellicola quella che non usate subito per evitare che si secchi, l'altra potete tirarla con la macchina (in alternativa potete stendere la pasta a mano con il mattarello), schiacciate il panetto di pasta e passatelo attraverso i rulli della macchina, passando dal livello più largo a quello più sottile gradualmente fino a ottenere una sfoglia dello spessore di circa 2 mm 13. Dalle sfoglie ricavate 22 rettangoli grandi 10x15 cm da ritagliare con una rotella tagliapasta liscia o un coltello 14. Adagiate le sfoglie su un vassoio infarinandole per evitare di farle attaccare 15.
									

								

															

																		
																															
											
										
																														
																		Mettete sul fuoco una pentola colma di acqua poco salata e quando inzierà a bollire scottate le sfoglie per 1 minuto 16, scolatele e posizionatele su un vassoio ungendole con poco olio non farle attaccare 17. Potete anche passare velocemente i fogli di pasta in una ciotola con acqua fredda per bloccare la cottura. Una volta cotta la pasta, prendete una pirofila da 30x20 cm, ungete con un filo di olio il fondo 18
									

								

															

																		
																															
											
										
																														
																		stendete con un cucchiaio uno strato di besciamella  19 e poi uno di pesto 20, adagiate sopra 3 sfoglie di pasta 21 sovrapponendole leggermente, 
									

								

															

																		
																															
											
										
																														
																		poi ricoprite con la besciamella 22 e il pesto avendo cura di distribuire in modo uniforme le salse con il cucchiaio 23, spolverizzate con il formaggio grattugiato 24 e riprendete nuovamente la composizione degli strati con le sfoglie di pasta all'uovo,fino ad esaurire gli ingredienti (dovrete ottenere 6 strati di pasta da 3 sfoglie ciascuno),
									

								

															

																		
																															
											
										
																														
																		infine terminate l’ultimo strato con 4 sfoglie di pasta disposte orizzontalmente (25-26), poi spalmate sopra la besciamella e il pesto 27
									

								

															

																		
																															
											
										
																														
																		mescolate bene le salse per ottenere una crema più omogenea 28 terminate con uno strato di formaggio grattugiato 29. Ora cuocete le lasagne al pesto in forno preriscaldato statico a 180° per 15 minuti e poi proseguite per altri 5 minuti in modalità grill (se gradite una superficie più morbida, potete evitare il passaggio sotto il grill). Sfornate le lasagne al pesto, lasciatele leggermente intiepidire e poi portatele in tavola 30!
									

								

							
					    