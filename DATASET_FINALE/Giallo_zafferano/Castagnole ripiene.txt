Difficoltà: Facile
Il Carnevale con tutti i suoi dolci si avvicina e state già pensando a quali potrete preparare? Certamente in questo periodo il fritto non può mancare, ma se le tipiche chiacchiere o le bugie vi sembrano troppo semplici e avete voglia di qualcosa di più goloso le castagnole ripiene sono proprio ciò che fa al caso vostro! La ricetta base delle castagnole è quella che ormai prepariamo anno dopo anno (anche nella versione delle castagnole al cioccolato), ma oggi le abbiamo farcite a regola d'arte con una delle creme più classiche e amate da tutti: la crema pasticcera! Che sia aromatizzata con arancia, limone, vaniglia o cioccolato l'importante è che sia densa abbastanza per stare all'interno di queste frittelle di Carnevale perfettamente rotonde!  


						
						

														INGREDIENTI
							
							                            
                                
    								
    									
    										
    										158
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    158
    					
    					    					    					
    					    Carboidrati
    					    g
    					    8
    					
    					    					    					
    					      di cui zuccheri
    					    g
    					    6.9
    					
    					    					    					
    					    Proteine
    					    g
    					    1.5
    					
    					    					    					
    					    Grassi
    					    g
    					    13.4
    					
    					    					    					
    					      di cui saturi
    					    g
    					    2.9
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    54
    					
    					    					    					
    					    Sodio
    					    mg
    					    53
    					
    					    				
    			
                            
													


						
														
							
														Ingredienti per circa 20 castagnole
							

							
								

																	Uova
								
								
								(circa 2)
																	120
									g
																

								

							
								

																	Zucchero
								
								
								
																	50
									g
																

								

							
								

																	Farina 00
								
								
								
																	200
									g
																

								

							
								

																	Burro
								
								
								a pomata
																	40
									g
																

								

							
								

																	Scorza di limone
								
								
								
																	½
									
																

								

							
								

																	Liquore all'anice
								
								
								
																	10
									g
																

								

							
								

																	Sale fino
								
								
								
																	1
									pizzico
																

								

							
								

																	Lievito in polvere per dolci
								
								
								
																	8
									g
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														per la crema
							

							
								

																	Latte intero
								
								
								
																	200
									g
																

								

							
								

																	Panna fresca liquida
								
								
								
																	50
									g
																

								

							
								

																	Baccello di vaniglia
								
								
								
																	1
									
																

								

							
								

																	Tuorli
								
								
								
																	2
									
																

								

							
								

																	Zucchero
								
								
								
																	70
									g
																

								

							
								

																	Amido di mais (maizena)
								
								
								
																	22
									g
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
														
							
														per cospargere
							

							
								

																	Zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le castagnole ripiene, iniziate dalla crema pasticcera che necessiterà di raffreddare. In un pentolino scaldate il latte e panna il baccello di vaniglia inciso e privato dei semi 1. Potete usare i semi nel latte o unirli ai tuorli e zucchero da lavorare in un altro pentolino con la frusta a mano 2. Unite a questo composto la maizena e mescolate ancora per amalgamare 3.
									

								

															

																		
																															
											
										
																														
																		Una volta che latte e panna saranno caldi, rimuovete la bacca, versate sul composto di tuorli 4 e mescolate bene. Quindi trasferite tutto nuovamente sul fuoco dolce per far addensare la crema, mescolando per evitare che la crema si attacchi al fondo. Quando la crema sarà densa, spostatevi dal fuoco e mescolate energicamente qualche istante 5, quindi trasferite la crema in una terrina bassa e ampia, coprendo con pellicola a contatto 6. Fate raffreddare prima a temperatura ambiente e poi in frigo.
									

								

															

																		
																															
											
										
																														
																		Dedicatevi all'impasto delle castagnole: in una ciotola versate la farina e il lievito setacciati, unite anche lo zucchero con i semi di una bacca di vaniglia 7. Versate le uova e il burro morbido 8. Grattugiate la scorza di mezzo limone 9.
									

								

															

																		
																															
											
										
																														
																		Versate il liquore all'anice 10 e un pizzico di sale. Mescolate tutto prima con una forchetta e poi a mano 11. Trasferite l'impasto su un piano di lavoro, infarinate leggermente e maneggiate con l'aiuto di un tarocco 12.
									

								

															

																		
																															
											
										
																														
																		Formate una palla e poi un filoncino 13, da cui ricavare dei bocconcini di circa 20 g 14. Date forma rotonda a ciascuno 14, poi friggete poche palline alla volta in olio di semi d'arachide già caldo a 140° (da misurare con un termometro da cucina) 15, fino a quando non risulteranno dorate.
									

								

															

																		
																															
											
										
																														
																		Scolatele su carta assorbente per fritti in modo da scolare l'olio in eccesso. Ancora calde tuffatele nello zucchero semolato 16. Ora potete farcirle con la crema pasticcera messa in una sac-à-poche con bocchetta molto stretta 17. Servite le vostre castagnole ripiene 18!
									

								

							
					    