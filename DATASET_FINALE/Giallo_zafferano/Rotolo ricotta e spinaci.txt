Difficoltà: Facile
Ricotta e spinaci, un binomio perfetto per i vegetariani e gli amanti dei sapori delicati! Avvolti in morbidi cannelloni o abbracciati nella sottile sfoglia di uno strudel salato, chi resiste a questo connubio semplice ma gustoso? Noi no! E siamo sempre alla ricerca di idee per gustarlo al meglio, come la ricetta che vi proponiamo oggi: rotolo ricotta e spinaci! Una morbida frittata cotta in forno in cui potrete tuffare il mix di ricotta e spinaci. Basterà arrotolare il tutto per ottenere un delizioso vortice colorato e saporito perfetto da preparare in anticipo e utilizzare per arricchire un buffet di compleanno o da servire come aperitivo. E se pensate che i migliori rotoli siano solamente quelli dolci, provando il nostro rotolo ricotta e spinaci vi ricrederete!

Per gli amanti dell'abbinamento ricotta e spinaci, consigliamo di provare anche queste polpette!


						
						

														INGREDIENTI
							
							                            
                                
    								
    									
    										
    										359
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    359
    					
    					    					    					
    					    Carboidrati
    					    g
    					    5.3
    					
    					    					    					
    					      di cui zuccheri
    					    g
    					    4.2
    					
    					    					    					
    					    Proteine
    					    g
    					    23.7
    					
    					    					    					
    					    Grassi
    					    g
    					    27
    					
    					    					    					
    					      di cui saturi
    					    g
    					    12.46
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    328
    					
    					    					    					
    					    Sodio
    					    mg
    					    685
    					
    					    				
    			
                            
													


						
														
							
														Ingredienti per una frittata da 34X27 cm
							

							
								

																	Uova
								
								
								(circa 8)
																	430
									g
																

								

							
								

																	Ricotta vaccina
								
								
								
																	100
									g
																

								

							
								

																	Grana Padano DOP
								
								
								(da grattugiare)
																	80
									g
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	5
									g
																

								

							
														
							
						
														
							
														per il ripieno
							

							
								

																	Ricotta vaccina
								
								
								
																	500
									g
																

								

							
								

																	Timo
								
								
								
																	2
									rametti
																

								

							
								

																	Spinaci
								
								
								
																	300
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Grana Padano DOP
								
								
								
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il rotolo ricotta e spinaci iniziate dalla cottura di quest'ultimi. Sciacquate gli spinaci e tamponateli con carta da cucina, Quindi versate l'olio in un tegame, aggiungete l'aglio 1, lasciatelo imbiondire e aggiungete anche gli spinaci 2. Coprite il tutto con un coperchio 3
									

								

															

																		
																															
											
										
																														
																		e cuocete per una decina di minuti fino a quando gli spinaci non saranno appassiti 4. A questo punto eliminate l'aglio 5 e trasferite gli spinaci in un colino 6; in questo modo si raffredderanno e perderanno il liquido in eccesso.
									

								

															

																		
																															
											
										
																														
																		Occupatevi di realizzare la frittata: rompete le uova in una ciotola 7, sbattetele leggermente con una frusta e aggiustate di sale e di pepe 8. A questo punto unite 50 g di Grana Padano DOP grattugiato 9 e incorporateli al composto delle uova, tenendo da parte i 30 g restanti.
									

								

															

																		
																															
											
										
																														
																		Setacciate la ricotta direttamente nel composto 10 e amalgamatela al resto mescolando con una frusta 11. Versate quindi il tutto in una teglia 12, dalle dimensioni di 34x27 cm, foderata con carta forno e leggermente unta. Cuocete in forno statico preriscaldato a 180° per circa 25 minuti (se utilizzate il forno ventilato cuocete a 160° per 15/20 minuti). La frittata dovrà risultare morbida e compatta, non bruciata in superficie.
									

								

															

																		
																															
											
										
																														
																		Trascorso questo tempo estraete la frittata dal forno e cospargete l'intera superficie con il Grana Padano DOP tenuto da parte in precedenza 13. Infornate nuovamente per altri 10 minuti in modo da lasciar fondere il formaggio e creare una piacevole crosticina dorata. Quando la frittata sarà pronta, estraete la teglia dal forno 14 , ponete della pellicola trasparente su un tagliere; capovolgete la teglia su di essa e sfilate delicatamente la carta forno, quindi lasciate raffreddare 15.
									

								

															

																		
																															
											
										
																														
																		Nel frattempo occupatevi della ricotta. Setacciatela direttamente all'interno di una ciotola 16, quindi unite le foglioline di timo e aggiustate di sale e di pepe 17. In ultimo versate anche il Grana Padano DOP 18 e amalgamate il tutto.
									

								

															

																		
																															
											
										
																														
																		Quando la frittata sarà fredda farcitela, spalmando la ricotta sull'intera superficie 19 e posizionando sopra gli spinaci 20 (che ormai avranno perso il liquido in eccesso). A questo punto aiutandovi con la pellicola iniziate ad arrotolare la frittata 21.
									

								

															

																		
																															
											
										
																														
																		Fate in modo di avvolgerla ben stretta 22 cercando di stringerla quanto basta per renderla compatta; chiudete gli estremi a mò di caramella, stringendo bene la pellicola 23 affinchè mantenga la forma. Ponete quindi il rotolo di frittata con ricotta e spinaci in frigorifero in modo che si compatti e si insaporisca per almeno 1 ora. Trascorso il tempo necessario, togliete delicatamente la pellicola trasparente dal rotolo, tagliatelo a fette 24 e il vostro rotolo di frittata farcito sarà pronto per essere servito !
									

								

							
					    