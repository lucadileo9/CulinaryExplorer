Difficoltà: Facile
Dopo averla fatta soffice, cremosa, light e senza burro non poteva certo mancare la torta di mele invisibili! Non si tratta di un dolce alle mele con i superpoteri, ma di una deliziosa variante della classica ricetta: in questo caso le mele sono tagliate a fettine molto sottili e vengono inserite a strati in mezzo all’impasto con cui si amalgamano alla perfezione. Otterrete così una torta di mele morbida, profumata e al tempo stesso ricca di frutta, perfetta per la colazione o per la merenda, accompagnata magari da una cremosa salsa alla vaniglia. Anche senza superpoteri, siamo certi che la torta di mele invisibili vi conquisterà con il suo gusto semplice e genuino!


						
						

														INGREDIENTI
							
													


						
														
							
														Per uno stampo del diametro di 20 cm
							

							
								

																	Mele Fuji
								
								
								
																	450
									g
																

								

							
								

																	Farina 00
								
								
								
																	250
									g
																

								

							
								

																	Latte intero
								
								
								
																	150
									g
																

								

							
								

																	Burro
								
								
								
																	125
									g
																

								

							
								

																	Zucchero
								
								
								
																	125
									g
																

								

							
								

																	Uova
								
								
								(circa 3 medie)
																	180
									g
																

								

							
								

																	Lievito in polvere per dolci
								
								
								
																	10
									g
																

								

							
								

																	Scorza di limone
								
								
								da grattugiare
																	1
									
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														Per ungere lo stampo
							

							
								

																	Burro
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
														
							
						
														
							
														Per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la torta di mele invisibili per prima cosa sciogliete il burro al microonde o in un pentolino, a fiamma molto bassa, poi tenetelo da parte e lasciatelo intiepidire 1. In una ciotola capiente versate le uova, lo zucchero 2 e i semi della bacca di vaniglia 3, poi mescolate il tutto con una frusta manuale.
									

								

															

																		
																																											
											
										
																						
											
										
																						
											
										
																																										
																		Unite la scorza di limone grattugiata 4 e il burro fuso intiepidito 5 e mescolate ancora per amalgamare. Setacciate la farina direttamente nella ciotola poco per volta 6, mescolando per incorporarla.
									

								

															

																		
																																											
											
										
																						
											
										
																						
											
										
																																										
																		Incorporate anche il lievito setacciato 7. Infine aggiungete il latte a filo 8, continuando a mescolare fino ad ottenere un impasto omogeneo 9.
									

								

															

																		
																																											
											
										
																						
											
										
																						
											
										
																																										
																		Tenete da parte l’impasto e occupatevi delle mele: lavatele e dividetele a metà, poi rimuovete la parte centrale del torsolo con i semini aiutandovi con uno scavino o un coltellino 10. Affettate le mezze mele dal lato corto con una mandolina 11 così da ottenere delle fettine di circa 2 mm di spessore 12.
									

								

															

																		
																																											
											
										
																						
											
										
																						
											
										
																																										
																		Imburrate e infarinate uno stampo a cerniera del diametro di 20 cm e distribuite 2 cucchiai di impasto sul fondo 13, poi adagiatevi sopra uno strato di fettine di mele, senza sovrapporle 14. Ricoprite con un altro strato di impasto 15 e continuate ad alternare gli strati fino ad esaurimento degli ingredienti.
									

								

															

																		
																																											
											
										
																						
											
										
																						
											
										
																																										
																		Completate la torta con uno strato abbondante di impasto 16 e cuocete in forno statico preriscaldato a 180° per 50 minuti. Una volta cotta, sfornate e lasciate raffreddare nello stampo 17. Spolverizzate con zucchero a velo e servite la vostra torta di mele invisibili 18!
									

								

							
					    