Difficoltà: Facile
Le meringhe: piccole delizie candide, gustose ed eleganti. Ma avete mai pensato di aggiungere un tocco di colore per rendere questo dessert più divertente e particolare? Nella nostra ricetta vi proponiamo le meringhe sfumate, un' originale variante delle classiche meringhe da gustare a merenda in compagnia dei vostri bambini. Con del semplice colorante alimentare otterrete un vivace mix di colori, che potrete realizzare seguendo la vostra fantasia e il vostro gusto. Guardando questi dolcetti è davvero impossibile non pensare a piccole nuvole variopinte che risplendono dei riflessi del cielo: sbizzarritevi a creare sfumature uniche e farete la gioia dei più piccoli! E se volete realizzare una variante originale delle meringhe, provate anche la versione vegana!


												
						
						

														INGREDIENTI
							
							                            
                                
    								
    									
    										
    										45
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    45
    					
    					    					    					
    					    Carboidrati
    					    g
    					    10.8
    					
    					    					    					
    					      di cui zuccheri
    					    g
    					    10.8
    					
    					    					    					
    					    Proteine
    					    g
    					    0.5
    					
    					    					    					    					    					    					    					
    					    Sodio
    					    mg
    					    8
    					
    					    				
    			
                            
													


						
							
														Ingredienti per 24 meringhe
							

							
								

																	Albumi
								
								
								
																	100
									g
																

								

							
								

																	Zucchero a velo
								
								
								
																	220
									g
																

								

							
								

																	Coloranti alimentari
								
								
								in gel, colori a piacere
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le meringhe sfumate prendete le uova e separate i tuorli dagli albumi 1. Versate gli albumi in una planetaria munita di frusta 2 e iniziate a montarli a neve ferma; setacciate lo zucchero a velo in una ciotola 3 e
									

								

															

																		
																															
											
										
																														
																		aggiungetelo un cucchiaio alla volta agli albumi 4. Continuate con la planetaria 5 fino ad ottenere una meringa bianca e spumosa 6.
									

								

															

																		
																															
											
										
																														
																		Mettete qualche cucchiaio della meringa che avete ottenuto in una ciotolina e aggiungete del colorante alimentare liquido (oppure in pasta) a seconda del colore e della sfumatura che desiderate ottenere 7: nel nostro caso abbiamo scelto il colorante rosso per avere delle meringhe rosa; mescolate bene con un cucchiaino per avere una colorazione uniforme. Prendete una sac-à-poche con bocchetta stellata e con un pennello sporcate i bordi con la meringa che avete colorato 8, poi con l’aiuto di una spatola trasferite nella sac-à-poche anche la restante meringa bianca (senza colorante) che avete tenuto da parte 9.
									

								

															

																		
																															
											
										
																														
																		Su una leccarda imburrata e foderata con un foglio di carta da forno fate dei ciuffetti di meringa distanti l’uno dall’altro: con le nostri dosi dovrete ottenere 24 pezzi 10. Fate asciugare le meringhe in forno ventilato a 90° per almeno 3 ore, mantenendo lo sportello del forno socchiuso. Una volta pronte 11, sfornate e fate raffreddare: le vostre meringhe sfumate sono pronte per essere servite; potete utilizzare anche altri colori, come ad esempio il blu 12, oppure mescolare differenti tonalità per ottenere sfumature diverse!
									

								

							
					    