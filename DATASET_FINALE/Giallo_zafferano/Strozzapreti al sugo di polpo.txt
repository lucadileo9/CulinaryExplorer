Difficoltà: Media
Gli strozzapreti al sugo di polpo rappresentano un primo piatto di pesce molto saporito, adatto anche ad essere consumato come piatto unico o come portata principale di un pranzo o una cena a base di pesce. Procuratevi un polpo freschissimo e utilizzatelo per realizzare un sugo al profumo di mare come questo che vi proponiamo. La morbidezza del polpo si sposa alla perfezione con la passata di pomodoro aromatizzata con il timo che si amalgamerà a questa particolare pasta fresca per rilasciare dei sapori unici. Gli strozzapreti al sugo di polpo sono una ricetta tutta mediterranea che si ispira al classico polpo in umido, poiché proprio in questo mare il polpo viene pescato e consumato moltissimo.


						
						

														INGREDIENTI
							
							                            
                                
    								
    									
    										
    										423
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    423
    					
    					    					    					
    					    Carboidrati
    					    g
    					    59.2
    					
    					    					    					
    					      di cui zuccheri
    					    g
    					    10.6
    					
    					    					    					
    					    Proteine
    					    g
    					    25.2
    					
    					    					    					
    					    Grassi
    					    g
    					    9.5
    					
    					    					    					
    					      di cui saturi
    					    g
    					    1.84
    					
    					    					    					
    					    Fibre
    					    g
    					    4.5
    					
    					    					    					
    					    Colesterolo
    					    mg
    					    110
    					
    					    					    					
    					    Sodio
    					    mg
    					    579
    					
    					    				
    			
                            
													


						
														
							
							

							
								

																	Strozzapreti
								
								
								
																	250
									g
																

								

							
								

																	Sedano
								
								
								
																	40
									g
																

								

							
								

																	Carote
								
								
								
																	40
									g
																

								

							
								

																	Cipolle
								
								
								
																	40
									g
																

								

							
								

																	Aglio
								
								
								
																	1
									spicchio
																

								

							
								

																	Pomodorini ciliegino
								
								
								
																	200
									g
																

								

							
								

																	Passata di pomodoro
								
								
								
																	300
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
														
							
						
														
							
														per il polpo
							

							
								

																	Polpo
								
								
								
																	700
									g
																

								

							
								

																	Alloro
								
								
								
																	2
									foglie
																

								

							
								

																	Bacche di ginepro
								
								
								
																	4
									
																

								

							
								

																	Aglio
								
								
								
																	1
									spicchio
																

								

							
								

																	Pepe rosa in grani
								
								
								
																	5
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli strozzapreti al ragù di polpo iniziate dalla preparazione del pesce, pulendolo (per un maggiore dettaglio potete consultare la nostra scuola di cucina: Come pulire il polpo) e mettendo a scaldare un tegame con abbondante acqua salata. Individuate il becco del polpo e con un coltellino dalla lama affilata effettuate un’incisione intorno in modo tale da poterlo staccare scavando internamente 1. Proseguite asportando gli occhi del pesce, incidendone la sacca 2. Quindi sciacquate bene il polpo sotto abbondante acqua fresca, avendo cura di strofinare con le mani tutta la pelle dell’animale, tentacoli compresi, per togliere la parte vischiosa 3.
									

								

															

																		
																															
											
										
																														
																		A questo punto l’acqua nel tegame sarà a bollore: mantenendo il polpo per la testa fate toccare ai tentacoli del pesce l’acqua bollente. Ripetete l’operazione per 4-5 volte 4: in questo modo i tentacoli si arricceranno e renderete l’estetica del piatto visibilmente più piacevole. Poi immergete completamente il polpo; aggiungete all’acqua l'alloro, le bacche di ginepro, lo spicchio d’aglio leggermente schiacciato ed il pepe rosa 6 e coprite con coperchio. Lasciate cuocere a fuoco minimo per 35-40 minuti. Potete però verificare a cottura quasi ultimata la consistenza e la cottura del polpo utilizzando uno stecchino o i rebbi di una forchetta. Quando sarà cotto scolatelo aiutandovi con una schiumarola.
									

								

															

																		
																															
											
										
																														
																		Trasferitelo su un colino per scolare l’acqua in eccesso e farlo intiepidire 7. Adagiatelo su un tagliere e tagliatelo a metà per agevolare la preparazione 8. Tagliate la parte finale dei tentacoli per mantenere la forma arricciata che avete ottenuto e la restante parte tagliatela a pezzetti delle stesse dimensioni 9. Tenete il polpo così ottenuto da parte.
									

								

															

																		
																															
											
										
																														
																		Proseguite con la preparazione degli altri ingredienti del ragù di polpo. Lavate bene i pomodorini e tagliateli i quattro spicchi 10 che terrete da parte. Effettuate poi un trito finissimo di sedano, carote e cipolla, mondate l’aglio e dividetelo a metà 11. In un padella dal fondo antiaderente e dai bordi alti fate rosolare l’aglio con l’olio 12. Quando sarà dorato, eliminatelo.
									

								

															

																		
																															
											
										
																														
																		Effettuate ora il soffritto, facendo rosolare anche sedano, carote e cipolla 13. Mescolate gli ingredienti per evitare che attacchino al fondo. Unite anche i tocchetti di polpo 14 e fate rosolare anch’essi per 2-3 minuti a fuoco moderato. Abbiate cura di continuare a mescolarli per evitare che attacchino al fondo della padella. Poi unite i pomodorini 15.
									

								

															

																		
																															
											
										
																														
																		Aggiungete anche la passata di pomodoro 16 e lasciate cuocere così a fuoco molto dolce per 10-15 minuti. Nel frattempo lessate la pasta in un tegame con abbondante acqua salata 17. Trascorso il tempo necessario anche il ragù di polpo sarà pronto 18. Regolate di sale e pepe.
									

								

															

																		
																															
											
										
																														
																		Scolate direttamente la pasta al dente nella padella con il condimento 19, amalgamando bene gli ingredienti per fare assorbire dalla pasta il sugo 20. Quindi impiattate i vostri strozzapreti al sugo di polpo 21, decorando se vi piace con le parti arricciate dei tentacoli e del prezzemolo fresco!
									

								

							
					    