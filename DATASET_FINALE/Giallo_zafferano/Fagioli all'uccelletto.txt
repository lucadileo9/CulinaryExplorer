Difficoltà: Molto facile
La Toscana, terra di poeti e scrittori, artisti e scienziati, ma anche di vini eccellenti e sapori antichi, quelli che ritroviamo nei piatti poveri come i fagioli all'uccelletto! Questo piatto fa parte della tradizione contadina, proprio come la pappa al pomodoro o la ribollita. Si gusta anche come piatto unico con salsiccia oppure senza, per accompagnare secondi di carne. Immancabile una fetta di pane toscano per raccogliere il delizioso sughetto di pomodoro aromatizzato con aglio e salvia, profumi inconfondibili della cucina toscana. Lasciatevi la fretta alle spalle se vi apprestate a cucinare questa ricetta e assaporate lo scorrere del tempo… i fagioli all’uccelletto, nella loro semplicità, vi faranno riscoprire il vero valore della cucina povera tradizionale: l’arte di arrangiarsi con ciò che si ha a disposizione per trasformarlo in una pietanza genuina dal gusto unico.


												
						
						

														INGREDIENTI
							
													


						
							
							

							
								

																	Fagioli cannellini secchi
								
								
								
																	400
									g
																

								

							
								

																	Pomodori pelati
								
								
								
																	400
									g
																

								

							
								

																	Salsiccia
								
								
								
																	350
									g
																

								

							
								

																	Aglio
								
								
								
																	3
									spicchi
																

								

							
								

																	Salvia
								
								
								
																	4
									foglie
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fagioli all’uccelletto, dovrete mettere i fagioli cannellini secchi in ammollo in una ciotola capiente coperti bene con acqua fredda 1, per una notte intera. Il giorno dopo, scolate i fagioli e sciacquate sotto acqua corrente. Versateli in una pentola capiente con circa 2,5 lt di acqua fredda 2. Cuocete i cannellini a fuoco alto finchè non prenderanno il bollore, quindi abbassate e cuocete a fuoco dolce per almeno 50-60 minuti, schiumandoli di tanto in tanto tanto con una schiumarola 3.
									

								

															

																		
																																											
											
										
																						
											
										
																						
											
										
																																										
																		Dovrete cuocere con il coperchio per tutto il tempo 4. Una volta pronti, quando saranno cotti ma non spappolati, scolate e conservate il liquido di cottura 5. Togliete il budello dalla salsiccia, poi sgranatela a mano 6.
									

								

															

																		
																																											
											
										
																						
											
										
																						
											
										
																																										
																		Nella pentola dove sono stati bolliti i fagioli, fate scaldare l'olio, ponete la salsiccia 7 e fate sfrigolare a fiamma dolce. Aggiungete gli aromi: salvia 8 e aglio sbucciato e intero (oppure in camicia, se preferite un gusto più gentile) 9.
									

								

															

																		
																																											
											
										
																						
											
										
																						
											
										
																																										
																		Mescolate e fate insaporire. Quando la salsiccia sarà ben rosolata, potete rimuovere gli aromi 10. Poi sfilacciate i pelati in una ciotola 11, prima di versarli in tegame 12.
									

								

															

																		
																																											
											
										
																						
											
										
																						
											
										
																																										
																		Fate cuocere a fuoco dolce per circa 10-15 minuti 13. Unite i cannellini 14. Mescolate, unite il liquido di cottura tenuto da parte, circa 250 g 15.
									

								

															

																		
																																											
											
										
																						
											
										
																						
											
										
																																										
																		Fate insaporire ancora a fiamma media per circa 10 minuti, rimestate con delicatezza 16. Salate a piacere 17. I vostri fagioli all’uccelletto saranno pronti per essere serviti e gustati, vi raccomandiamo ben caldi 18 con olio extravergine d'oliva a crudo, un rametto fresco di rosmarino e una grattugiata di pepe!
									

								

							
					    