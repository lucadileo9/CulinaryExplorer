Difficoltà: Media
Qual è il secondo piatto tipico della domenica? L’arrosto naturalmente! L’arrosto di vitello al forno con patate è un grande classico da gustare a tavola con la famiglia riunita. Le tenere fettine di carne servite con il sughetto e le immancabili patate al forno sono da sempre una garanzia per mettere d’accordo adulti e bambini. In questa ricetta vi sveliamo quali ingredienti utilizzare, il giusto tempo di cottura e qualche accorgimento per ottenere un risultato succulento e saporito, degno anche delle occasioni più importanti come Natale e Pasqua! Vedrete quanti complimenti riceverete… e dopo l’arrosto di vitello al forno con patate non perdetevi anche queste sfiziose varianti:


												
						
						

														INGREDIENTI
							
							                            
                                
    								
    									
    										
    										445
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    445
    					
    					    					    					
    					    Carboidrati
    					    g
    					    38.2
    					
    					    					    					
    					      di cui zuccheri
    					    g
    					    1.7
    					
    					    					    					
    					    Proteine
    					    g
    					    37.2
    					
    					    					    					
    					    Grassi
    					    g
    					    15
    					
    					    					    					
    					      di cui saturi
    					    g
    					    2.8
    					
    					    					    					
    					    Fibre
    					    g
    					    3.7
    					
    					    					    					
    					    Colesterolo
    					    mg
    					    90
    					
    					    					    					
    					    Sodio
    					    mg
    					    372
    					
    					    				
    			
                            
													


						
							
														Ingredienti per l'arrosto
							

							
								

																	Sottofesa di vitello
								
								
								
																	600
									g
																

								

							
								

																	Patate
								
								
								
																	1
									kg
																

								

							
								

																	Vino bianco
								
								
								
																	50
									g
																

								

							
								

																	Rosmarino
								
								
								
																	2
									rametti
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’arrosto di vitello al forno con patate cominciate da queste ultime. Dopo averle ben lavate e asciugate, sbucciatele 1 e poi tagliatele a tocchetti di circa un paio di centimetri, o comunque l’importante è che siano tutte dello stesso spessore 2. Versate i tocchetti in una ciotola e regolate di olio, sale e pepe 3 e aggiungete anche l'aglio sbucciato.
									

								

															

																		
																															
											
										
																														
																		Aggiungete un rametto di rosmarino spezzettato 4 e mescolate il tutto, con le mani o con un cucchiaio di legno, 5 poi trasferite su una leccarda unta con olio 6 e cuocete, in forno preriscaldato in modalità statica, a 200° per 20 minuti.
									

								

															

																		
																															
											
										
																														
																		Intanto occupatevi della legatura della carne. La prima cosa da fare però è quella di eliminare i tessuti biancastri che, durante la cottura, potrebbero diventare duri rendendo la carne poco tenera. Perciò con una mano tenete sollevato un lembo mentre con l’altra mano in cui impugnate una lama affilata, andrà bene quella per sfilettare il pesce 7, andate a scartare queste parti fino a ripulire completamente il pezzo di carne 8. Adesso passate a legarlo. Srotolate un bel po’ di spago da cucina e lasciatelo passare al di sotto della carne sistemata in senso orizzontale sul tagliere 9.
									

								

															

																		
																															
											
										
																														
																		Congiungete le due estremità fino a formare un doppio nodo posto su lato esterno: per comodità noi partiamo dalla sinistra fino alla fine 10. Ora fate passare lo spago intorno alla mano per due volte 11 (se credete potete anche far ruotare la mano, così si annoderà in automatico), fino a formare un’asola 12.
									

								

															

																		
																															
											
										
																														
																		Poi fate passare la carne all’interno 13, stringete lo spago tirando l’estremità superiore o quella inferiore, fino a ad arrivare al centro 14. Ecco il primo nodo, ripetete così fino ad ingabbiare completamente il pezzo di vitello: intanto ricordatevi di lasciare circa un centimetro di spazio tra un nodo e l’altro 15.
									

								

															

																		
																															
											
										
																														
																		Giunti alla fine 16, ribaltate la carne dall’altro lato, tenendo sempre fermi i capi 17, e saldate il tutto facendo nuovamente un doppio nodo, ovviamente al lato opposto rispetto al primo 18.
									

								

															

																		
																															
											
										
																														
																		Steccate la carne facendo passare sotto i nodi l'altro rametto di rosmarino 19 e poi salate e pepate il tagliere 20. Sistemateci su il pezzo di carne e cominciate a massaggiarlo facendo aderire gli aromi in tutti i punti 21.
									

								

															

																		
																															
											
										
																														
																		Mettete a scaldare l’olio in una padella e aggiungete la carne 22, lasciandola sigillare a fiamma medio-alta su tutti i lati: perciò ogni minuto circa dovrete girarla con una pinza o dei cucchiai di legno 23 assicurandovi che la carne si rosoli per bene 24.
									

								

															

																		
																															
											
										
																														
																		Quando tutti i lati del pezzo di carne saranno ben sigillati, sfumate con il vino bianco 25 e lasciate evaporare per qualche attimo, dopodiché spegnete la fiamma 26. Portate la carne al centro della leccarda facendo spazio tra le patate 27.
									

								

															

																		
																															
											
										
																														
																		Cospargete il pezzo di vitello con il sughetto 28 e infilate un termometro per arrosto fino ad arrivare al centro della polpa. Proseguite la cottura, sempre a 200°, fino a quando il termometro non raggiungerà i 65°, orientativamente ci vorranno circa 35 minuti 29. Trascorso il tempo il vostro arrosto di vitello al forno con patate sarà pronto: attendete qualche minuto prima di eliminare lo spago e affettare questa bontà 30!
									

								

							
					    