Difficoltà: Molto facile
Il Bellini è il long drink italiano per eccellenza, a base di purea di pesca e prosecco. Questo cocktail fu ideato nel 1948 da Giuseppe Cipriani, proprietario del noto Harry’S Bar di Venezia, per l’inaugurazione della mostra pittorica dell’artista Giovanni Bellini. Si narra che il particolare colore rosato della tonaca di un santo ritratto dal pittore ispirò Cipriani nella creazione di questo drink. Originariamente infatti il cocktail era composto da Champagne, polpa di pesca bianca e un tocco di purea di lamponi che serviva a conferirgli un lieve colore rosato. Il Bellini deve la sua fama internazionale non solo al suo gradevole aroma fruttato e dolce ma anche ai molteplici artisti provenienti da tutto il mondo ed abituali frequentatori dell'Harry's Bar i quali diffusero la conoscenza di questo cocktail in tutto il mondo.


												
						
						

														INGREDIENTI
							
													


						
							
														Per 1 flûte 
							

							
								

																	Prosecco
								
								
								brut
																	10
									cl
																

								

							
								

																	Pesche
								
								
								(purea di pesca bianca)
																	5
									cl
																

								

							
								

																	Ghiaccio
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il Bellini cocktail iniziate raffreddando la flute con 2-3 cubetti di ghiaccio 1. Poi rimuovetelo e versate nel jigger 5 cl di purea di pesca bianca, quindi aggiungetela nel bicchiere 2, poi versate anche mezza dose di prosecco 3.
									

								

															

																		
																																											
											
										
																						
											
										
																						
											
										
																																										
																		Miscelate con l'apposito bar spoon dall'alto verso il basso 4 e poi versate ancora prosecco questa volta senza mescolare, fino a riempimento 5. Il vostro Bellini è pronto per essere servito 6!
									

								

							
					    