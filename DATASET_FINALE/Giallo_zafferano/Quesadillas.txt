Difficoltà: Facile
Le quesadillas sono uno un piatto originario del Messico, la loro preparazione ha subìto diverse evoluzioni nel tempo, al punto che oggi ne esistono numerose varianti in base alla regione in cui vengono cucinate.
Le quesadillas sono formate da due tortillas, le tradizionali piadine messicane, e da un ripieno che include il formaggio e altri ingredienti a piacere. La tortillas vengono preparate sin dal 1600 mescolando acqua e farina di mais, si lavoravano a mano e poi venivano cotte su una piastra di ferro. In base alla tipologia di cottura e di ripieno si chiamano con nomi differenti.
La parola quesadilla, ad esempio, deriva da “queso”, che in spagnolo significa formaggio, proprio perché è l’ingrediente che non deve mai mancare in questo piatto. In questa ricetta, al formaggio sono stati aggiunti il pollo, un altro ingrediente fondamentale della cucina messicana, cipolla, pomodori e insalata. Le quesadillas, però, si prestano ai ripieni più fantasiosi, quindi scatenate pure la vostra creatività e se volete, accompagnatele o conditele con le tipiche salse messicane: enchilada, guacamole e salsa di pomodori messicana. Gustatele ancora calde, quando il formaggio sarà ancora sciolto al punto da aderire alla tortilla, vi leccherete i baffi!


												
						
						

														INGREDIENTI
							
							                            
                                
    								
    									
    										
    										937
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    937
    					
    					    					    					
    					    Carboidrati
    					    g
    					    71.7
    					
    					    					    					
    					      di cui zuccheri
    					    g
    					    10.2
    					
    					    					    					
    					    Proteine
    					    g
    					    68.6
    					
    					    					    					
    					    Grassi
    					    g
    					    41.8
    					
    					    					    					
    					      di cui saturi
    					    g
    					    16.81
    					
    					    					    					
    					    Fibre
    					    g
    					    4.8
    					
    					    					    					
    					    Colesterolo
    					    mg
    					    172
    					
    					    					    					
    					    Sodio
    					    mg
    					    1655
    					
    					    				
    			
                            
													


						
							
														Ingredienti per 4 quesadillas
							

							
								

																	Tortillas di mais
								
								
								
																	8
									
																

								

							
								

																	Petto di pollo
								
								
								
																	600
									g
																

								

							
								

																	Fontina
								
								
								
																	400
									g
																

								

							
								

																	Pomodori ramati
								
								
								
																	450
									g
																

								

							
								

																	Cipolle ramate
								
								
								
																	4
									
																

								

							
								

																	Insalata
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le quesadillas, iniziate tagliando la cipolla a fette non troppo sottili 1. Occupatevi poi dei petti di pollo: poneteli su un tagliere e tagliateli a listarelle 2. Dopo aver fatto scaldare un filo d’olio in una padella antiaderente, versateci la cipolla a fette e cuocete a fuoco basso fino a che non si dorerà 3.
									

								

															

																		
																															
											
										
																														
																		Unite poi le listarelle di pollo 4 e fate cuocere per circa 15 minuti, salate a piacere. Nel frattempo grattugiate la fontina (o l'Edamer) 5, lavate con cura il pomodoro e affettatelo 6.
									

								

															

																		
																															
											
										
																														
																		Dopodichè prendete una padella e fate scaldare la tortilla da entrambi i lati 7, se volete potete preparare da voi le tortillas di farina o le tortillas di mais. Quindi formate un primo strato di formaggio grattugiato 8 e adagiateci sopra il pollo a listarelle 9.
									

								

															

																		
																															
											
										
																														
																		Unite anche la cipolla che avete fatto cuocere con il pollo 10, i pomodori 11 e l’insalata 12.
									

								

															

																		
																															
											
										
																														
																		Terminate formando un altro strato di formaggio grattugiato 13 e chiudete con un’altra tortilla, premendo bene per far aderire il formaggio alla tortilla 14. Una volta spento il fuoco, trasferite le quesadillas su un tagliere e dividetele in 4 parti 15. Le vostre quesadillas sono pronte per essere servite e gustate ancora calde!
									

								

							
					    