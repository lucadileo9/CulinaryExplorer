Difficoltà: Facile
Ci piace sperimentare e oggi è toccato a un primo piatto davvero saporito e prelibato, la genovese di polpo! Siamo partiti da un condimento che non ha bisogno di presentazioni: la genovese, tipica preparazione napoletana. L'avrete sicuramente assaggiata nella città del sole e del Vesuvio sia con la pasta, maccheroni o sedanini per lo più, ma anche a Roma come accompagnamento di uno dei più celebri street food della Capitale. In questa ricetta, invece, vi proponiamo di sostituire la classica carne di manzo con del polpo... immancabili sempre le cipolle dorate che daranno al piatto la sua impronta inconfondibile, anche nella variante di mare. Rigatoni con genovese di polpo: una volta provata, sarà tra le ricette preferite del vostro repertorio!


						
						

														INGREDIENTI
							
							                            
                                
    								
    									
    										
    										622
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    622
    					
    					    					    					
    					    Carboidrati
    					    g
    					    87.6
    					
    					    					    					
    					      di cui zuccheri
    					    g
    					    23.6
    					
    					    					    					
    					    Proteine
    					    g
    					    39.5
    					
    					    					    					
    					    Grassi
    					    g
    					    8.7
    					
    					    					    					
    					      di cui saturi
    					    g
    					    2.46
    					
    					    					    					
    					    Fibre
    					    g
    					    10.6
    					
    					    					    					
    					    Colesterolo
    					    mg
    					    149
    					
    					    					    					
    					    Sodio
    					    mg
    					    958
    					
    					    				
    			
                            
													


						
														
							
							

							
								

																	Rigatoni
								
								
								
																	320
									g
																

								

							
								

																	Polpo
								
								
								(già pulito)
																	800
									g
																

								

							
								

																	Cipolle dorate
								
								
								
																	2
									kg
																

								

							
								

																	Sedano
								
								
								
																	1
									costa
																

								

							
								

																	Carote
								
								
								(media)
																	1
									
																

								

							
								

																	Aglio
								
								
								
																	1
									spicchio
																

								

							
								

																	Vino bianco
								
								
								
																	200
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per condire
							

							
								

																	Pecorino toscano
								
								
								stagionato (da grattugiare)
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i rigatoni con genovese di polpo, iniziate mondando le cipolle dorate 1, poi tagliatele a falde sottili 2. Quindi spuntate, pelate e tritate la carota 3.
									

								

															

																		
																															
											
										
																														
																		Pelate anche il gambo di sedano e tritatelo 4. In un tegame scaldate un filo d'olio abbondante con uno spicchio d'aglio mondato e intero. Poi versate sedano e carota tritati 5. Lasciate insaporire 5 minuti, mescolando di tanto in tanto. Dopo aver tolto il becco, tritate il polpo già eviscerato a tocchetti di un paio di centimetri 6.
									

								

															

																		
																															
											
										
																														
																		Versate il polpo nel tegame 7 e rimuovete l'aglio 8. Il polpo tirerà fuori la sua stessa acqua, quindi alzate il fuoco a fiamma medio-alta e sfumate con il vino bianco 9. Lasciate evaporare la parte alcolica: ci vorranno pochi istanti.
									

								

															

																		
																															
											
										
																														
																		Ora abbassate la fiamma, unite le cipolle 10, mescolate 11 e fate cuocere a fuoco dolce con coperchio per circa 2 ore e mezza - 3 ore 12.
									

								

															

																		
																															
											
										
																														
																		Mescolate di tanto in tanto e controllate che il condimento non si attacchi al fondo della casseruola 13. Quando mancheranno circa 10 minuti al termine potete lessare la pasta al dente in un tegame con acqua bollente salata 14. Poi scolatela direttamente nel condimento 15.
									

								

															

																		
																															
											
										
																														
																		Mescolate per amalgamare 16. Versate nei piatti da portata e, se gradite, condite con del Pecorino grattugiato a piacere 17. La genovese di polpo è pronta per essere gustata 18.
									

								

							
					    