Difficoltà: Media
E’ il piatto nazionale della Spagna e viene preparato in tante varianti diverse: de marisco, vegetariana, mista… stiamo parlando, ovviamente, della paella! Quella originale pare sia proprio la paella alla valenciana, la cui ricetta prevede principalmente coniglio, pollo e verdure, ma anche in questo caso le versioni cambiano a seconda della famiglia o del ristorante in cui viene preparata. La base di riso e zafferano viene arricchita con carne e verdure fra cui fagiolini, peperoni e pomodori, ma è molto comune anche l’utilizzo di lumache, fagioli, carciofi o altri ingredienti di stagione… d’altronde la paella nasce come piatto di recupero e quindi veniva personalizzata a seconda di quello che si aveva a disposizione sul territorio. Molto più rigide sono invece le regole per cucinarla: per esempio, è assolutamente vietato mescolare il riso dopo aver aggiunto il brodo perché sarà proprio la parte che rimane attaccata sul fondo della padella a dare al piatto quel suo sapore caratteristico. Per noi italiani, cultori del risotto, potrà sembrare una cosa strana, ma anche gli spagnoli sono famosi nel mondo per i loro piatti a base di riso e per questo vi consigliamo di seguire le nostre indicazioni per preparare una delle ricette più buone della cucina iberica, la paella alla valenciana! Scoprite anche un'altra ricetta molto famosa che unisce il riso a tanti sapori di terra e di mare: la jambalaya creola!


												
						
						

														INGREDIENTI
							
							                            
                                
    								
    									
    										
    										472
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    472
    					
    					    					    					
    					    Carboidrati
    					    g
    					    51.7
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    35.9
    					
    					    					    					
    					    Grassi
    					    g
    					    13.5
    					
    					    					    					
    					      di cui saturi
    					    g
    					    3.49
    					
    					    					    					
    					    Fibre
    					    g
    					    114
    					
    					    					    					
    					    Colesterolo
    					    mg
    					    2.3
    					
    					    					    					
    					    Sodio
    					    mg
    					    513
    					
    					    				
    			
                            
													


						
							
							

							
								

																	Riso vialone nano
								
								
								
																	350
									g
																

								

							
								

																	Brodo vegetale
								
								
								
																	800
									g
																

								

							
								

																	Coniglio
								
								
								da pulire
																	700
									g
																

								

							
								

																	Fusi di pollo
								
								
								
																	550
									g
																

								

							
								

																	Pomodori ramati
								
								
								maturi
																	400
									g
																

								

							
								

																	Peperoni verdi
								
								
								
																	200
									g
																

								

							
								

																	Fagiolini
								
								
								
																	150
									g
																

								

							
								

																	Zafferano in pistilli
								
								
								
																	1
									cucchiaino
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la paella alla valenciana, per prima cosa preparate il brodo di verdure che vi servirà per cuocere il riso. Mettete i pistilli di zafferano in una brocchetta 1, prelevate un mestolo di acqua calda del brodo e versatelo sopra ai pistilli 2: lasciateli in infusione fino al momento in cui dovranno essere utilizzati. Ora passate alla preparazione del resto degli ingredienti. Pulite il coniglio dalle interiora e tagliatelo a tocchetti di 2-3 cm 3: in tutto dovreste ottenere 500 g di polpa di coniglio.
									

								

															

																		
																															
											
										
																														
																		Dividete i fusi di pollo a metà e tenete da parte 4. Mondate i peperoni, eliminate i semi e filamenti interni e tagliateli prima a falde 5 e poi a pezzi grossolani 6.
									

								

															

																		
																															
											
										
																														
																		Lavate i pomodori e tagliateli prima a fette 7 e poi a tocchetti 8. Infine spuntate i fagiolini e divideteli a metà 9.
									

								

															

																		
																															
											
										
																														
																		Prendete la padella per paella (in alternativa scegliete una padella molto ampia, possibilmente di ferro o di acciaio), scaldate l’olio e cominciate ad aggiungere il coniglio 10 e il pollo 11. Salate, pepate e fate rosolare per 15 minuti a fiamma medio-alta toccando la carne il meno possibile in modo che si formi una gustosa crosticina 12.
									

								

															

																		
																															
											
										
																														
																		Quando la carne sarà rosolata, spostatela verso i lati della padella e aggiungete al centro i peperoni 13, i fagiolini 14 e i pomodori 15. Cuocete le verdure per 10 minuti, in modo che rimangano croccanti.
									

								

															

																		
																															
											
										
																														
																		A questo punto versate il riso nella padella distribuendolo a forma di croce 16 e fatelo tostare per un minuto mescolandolo insieme agli altri ingredienti, poi aggiungete il brodo vegetale tutto in una volta 17: da questo momento in poi non dovrete più toccare il riso. Unite anche il liquido con i pistilli di zafferano che avevate lasciato in infusione 18 e proseguite la cottura per 30 minuti a fiamma medio-bassa, sempre senza mescolare.
									

								

															

																		
																															
											
										
																														
																		Trascorso il tempo di cottura del riso, il liquido dovrebbe essere stato assorbito completamente, quindi spegnete il fuoco, coprite la padella con un foglio di alluminio 19 e lasciate riposare per una decina di minuti. Una volta pronta, rimuovete il foglio di alluminio e mescolate bene per amalgamare il tutto, avendo cura di grattare il fondo della padella per rimuovere anche il riso che è rimasto attaccato e che renderà il tutto ancora più saporito 20. La vostra paella alla valenciana è pronta per essere servita 21!
									

								

							
					    