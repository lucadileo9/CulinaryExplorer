Difficoltà: Facile
Da oggi, la cucina di GialloZafferano ospiterà alcune delle blogger che fanno parte del nostro circuito di blog dedicati alla cucina. Ognuna presenterà una ricetta che preparerà insieme a Sonia proprio qui in redazione!
La prima blogger che è venuta a trovarci è Laura Pacciani, del blog Nella cucina di Laura, che ci propone una torta semplice e facile da realizzare che, a dispetto del nome, è tipica della Toscana, la torta mantovana.
Originaria di Prato, proprio come la nostra Laura, la torta mantovana ha origini molto antiche e lega il suo nome a vicende storiche.
La torta mantovana si preparare montando il burro con lo zucchero, incorporando le uova e le polveri; infine l'impasto viene cosparso con mandorle tagliate a pezzi che, durante la cottura si tostano per dare alla torta quella parte croccante che ben si sposa con la morbidezza dell'impasto.
Divertitevi anche voi insieme a Sonia e Laura a preparare la soffice e genuina torta mantovana!


						
						

														INGREDIENTI
							
							                            
                                
    								
    									
    										
    										410
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    410
    					
    					    					    					
    					    Carboidrati
    					    g
    					    40.2
    					
    					    					    					
    					      di cui zuccheri
    					    g
    					    23.6
    					
    					    					    					
    					    Proteine
    					    g
    					    6.1
    					
    					    					    					
    					    Grassi
    					    g
    					    25
    					
    					    					    					
    					      di cui saturi
    					    g
    					    12.12
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    213
    					
    					    					    					
    					    Sodio
    					    mg
    					    17
    					
    					    				
    			
                            
													


						
														
							
														Ingredienti per una tortiera da 26 cm
							

							
								

																	Farina 00
								
								
								
																	175
									g
																

								

							
								

																	Burro
								
								
								a temp ambiente
																	175
									g
																

								

							
								

																	Zucchero
								
								
								
																	175
									g
																

								

							
								

																	Tuorli
								
								
								
																	4
									
																

								

							
								

																	Uova
								
								
								
																	1
									
																

								

							
								

																	Mandorle pelate
								
								
								
																	50
									g
																

								

							
								

																	Lievito in polvere per dolci
								
								
								
																	5
									g
																

								

							
														
							
						
														
							
														Per imburrare
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta mantovana, ponete in una ciotola il burro a pezzetti, ammorbidito a temperatura ambiente, e lo zucchero 1. Montate i due ingredienti con le fruste di uno sbattitore elettrico 2, oppure con la frusta di una planetaria, fino ad ottenere un composto spumoso. Aggiungete ora l'uovo intero 3 e continuate a lavorare il composto per incorporarlo.
									

								

															

																		
																															
											
										
																														
																		Unite poi i tuorli, uno alla volta, aspettando che si sia assorbito il precedente prima di aggiungere il successivo 4. Per ottenere un composto omogeneo 5 è importante che le uova siano a temperatura ambiente; se dopo l'aggiunta delle uova il composto tende a separarsi, non temete  perchè con l'aggiunta della farina otterete la consistenza giusta. Setacciate la farina 6
									

								

															

																		
																															
											
										
																														
																		insieme al lievito 7 e aggiungete le polveri, in  una sola volta, al composto 8, continuando a lavorare con le fruste per amalgamare bene tutti gli ingredienti e ottenere un composto spumoso e omogeneo 9. Foderate una tortiera da 26 cm con la carta forno (clicca qui per vedere come fare).
									

								

															

																		
																															
											
										
																														
																		Sminuzzate le mandorle a pezzi con un coltello 19; versate il composto nella tortiera 11 e livellatelo in modo uniforme con il dorso di un cucchiaio 12.
									

								

															

																		
																															
											
										
																														
																		Cospargete la superficie con le mandorle a pezzi fino a ricoprirla tutta (13-14); infornate in forno già caldo a 180° per 30 minuti (se forno ventilato 160° per 20-25 minuti). Prima di toglierla dal forno, fate la prova stuzzicadenti: se non fosse ancora cotta proseguite la cottura coprendo la superficie con un foglio d’alluminio e continuate fino al termine dei minuti previsti. Sfornate, lasciate raffreddare 15 e servite la vostra torta mantovana! Potete spolverizzarla con dello zucchero a velo o dello zucchero semolato a piacere!
									

								

							
					    