Difficoltà: Molto facile
Cucinare il risotto è proprio un gesto d'amore, per se stessi e per chi si invita a casa. Il risotto autunnale è un vero e proprio comfort food tra le ricette autunnali, un primo piatto semplice che non ha una marcia in più rispetto al classico e cremosissimo risotto ai funghi. Se con i porcini avete provato anche la variante del risotto ai funghi porcini e zafferano e se come noi avete una passione per il risotto zucca e salsiccia amerete moltissimo questa versione autunnale che abbina la pancetta ai preziosi frutti di questa stagione: i funghi. Il risotto autunnale è avvolgente, saporito e cremoso non potremmo trovare migliori aggettivi per descrivere questa bontà. Anzi, provate per credere e fateci sapere!


												
						
						

														INGREDIENTI
							
													


						
							
							

							
								

																	Riso Carnaroli
								
								
								
																	320
									g
																

								

							
								

																	Funghi champignon
								
								
								
																	450
									g
																

								

							
								

																	Pancetta (tesa)
								
								
								
																	150
									g
																

								

							
								

																	Porri
								
								
								
																	40
									g
																

								

							
								

																	Brodo vegetale
								
								
								
																	1
									l
																

								

							
								

																	Grana Padano DOP
								
								
								
																	50
									g
																

								

							
								

																	Burro
								
								
								
																	30
									g
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto autunnale cominciate mettendo sul fuoco la pentola con il brodo vegetale, tenetelo in caldo. Intanto affettate il porro pulito a rondelle sottili 1. Poi tagliate i funghi champignon già puliti, se volete vedere come ve lo spieghiamo nella nostra scuola di cucina, e riducete a dadini grossolani 2. Infine eliminate la cotenna dalla pancetta tesa 3
									

								

															

																		
																															
											
										
																														
																		e tagliatela a listarelle di circa 1 cm di spessore 4. Spostatevi ai fornelli. In una casseruola fate un giro d'olio e aggiungete il porro: cuocete a fuoco dolce per qualche minuto 5. Aggiungete la pancetta e fate cuocere anche questa alla stessa temperatra per un paio di minuti, mescolando frequentemente, in questo modo il grasso si scioglierà 6.
									

								

															

																		
																															
											
										
																														
																		È il momento di versare i funghi nella casseruola, mescolate e lasciate appassire per 7-8 minuti 7. Aggiungete il riso e mescolate bene 8: tostatelo per pochi minuti finché non diventa trasparente. Passate quindi alla cottura del risotto versando il brodo caldo una mestolata ogni volta che si sarà asciugata la precedente 9. 
									

								

															

																		
																															
											
										
																														
																		Ricordate di mischiare di tanto in tanto ma non eccessivamente; brodo, pancetta e formaggio, a fine cottura, sono tutti ingredienti già salati, scegliete quindi se aggiungere altro sale, magari facendo attenzione alla quantità 10. A fine cottura spegnete la fiamma e mantecate aggiungendo il burro 11 e il formaggio grattugiato 12. 
									

								

															

																		
																															
											
										
																														
																		Profumate con un po' di prezzemolo tritato 13, un'ultima mescolata 14 e il vostro risotto autunnale è pronto per essere servito 15.
									

								

							
					    