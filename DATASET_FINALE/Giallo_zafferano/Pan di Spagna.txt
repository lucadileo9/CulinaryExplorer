Difficoltà: Media
Il Pan di Spagna è una delle preparazioni di base della pasticceria italiana che tutti coloro che amano cucinare hanno preparato almeno una volta per dar vita ad una meravigliosa torta di compleanno o un dolce a base di questa morbida preparazione, come lo zuccotto! Una ricetta semplice, ma spesso le cose più semplici in cucina richiedono molte accortezze per un risultato perfetto! La sofficità del Pan di Spagna, il risultato alto e alveolato è dovuto all'uso di una farina debole come la 00, così che l'impasto non risulti elastico, e di una parte di fecola che assorbendo l'umidità permetterà di ottenere un dolce ancora più soffice. Inoltre il Pan di Spagna è una ricetta che non richiede l'utilizzo del lievito, infatti le uova dovranno essere montate correttamente per incorporare e sviluppare delle bollicine d'aria che permetteranno di non farlo sgonfiare durante la cottura.
Inoltre, forse non sapete, ma ci sono moltissime varietà di questa ricetta: basti pensare quella al cacao, quello senza glutine e persino quello salato per feste e aperitivi! Ma oltre alle varietà esistono almeno 5 metodi per preparare il Pan di Spagna: 2 a caldo, 2 a freddo e uno con emulsionanti.
Sono diversi i procedimenti ma il risultato non cambia! E come ben sapete cerchiamo sempre di ricorrere al metodo più semplice per permettervi di ottenere un buon risultato anche a casa... con questa ricetta sporcherete solo la ciotola della planetaria! Preparate il Pan di Spagna per farcire le vostre torte delle occasioni speciali con crema pasticcera, crema al pistacchio o ganache al cioccolato o per assemblare una deliziosa zuppa inglese! Se invece state cercando un'idea originale per la vostra festa di Halloween, scoprite come utilizzare il pan di Spagna per realizzare delle dolci bare farcite con la marmellata!


												
						
						

														INGREDIENTI
							
							                            
                                
    								
    									
    										
    										266
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    266
    					
    					    					    					
    					    Carboidrati
    					    g
    					    49.5
    					
    					    					    					
    					      di cui zuccheri
    					    g
    					    27.6
    					
    					    					    					
    					    Proteine
    					    g
    					    7.5
    					
    					    					    					
    					    Grassi
    					    g
    					    4.2
    					
    					    					    					
    					      di cui saturi
    					    g
    					    1.51
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    175
    					
    					    					    					
    					    Sodio
    					    mg
    					    275
    					
    					    				
    			
                            
													


						
							
														Ingredienti per una tortiera da 24 cm
							

							
								

																	Uova
								
								
								medie, a temperatura ambiente
																	5
									
																

								

							
								

																	Zucchero
								
								
								
																	150
									g
																

								

							
								

																	Baccello di vaniglia
								
								
								
																	1
									
																

								

							
								

																	Farina 00
								
								
								
																	75
									g
																

								

							
								

																	Fecola di patate
								
								
								
																	75
									g
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il Pan di Spagna rompete le uova nella ciotola di una planetaria 1; prendete poi il baccello di vaniglia, incidetelo a metà e con la lama di un coltellino liscio prelevate i semini interni 2. Aggiungeteli alle uova 3
									

								

															

																		
																															
											
										
																														
																		e unite anche un pizzico di sale 4. Azionate quindi la planetaria a velocità media 5 e lavorate il composto per circa 15-20 minuti in totale, aggiungendo lo zucchero poco per volta 6 in modo da favorirne l'assorbimento.
									

								

															

																		
																															
											
										
																														
																		Nel frattempo imburrate e infarinate accuratamente lo stampo da 24 cm 7 e non appena il composto di uova e zucchero sarà diventato chiaro, gonfio e spumoso 8 spegnete la macchina. In alternativa alla planetaria potete utilizzare uno sbattitore elettrico. Per capire se l'impasto è pronto in gergo si dice che "scrive"; ovvero lasciandone scivolare una parte sul composto montato non dovrà unirsi al resto ma creare un filo ben distinguibile. A questo punto ponete un setaccio a magli fine sulla ciotola della planetaria e versate sia la farina 9
									

								

															

																		
																															
											
										
																														
																		che la fecola 11. Setacciate le polveri e amalgamate il tutto con una frusta a mano o con una spatola facendo dei movimenti dal basso verso l'alto 11. Fate questo passaggio con molta delicatezza in modo da non smontare il composto. Non appena le polveri saranno completamente amalgamate 12,
									

								

															

																		
																															
											
										
																														
																		versate il tutto nello stampo 13 e utilizzate una spatola per livellare la superficie 14. In questo passaggio è fondamentale non sbattere lo stampo sul piano per livellarlo, altrimenti la massa si smonterà. Cuocete il Pan di Spagna in forno statico preriscaldato a 160° nel ripiano più basso per circa 50 minuti. Evitate di aprire il forno durante questo tempo e prima di sfornare il dolce verificate la cottura facendo sempre la prova dello stecchino, dato che ogni forno cuoce diversamente. Infatti infilando lo stecchino al centro della torta questo dovrà risultare completamente asciutto. Una volta cotto sfornate il Pan di Spagna 15.
									

								

															

																		
																															
											
										
																														
																		Fatelo intiepidire nella tortiera prima di sformarlo (16-17) e lasciatelo raffreddare completamente su una gratella prima di servirlo 18 o farcirlo!
									

								

							
					    