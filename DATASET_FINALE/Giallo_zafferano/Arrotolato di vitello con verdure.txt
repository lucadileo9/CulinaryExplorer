Difficoltà: Facile
L’arrotolato di vitello con verdure è un gustoso secondo piatto: la carne è accompagnata da verdure stufate, morbide e saporite, perché cotte insieme al sugo dell’arrosto.
La farcitura dell’arrotolato è preparata con mollica di pane, prezzemolo, pancetta, uova e Grana Padano grattugiato.
Per la cottura di questo piatto l'ideale è una pentola da forno, di quelle che possono essere utilizzate anche sul fornello, dotata di apposito coperchio.  Grazie a questo tipo di pentola i sughi e il vapore sprigionati durante la cottura non si disperderanno, permettendo alla carne di diventare molto tenera e saporita senza l'aggiunta di altro liquido durante la cottura.


						
						

														INGREDIENTI
							
							                            
                                
    								
    									
    										
    										806
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    806
    					
    					    					    					
    					    Carboidrati
    					    g
    					    68.6
    					
    					    					    					
    					      di cui zuccheri
    					    g
    					    39.4
    					
    					    					    					
    					    Proteine
    					    g
    					    70
    					
    					    					    					
    					    Grassi
    					    g
    					    24.5
    					
    					    					    					
    					      di cui saturi
    					    g
    					    7.8
    					
    					    					    					
    					    Fibre
    					    g
    					    18.9
    					
    					    					    					
    					    Colesterolo
    					    mg
    					    325
    					
    					    					    					
    					    Sodio
    					    mg
    					    1749
    					
    					    				
    			
                            
													


						
														
							
							

							
								

																	Fesa di vitello
								
								
								in una fetta intera
																	1
									kg
																

								

							
								

																	Grana Padano DOP
								
								
								
																	60
									g
																

								

							
								

																	Pancetta affumicata
								
								
								
																	80
									g
																

								

							
								

																	Tuorli
								
								
								
																	2
									
																

								

							
								

																	Prezzemolo
								
								
								tritato 
																	2
									cucchiai
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Vino bianco
								
								
								
																	250
									ml
																

								

							
								

																	Pane
								
								
								mollica 100 gr
																	
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per le verdure
							

							
								

																	Patate
								
								
								
																	400
									g
																

								

							
								

																	Carote baby
								
								
								
																	200
									g
																

								

							
								

																	Fagiolini
								
								
								
																	200
									g
																

								

							
								

																	Cipolle dorate
								
								
								
																	1
									
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’arrotolato di vitello con verdure battete la carne con un pestacarne 1 ed eliminate eventuali parti grasse o cartilagini, poi salate e pepate in superficie. Preparate il ripieno della carne: prendete il pane, eliminate la crosta con un coltello 2, riducetelo in briciole con un mixer e trasferitelo in una terrina capiente 3.
									

								

															

																		
																															
											
										
																														
																		Aggiungete la pancetta affumicata tritata finemente, due tuorli 4, il prezzemolo tritato 5, il Grana Padano DOP 6, quindi salate e pepate.
									

								

															

																		
																															
											
										
																														
																		Amalgamate tutti gli ingredienti con le mani 7 e disponete il composto ottenuto sulla carne, lasciando tutto intorno un bordo di 2-3 cm. Arrotolate la carne su se stessa 8 e legatela con dello spago da cucina, come mostrano le figure 9
									

								

															

																		
																															
											
										
																														
																		e 10 (guarda come legare un arrosto cliccando qui). In una pentola da forno capiente mettete a cuocere, a fuoco vivace, l’arrotolato con 3 cucchiai d’olio d’oliva, girandolo di tanto in tanto per rosolarlo su tutti i lati 11. Quando l’arrotolato sarà ben dorato, sfumatelo con il vino bianco 12.
									

								

															

																		
																															
											
										
																														
																		Mondate le verdure, poi tagliate a fette la cipolla 13, a cubetti le carote 14 e le patate, quindi aggiungetele alla carne 15.
									

								

															

																		
																															
											
										
																														
																		Mondate e spuntate i fagiolini, quindi unite anch'essi alla carne 16 e coprite con un coperchio per continuare la cottura senza dispersione di vapore. Gli ingredienti all’interno della pentola cuoceranno per circa 60 minuti a fuoco dolce, senza l’aggiunta di acqua: saranno i liquidi rilasciati dalla carne e delle verdure a procurare il giusto grado di umidità che faciliterà la cottura dell’arrotolato, rendendolo tenero e non legnoso. Trascorso il tempo indicato, punzecchiate l’arrosto con uno stuzzicadenti per verificarne la cottura: se i liquidi che ne fuoriusciranno saranno trasparenti, la carne sarà cotta. Spegnete il fuoco e, senza togliere il coperchio, lasciate riposare la carne per circa 10 minuti al caldo, poi tagliate l’arrotolato a fette e servitelo assieme alle verdure stufate.
									

								

							
					    