Difficoltà: Facile
La torta 7 vasetti salata è una variante sfiziosa dell’omonimo dolce. E' una preparazione senza bilancia: si usa il vasetto di yogurt da 125 ml come unità di misura per tutti gli ingredienti dell'impasto. Con un vasetto di yogurt, uno di maizena, uno di olio, uno di latte e due di farina... il gioco è fatto! L’originalità di questa ricetta sta nel ripieno: nella versione salata abbiamo aggiunto salame Napoli a cubetti, dadini di scamorza, olive verdi denocciolate e un trito aromatico di timo e maggiorana, ma se preferite potete anche optare per una versione vegetariana alle zucchine. In poco tempo, e senza preoccuparvi troppo delle dosi, realizzerete una sfiziosa torta salata originale e gustosa, che potrete servire come antipasto oppure come finger food a buffet!


						
						

														INGREDIENTI
							
							                            
                                
    								
    									
    										
    										531
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    531
    					
    					    					    					
    					    Carboidrati
    					    g
    					    43.2
    					
    					    					    					
    					      di cui zuccheri
    					    g
    					    3.6
    					
    					    					    					
    					    Proteine
    					    g
    					    21.3
    					
    					    					    					
    					    Grassi
    					    g
    					    30.4
    					
    					    					    					
    					      di cui saturi
    					    g
    					    10.02
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    128
    					
    					    					    					
    					    Sodio
    					    mg
    					    514
    					
    					    				
    			
                            
													


						
														
							
							

							
								

																	Yogurt bianco naturale
								
								
								(125 ml, a temperatura ambiente)
																	1
									vasetto
																

								

							
								

																	Farina 00
								
								
								
																	2
									vasetti
																

								

							
								

																	Amido di mais (maizena)
								
								
								
																	1
									vasetto
																

								

							
								

																	Latte intero
								
								
								
																	1
									vasetto
																

								

							
								

																	Grana Padano DOP
								
								
								(da grattugiare)
																	1
									vasetto
																

								

							
								

																	Olio di semi di girasole
								
								
								
																	1
									vasetto
																

								

							
								

																	Lievito istantaneo per preparazioni salate
								
								
								(1 bustina)
																	16
									g
																

								

							
								

																	Uova
								
								
								medie
																	3
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il ripieno
							

							
								

																	Scamorza (provola)
								
								
								
																	160
									g
																

								

							
								

																	Salame napoletano
								
								
								
																	100
									g
																

								

							
								

																	Olive verdi
								
								
								denocciolate
																	80
									g
																

								

							
								

																	Timo
								
								
								
																	3
									rametti
																

								

							
								

																	Maggiorana
								
								
								
																	3
									rametti
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la torta 7 vasetti salata iniziate dal ripieno: eliminate la buccia e affettatelo a fette abbastanza spesse 1, quindi tagliate le fette a cubetti 2. Riducete a dadini anche la provola o la scamorza 3, scolate le olive se necessario e mettete tutto da parte in frigo, fino al momento del loro utilizzo.
									

								

															

																		
																																											
											
										
																						
											
										
																						
											
										
																																										
																		Tritate finemente anche le erbe aromatiche 4. Per l'impasto: versate lo yogurt nella tazza di una planetaria 5 munita di frusta, altrimenti in una ciotola se usate uno sbattitore elettrico. Unite anche un vasetto di Grana Padano DOP grattugiato 6, quindi azionate la frusta.
									

								

															

																		
																																											
											
										
																						
											
										
																						
											
										
																																										
																		Sgusciate le uova e tenete da parte gli albumi. Aggiungete i tuorli al composto 7, un pizzico di sale e un vasetto di olio 8, sempre continuando a mescolare. In una ciotola a parte setacciate 2 vasetti di farina 9.
									

								

															

																		
																																											
											
										
																						
											
										
																						
											
										
																																										
																		Setacciate anche una bustina di lievito in polvere per torte salate 10 e un vasetto di maizena o fecola di patate 11, mescolate il tutto e unite al composto 12.
									

								

															

																		
																																											
											
										
																						
											
										
																						
											
										
																																										
																		Continuate a mescolare e per ultimo aggiungete un vasetto di latte 13. Una volta ottenuto un impasto denso e omogeneo, toglietelo dalle fruste e unite gli ingredienti per la farcitura: versate la provola o la scamorza a dadini 14 e il salame a cubetti 15.
									

								

															

																		
																																											
											
										
																						
											
										
																						
											
										
																																										
																		Proseguite con le olive scolate e denocciolate 16, amalgamate il tutto aiutandovi con una spatola 17 e aggiungete il trito di timo e maggiorana 18, mescolate nuovamente e tenete da parte.
									

								

															

																		
																																											
											
										
																						
											
										
																						
											
										
																																										
																		Versate gli albumi che avete tenuto da parte nella tazza di una planetaria 19 o in una ciotola se usate uno sbattitore elettrico e montateli a neve 20, fino ad ottenere un composto omogeneo e spumoso 21.
									

								

															

																		
																																											
											
										
																						
											
										
																						
											
										
																																										
																		Unite delicatamente gli albumi montati a neve al composto 22, incorporandoli e mescolandoli con una spatola dal basso verso l’alto, in modo che non si smontino. Imburrate una tortiera apribile dal diametro di 24 cm, foderatela con carta forno e versate all’interno il composto 23, livellandolo con una spatola. Infornate in forno statico preriscaldato a 180° per 35 minuti, se usate un forno ventilato cuocete a 160° per 25 minuti. Quando la superficie risulterà ben dorata 24, sfornate e servite la vostra torta 7 vasetti salata tiepida!
									

								

							
					    