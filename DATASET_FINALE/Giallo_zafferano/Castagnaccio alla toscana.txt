Difficoltà: Facile
Il castagnaccio, o baldino o pattona, è un dolce tipico preparato con la farina di castagne e arricchito con uvetta, pinoli, noci e rosmarino. Difficile stabilire l'esatta origine del castagnaccio. Noi abbiamo realizzato il castagnaccio alla toscana, ma questa ricetta è diffusa anche in Veneto, Piemonte, Lombardia... tutte regioni in cui la castagna è un ingrediente molto diffuso in cucina. Quello che accomuna tutte le varianti è l'origine contadina del castagnaccio: acqua, farina di castagne e rosmarino. Già nel '500 il castagnaccio era molto conosciuto e apprezzato tanto che un padre agostiniano lo cita in un suo scritto. Sembra che l’ideatore del castagnaccio sia stato proprio il toscano Pilade da Lucca che viene nominato nel "Commentario delle più notabili et mostruose cose d’Italia et altri luoghi" scritto da Ortensio Orlando e pubblicato a Venezia nel 1553. Fu però a partire dall’800 che i toscani esportarono il castagnaccio nel resto d’Italia e proprio in questo periodo venne arricchito con uvetta, pinoli e rosmarino. Ogni famiglia custodisce la ricetta del castagnaccio, noi vi proponiamo la nostra!


												
						
						

														INGREDIENTI
							
							                            
                                
    								
    									
    										
    										432
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    432
    					
    					    					    					
    					    Carboidrati
    					    g
    					    53.8
    					
    					    					    					
    					      di cui zuccheri
    					    g
    					    25.8
    					
    					    					    					
    					    Proteine
    					    g
    					    8.9
    					
    					    					    					
    					    Grassi
    					    g
    					    20.1
    					
    					    					    					
    					      di cui saturi
    					    g
    					    2.59
    					
    					    					    					
    					    Fibre
    					    g
    					    8.6
    					
    					    					    					    					
    					    Sodio
    					    mg
    					    260
    					
    					    				
    			
                            
													


						
							
														Ingredienti per una tortiera del diametro di 32 cm
							

							
								

																	Farina di castagne
								
								
								
																	500
									g
																

								

							
								

																	Acqua
								
								
								
																	650
									g
																

								

							
								

																	Pinoli
								
								
								
																	100
									g
																

								

							
								

																	Rosmarino
								
								
								
																	1
									rametto
																

								

							
								

																	Uvetta
								
								
								
																	80
									g
																

								

							
								

																	Gherigli di noci
								
								
								
																	100
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Sale fino
								
								
								
																	5
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il castagnaccio alla toscana per prima cosa lavate l'uvetta sotto acqua fresca corrente e poi mettetela in ammollo per 10 minuti in una ciotola con acqua fredda per farla reidratare 1. Con un coltello tritate grossolanamente i gherigli delle noci 2 e poi sfogliate il rosmarino fresco 3.
									

								

															

																		
																															
											
										
																														
																		Setacciate la farina di castagne in una ciotola capiente 4 e aggiungete i 650 g di acqua poco alla volta mescolando con una frusta a mano 5; quando avrete ottenuto un composto liscio e omogeneo, aggiungete le noci tritate e i pinoli interi 6, avendo cura di tenerne da parte una piccola quantità che vi servirà successivamente per cospargere la superficie del castagnaccio prima di infornarlo.
									

								

															

																		
																															
											
										
																														
																		Dopo 10 minuti, strizzate e asciugate l'uvetta, quindi aggiungetela all’impasto 7, avanzandone sempre un piccola quantità; mescolate bene il composto 8 e infine aggiungete il sale 9.
									

								

															

																		
																															
											
										
																														
																		A questo punto oliate una tortiera bassa tonda del diametro di 32 cm 10 e versate l'impasto livellandolo con l'aiuto di una spatola 11. Cospargete la superficie del castagnaccio con i pinoli, le noci e l'uvetta che avete tenuto da parte, distribuendoli in maniera uniforme 12.
									

								

															

																		
																															
											
										
																														
																		Infine aggiungete anche gli aghi di rosmarino 13, l'olio a filo 14 e fate cuocere in forno statico preriscaldato a 195° per circa 35 minuti. Quando sulla superficie si sarà formata una crosticina con delle crepe e la frutta secca avrà preso un bel colore dorato, sfornate e lasciate raffreddare; a questo punto potete servire e gustare il castagnaccio alla toscana 15.
									

								

							
					    