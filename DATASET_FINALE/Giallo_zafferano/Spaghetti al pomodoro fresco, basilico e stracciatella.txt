Difficoltà: Facile
Spaghetti al pomodoro, il nostro orgoglio italiano! In estate si trasformano in un altro primo piatto genuino e gustoso: spaghetti al pomodoro fresco, basilico e stracciatella. Già solo il titolo fa capire che con solo 3 ingredienti, scelti con cura, si può ottenere un piatto di pasta squisito dai sapori mediterranei e perfetto per i menù estivi. Scegliete un buono spaghetto o spaghettone, i migliori pomodorini, il basilico più profumato e la stracciatella più fresca e deliziosa. Un tris di ingredienti che compongono questo piatto tricolore prelibato nella sua semplicità.


												
						
						

														INGREDIENTI
							
													


						
							
							

							
								

																	Spaghetti
								
								
								
																	320
									g
																

								

							
								

																	Pomodorini ciliegino
								
								
								
																	500
									g
																

								

							
								

																	Basilico
								
								
								
																	100
									g
																

								

							
								

																	Stracciatella
								
								
								
																	100
									g
																

								

							
								

																	Olio di semi di mais
								
								
								
																	180
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli spaghetti al pomodoro fresco, basilico e stracciatella lavate e poi frullate i pomodorini con un mixer a immersione 1 2. Una volta ottenuta una crema liscia, setacciatela con un colino a maglie strette aiutandovi con un cucchiaio 3. Tenete da parte.
									

								

															

																		
																																											
											
										
																						
											
										
																						
											
										
																																										
																		Passate all'olio al basilico: sbollentate le foglie per 30 secondi in acqua bollente 4, poi scolatele e versatele in una ciotola con acqua e ghiaccio 5 così che si mantenga il colore brillante. Ora strizzate le foglie 6.
									

								

															

																		
																																											
											
										
																						
											
										
																						
											
										
																																										
																		Frullatele con l'olio di semi 7 8. Quindi passate la purea ottenuta attraverso un colino su cui avrete posto un panno di carta 9.
									

								

															

																		
																																											
											
										
																						
											
										
																						
											
										
																																										
																		In questo modo ricaverete un olio liscio 10. Cuocete gli spaghetti al dente in acqua bollente salata a piacere 11. Nel frattempo in una padella (a fuoco spento) versate la salsa di pomodoro ottenuta, salate e pepate e unite delle foglioline di basilico 12.
									

								

															

																		
																																											
											
										
																						
											
										
																						
											
										
																																										
																		Scolate gli spaghetti (tenendo da parte un po' di acqua di cottura) nella padella con il condimento 13 e solo a quel punto accendete il fornello. Finite la cottura della pasta in padella aggiungendo un mestolo di acqua di cottura 14. A fine cottura aggiungete l'olio al basilico 15 e mantecate.
									

								

															

																		
																																											
											
										
																						
											
										
																						
											
										
																																										
																		Impiattate aggiungendo altra salsa di pomodoro 16, un filo di olio al basilico e dei ciuffetti di stracciatella 17. Gli spaghetti al pomodoro fresco, basilico e stracciatella sono pronti per essere gustati 18!
									

								

							
					    