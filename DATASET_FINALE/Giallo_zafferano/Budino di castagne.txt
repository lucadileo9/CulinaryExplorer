Difficoltà: Facile
Chi sa resistere alla dolce tentazione di un raffinato e avvolgente budino? Qualunque sia l'ingrediente principe col quale è preparato, è un dessert che mette d'accordo proprio tutti con la sua bontà, perfetto per deliziare i vostri ospiti a fine pasto. Noi vi proponiamo di prepararne uno davvero originale: non fatevi ingannare dal colore, non è un semplice budino al cioccolato ma...un budino di castagne! Sì, proprio loro: le regine dell'autunno sono le protagoniste indiscusse di questo sfizioso dolce al cucchiaio, in una cremosa purea che racchiude tutto il sapore d'autunno, con una nota di gusto deciso data dal cioccolato fondente. Non vi resta che munirvi di stampini e dare vita a queste delizie ma...non svelate subito il segreto di tanta bontà ai vostri amici, altrimenti che gusto c'è?

E se amate i dolci a base di castagne, provate anche questa torta! 
Se invece siete alla ricerca di un altro budino a base di frutta, provate questo cachi e cacao!


						
						

														INGREDIENTI
							
							                            
                                
    								
    									
    										
    										411
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    411
    					
    					    					    					
    					    Carboidrati
    					    g
    					    59.3
    					
    					    					    					
    					      di cui zuccheri
    					    g
    					    27.8
    					
    					    					    					
    					    Proteine
    					    g
    					    7.7
    					
    					    					    					
    					    Grassi
    					    g
    					    15.9
    					
    					    					    					
    					      di cui saturi
    					    g
    					    8.64
    					
    					    					    					
    					    Fibre
    					    g
    					    8.6
    					
    					    					    					
    					    Colesterolo
    					    mg
    					    25
    					
    					    					    					
    					    Sodio
    					    mg
    					    48
    					
    					    				
    			
                            
													


						
														
							
														Ingredienti per 6 budini da 200 g circa l'uno
							

							
								

																	Castagne
								
								
								
																	1
									kg
																

								

							
								

																	Latte intero
								
								
								
																	500
									g
																

								

							
								

																	Zucchero
								
								
								
																	50
									g
																

								

							
								

																	Panna fresca liquida
								
								
								
																	260
									g
																

								

							
								

																	Cioccolato fondente
								
								
								
																	150
									g
																

								

							
								

																	Gelatina in fogli
								
								
								
																	8
									g
																

								

							
														
							
						
														
							
														per decorare
							

							
								

																	Cioccolato fondente
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il budino di castagne, per prima cosa mettete a bollire le castagne in una pentola con un coperchio 1 per circa 30 minuti. Una volta trascorso questo tempo, fate la prova con lo stecchino: punzecchiatele per verificare che siano cotte, poi scolatele 2 e tenetele da parte in una ciotola coperte 3; in questo modo, grazie al vapore il rivestimento esterno si ammorbidirà e potrete sbucciarle più facilmente. 
									

								

															

																		
																															
											
										
																														
																		Una volta tiepide, sbucciatele togliendo anche la pellicina 4. Dopo averle pulite tutte, versate le castagne in una pentola 5, aggiungete il latte 6 e cuocete a fuoco moderato per almeno un'ora.
									

								

															

																		
																															
											
										
																														
																		Mescolate di tanto in tanto fino a quando saranno diventate morbide e il composto non sarà denso e corposo 7. Quindi trasferitele in un passaverdure e passatele fino a ridurle in purea, da raccogliere in una ciotolina 9.
									

								

															

																		
																															
											
										
																														
																		Mettete in ammollo in acqua fredda la colla di pesce per almeno 10 minuti 10, poi tritate il cioccolato fondente 11, trasferite di nuovo in un tegame la purea di castagne e aggiungete la panna fresca e lo zucchero 12 e fate cuocere a fuoco dolce.
									

								

															

																		
																															
											
										
																														
																		Unite il cioccolato fondente tritato 13, mescolate per farlo sciogliere, poi con un frullatore ad immersione frullate il composto 14, fino ad ottenere una consistenza cremosa e liscia. Strizzate quindi la colla di pesce, versatela nel composto 15
									

								

															

																		
																															
											
										
																														
																		e mescolate con la frusta fino a quando si sarà sciolta completamente 16, quindi spegnete il fuoco. Riempite i vostri stampini 17, lasciateli intiepidire a temperatura ambiente e poi riponeteli in frigo per circa 2 ore. Al momento di servire i budini, immergeteli in acqua bollente 18 per qualche secondo, in modo che sia più facile estrarli dallo stampo. 
									

								

															

																		
																															
											
										
																														
																		Quindi capovolgeteli su un piatto da portata per sformarli 19. Con un pelaverdure grattugiate il cioccolato fondente sopra i budini per decorare con dei riccioli 20 e i vostri budini di castagne sono pronti per essere gustati! 21
									

								

							
					    