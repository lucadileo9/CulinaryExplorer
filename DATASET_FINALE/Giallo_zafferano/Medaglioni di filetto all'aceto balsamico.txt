Difficoltà: Molto facile
I medaglioni di filetto all’aceto balsamico sono una ricetta molto raffinata e gustosa per assaporare uno dei più pregiati tagli di carne. E' la ricetta ideale se avete a cena ospiti di riguardo e contemporaneamente poco tempo da dedicare alla cucina. La semplicità della preparazione unita al gusto particolare della salsa all’aceto balsamico aromatizzata con tante spezie, rendono il piatto profumato e dal gusto intenso. Se volete accontentare i gusti di tutti, provate anche i medaglioni di maiale al roquefort oppure il filetto al pepe verde: farete felice il palato dei vostri commensali!


						
						

														INGREDIENTI
							
							                            
                                
    								
    									
    										
    										425
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    425
    					
    					    					    					
    					    Carboidrati
    					    g
    					    2.1
    					
    					    					    					
    					      di cui zuccheri
    					    g
    					    2.1
    					
    					    					    					
    					    Proteine
    					    g
    					    47.5
    					
    					    					    					
    					    Grassi
    					    g
    					    25.2
    					
    					    					    					
    					      di cui saturi
    					    g
    					    9.98
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    170
    					
    					    					    					
    					    Sodio
    					    mg
    					    826
    					
    					    				
    			
                            
													


						
														
							
														Ingredienti per 4 filetti di circa 200 g l'uno
							

							
								

																	Manzo
								
								
								
																	800
									g
																

								

							
								

																	Rosmarino
								
								
								
																	
									q.b.
																

								

							
								

																	Burro
								
								
								
																	45
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pancetta (tesa)
								
								
								
																	8
									fette
																

								

							
														
							
						
														
							
														Per la salsa al balsamico
							

							
								

																	Aceto balsamico
								
								
								
																	250
									ml
																

								

							
								

																	Cannella in stecche
								
								
								
																	1
									
																

								

							
								

																	Chiodi di garofano
								
								
								
																	4
									
																

								

							
								

																	Ginepro
								
								
								
																	3
									bacche
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i medaglioni di filetto al balsamico, iniziate a ricavare dalla carne di manzo 4 medaglioni di circa 200 gr l'uno 1. Avvolgeteli con 2 fettine di pancetta ciascuno 2 e legateli con spago da cucina perchè tengano la forma 3.
									

								

															

																		
																															
											
										
																														
																		Inserite qualche rametto di rosmarino per aromatizzare la carne 4; poi in una padella ampia versate un filo d'olio e unite il burro 5 per farlo sciogliere a fuoco dolce. Quindi adagiate i filetti di manzo 6 per farli rosolare a fuoco vivace 3-5 minuti in base al grado di cottura che preferite dare alla carne (meglio non cuocere troppo a lungo per evitare che risulti stopposa).
									

								

															

																		
																															
											
										
																														
																		A metà cottura, girate i filetti 7 per farli scottare anche dell'altro lato. Una volta pronti, toglieteli dalla padella e utilizzate lo stesso fondo di cottura per reallizzare la salsa: versate in padella l'aceto balsamico 8, le bacche di ginepro schiacciate 9
									

								

															

																		
																															
											
										
																														
																		unite anche i chiodi di garofano 10 e la stecca di cannella 11. Fate cuocere e ridurre la salsa, salate a piacere 12 e spegnete il fuoco.
									

								

															

																		
																															
											
										
																														
																		Filtrate la salsa al balsamico 13 per eliminare i residui delle spezie e condite i medaglioni di filetto versandola a filo (14-15). Potete servire la restante salsa al balsamico a parte in un piccolo bricco!
									

								

							
					    