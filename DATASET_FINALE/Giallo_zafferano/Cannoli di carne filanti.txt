Difficoltà: Facile
Avete presente quella voglia di polpettone che può assalire in particolare per il pranzo della domenica? Con la ricetta dei cannoli di carne filanti potrete realizzare questo desiderio culinario in modo semplice e veloce, tutti i giorni della settimana! I cannoli di carne filanti sono come dei mini polpettoni, ripieni di formaggio che in cottura si fonderà per creare un effetto gustoso e sorprendente. La rosolatura in padella servirà a sigillare bene i succhi della carne, così il passaggio in forno farà fondere bene il formaggio facendo rimanere i cannoli di carne morbidi e succulenti.


						
						

														INGREDIENTI
							
							                            
                                
    								
    									
    										
    										256
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    256
    					
    					    					    					
    					    Carboidrati
    					    g
    					    3.3
    					
    					    					    					
    					      di cui zuccheri
    					    g
    					    0.5
    					
    					    					    					
    					    Proteine
    					    g
    					    26.4
    					
    					    					    					
    					    Grassi
    					    g
    					    15.2
    					
    					    					    					
    					      di cui saturi
    					    g
    					    6.42
    					
    					    					    					
    					    Fibre
    					    g
    					    0.2
    					
    					    					    					
    					    Colesterolo
    					    mg
    					    130
    					
    					    					    					
    					    Sodio
    					    mg
    					    594
    					
    					    				
    			
                            
													


						
														
							
														Ingredienti per 8 pezzi
							

							
								

																	Manzo
								
								
								
																	650
									g
																

								

							
								

																	Prosciutto cotto
								
								
								
																	100
									g
																

								

							
								

																	Edamer
								
								
								
																	160
									g
																

								

							
								

																	Timo
								
								
								
																	5
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per impanare e cuocere
							

							
								

																	Uova
								
								
								
																	2
									
																

								

							
								

																	Pangrattato
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cannoli di carne filanti cominciate versando il macinato di manzo in una ciotola. Sfogliate il timo 1, aggiustate di sale, pepe e aggiungete un goccio d’olio 2. Mescolate brevemente 3.
									

								

															

																		
																															
											
										
																														
																		Prelevate circa 80 g di impasto e ponetelo su un piano rivestito con carta forno. Schiacciate con la punta delle dita 4 fino a ottenere un quadrato di circa 9-10 cm per lato 5. Dividete a metà le fette di prosciutto cotto 6.
									

								

															

																		
																															
											
										
																														
																		Poi tagliate a striscioline di 2 cm il formaggio e posizionatelo nel mezzo di ogni quadrato insieme al prosciutto 7, arrotolate bene richiudendo come fosse un cannolo 8 senza sigillare le due estremità. Formate 8 cannoli in tutto 9.
									

								

															

																		
																															
											
										
																														
																		Passateli prima nelle uova sbattute 10 e poi nel pangrattato 11 e man mano disponeteli su un piatto 12.
									

								

															

																		
																															
											
										
																														
																		Scaldate la padella con un po’ d’olio e poi scottate i cannoli di carne su tutti i lati per qualche istante 13. Rigirateli con un paio di cucchiai 14, facendo quindi attenzione a non spappolarli 15.
									

								

															

																		
																															
											
										
																														
																		Poi disponeteli in una leccarda con carta forno 16 e cuoceteli in forno, già caldo a 170°, per circa 10 minuti 17. Non appena saranno pronti sistemateli su un piatto, se preferite accompagnando con del soncino, e gustate ancora caldissimi i vostri cannoli di carne filanti 18.
									

								

							
					    