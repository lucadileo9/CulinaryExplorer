Difficoltà: Molto facile
Il cavolfiore in padella è un contorno, facile, veloce e soprattutto genuino. Per donare un tocco vivace di sapore abbiamo aggiunto al cavolfiore del peperoncino, per un contorno versatile e gustoso, accompagnamento perfetto ai secondi piatti "must" della cucina casalinga come succulente polpette o magari una deliziosa orata al forno. La parte più lunga della ricetta sarà la pulizia del cavolfiore in quanto abbiamo scelto una cottura breve, per lasciare al cavolfiore in padella la sua naturale e piacevole croccantezza.


												
						
						

														INGREDIENTI
							
													


						
							
							

							
								

																	Cavolfiore
								
								
								
																	1,6
									kg
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Aglio
								
								
								
																	3
									spicchi
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Peperoncino secco
								
								
								
																	
									q.b.
																

								

							
								

																	Timo
								
								
								
																	4
									rametti
																

								

							
								

																	Rosmarino
								
								
								
																	2
									rametti
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il cavolfiore in padella iniziate a pulire il cavolfiore. Eliminate le foglie esterne che potrete utilizzare per insaporire un brodo per esempio 1. Separate le cimette dal torsolo 2, riducete le cime in piccoli pezzi 3. Sciacquate sotto acqua corrente.
									

								

															

																		
																																											
											
										
																						
											
										
																						
											
										
																																										
																		In una padella versate l’olio, l’aglio, le erbe aromatiche 4 5 e le cimette di cavolfiore 6. 
									

								

															

																		
																																											
											
										
																						
											
										
																						
											
										
																																										
																		Insaporite con sale, pepe 7 e peperoncino secco 8, quindi lasciate cuocere a fuoco medio per circa 10-15 minuti, mescolando di tanto in tanto: il cavolfiore dovrà risultare dorato. Il tempo di cottura può variare in base alla grandezza delle cimette. Il cavolfiore in padella è pronto da gustare 9.
									

								

							
					    