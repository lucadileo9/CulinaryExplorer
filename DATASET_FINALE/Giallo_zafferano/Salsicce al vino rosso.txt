Difficoltà: Facile
Le salsicce al vino rosso sono un secondo piatto estremamente saporito, se già amate la cottura semplice in padella o  le più classice salsicce al sugo, il cui condimento è perfetto da preparare nei giorni più freddi. Bucherellando le salsicce prima della cottura il vino penetrerà nella carne che assorbirà tutto il suo gusto! Sarà quindi molto importante scegliere un ottimo vino rosso, che vi accompagnerà anche durante tutta la cena. E se siete alla ricerca di un contorno da gustare insieme alle salsicce al vino rosso, le patate al forno sono sicuramente quello più indicato. Invitate i vostri amici, realizzare questa ricetta sarà davvero semplice, il risultato sarà una pietanza dal sapore deciso e dal profumo intenso. 


												
						
						

														INGREDIENTI
							
													


						
							
							

							
								

																	Salsiccia
								
								
								(circa 8)
																	600
									g
																

								

							
								

																	Vino rosso
								
								
								
																	500
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Amido di mais (maizena)
								
								
								
																	30
									g
																

								

							
								

																	Rosmarino
								
								
								
																	1
									rametto
																

								

							
								

																	Salvia
								
								
								
																	
									q.b.
																

								

							
								

																	Pane
								
								
								(8 fette tostate)
																	200
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le salsicce al vino rosso come prima cosa tritate insieme salvia e rosmarino 1. Prendete poi le salsicce e utilizzando uno stecchino realizzate dei fori ogni 1 cm circa, avendo cura di realizzarli su tutti i lati e per tutta la lunghezza 2. In questo modo il grasso della salsiccia potrà fuoriuscire e il vino riuscirà a penetrare meglio nella carne. Versate un filo d'olio in padella e lasciatelo scaldare. Aggiungete poi le salsicce 3
									

								

															

																		
																															
											
										
																														
																		e rosolatele bene su tutti i lati 4, ci vorranno circa 10 minuti. A questo punto spegnete il fuoco, aspettate alcuni secondi, quindi versate il vino 5 e accendete nuovamente la fiamma. Lasciate cuocere per altri 15 minuti.
									

								

															

																		
																															
											
										
																														
																		Aiutandovi con una pinza da cucina spostate le salsicce in un piatto da portata 7 e tenetele al caldo. Lasciate cuocere la salsa per altri 5 minuti. Poi aggiungete il trito di erbe aromatiche 8 e l'amido di mais 9.
									

								

															

																		
																															
											
										
																														
																		Mescolate fino a che non avrete ottenuto una cremina 10, poi filtratela e sistematela all'interno di un piatto dove avrete già posizionato i crostini 11, adagiate sopra le salsicce 12 e servite.
									

								

							
					    