Difficoltà: Molto facile
La cottura al cartoccio è una tecnica molto semplice, ideale per esaltare al meglio i sapori e profumi di ciò che è contenuto all’interno. La ricetta dei filetti di salmone al cartoccio è un’ottima alternativa alla classica orata, altrettanto gustosa e genuina: tutte le sostanze nutritive infatti vengono preservate e i succhi rilasciati dal pesce contribuiscono a mantenerlo morbido e succulento. Noi abbiamo aggiunto cipolle rosse, olive e pomodorini per un secondo piatto dall’aroma mediterraneo, ma voi potrete personalizzarlo con i vostri ingredienti preferiti… dopo mezz’ora al forno, i filetti di salmone al cartoccio saranno pronti per essere serviti!


												
						
						

														INGREDIENTI
							
							                            
                                
    								
    									
    										
    										493
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    493
    					
    					    					    					
    					    Carboidrati
    					    g
    					    5
    					
    					    					    					
    					      di cui zuccheri
    					    g
    					    5
    					
    					    					    					
    					    Proteine
    					    g
    					    37.7
    					
    					    					    					
    					    Grassi
    					    g
    					    35.8
    					
    					    					    					
    					      di cui saturi
    					    g
    					    8.02
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    70
    					
    					    					    					
    					    Sodio
    					    mg
    					    502
    					
    					    				
    			
                            
													


						
							
							

							
								

																	Filetto di salmone
								
								
								(4 pezzi)
																	800
									g
																

								

							
								

																	Cipolle rosse
								
								
								
																	2
									
																

								

							
								

																	Olive taggiasche
								
								
								
																	24
									
																

								

							
								

																	Pomodorini ciliegino
								
								
								
																	5
									
																

								

							
								

																	Prezzemolo
								
								
								
																	1
									ciuffo
																

								

							
								

																	Olio extravergine d'oliva
								
								
								
																	4
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i filetti di salmone al cartoccio, per prima cosa eliminate eventuali spine con l’aiuto di una pinzetta da cucina 1. Mondate e affettate sottilmente le cipolle 2, poi tagliate i pomodorini a rondelle 3.
									

								

															

																		
																															
											
										
																														
																		Posizionate sul piano di lavoro 4 fogli di alluminio e coprite ciascuno con un foglio di carta forno 4. Distribuite le cipolle al centro di un foglio e condite con un pizzico di sale 5. Adagiate un filetto di salmone sopra alle cipolle e condite anch’esso con sale e pepe 6.
									

								

															

																		
																															
											
										
																														
																		Aggiungete 6 olive 7 e distribuite qualche pomodorino a fette in superficie 8, salate leggermente e condite con un filo di olio 9.
									

								

															

																		
																															
											
										
																														
																		Chiudete il cartoccio sollevando prima i lembi di carta forno 10 e ripiegando i lati per ottenere un pacchetto ben sigillato 11, poi fate lo stesso anche con il foglio di alluminio 12. Preparate in questo modo anche gli altri 3 filetti di salmone.
									

								

															

																		
																															
											
										
																														
																		Trasferite il cartoccio in una teglia 13 e cuocete in forno ventilato preriscaldato a 180° per circa 30-35 minuti. Una volta cotti, guarnite con il prezzemolo tritato 14 e servite i vostri filetti di salmone al cartoccio 15!
									

								

							
					    