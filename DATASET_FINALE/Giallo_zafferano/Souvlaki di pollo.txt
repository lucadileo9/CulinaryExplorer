Difficoltà: Molto facile
Il souvlaki è uno dei piatti più conosciuti della cucina greca che nasce come cibo da strada ma viene servito ormai in tutti i ristoranti! La versione classica è preparata con carne di maiale, mentre quella che vi illustriamo oggi è una gustosa alternativa da realizzare anche in casa: il souvlaki di pollo. Perfetto da intingere nell’immancabile tzatziki, vi proponiamo di accompagnarlo con un contorno rustico di patate e cipolle al forno e con una fresca insalata a base di pomodori e cetrioli, ma se preferite sarà ottimo anche con una tradizionale insalata greca o, perché no, della feta al forno. Scegliete il vostro abbinamento preferito, preparate qualche pita e invitate a casa gli amici per gustare il souvlaki di pollo in allegra compagnia… Kali Orexi!


						
						

														INGREDIENTI
							
													


						
														
							
														Ingredienti per gli spiedini di pollo
							

							
								

																	Petto di pollo
								
								
								intero
																	650
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Sale fino
								
								
								
																	1
									cucchiaino
																

								

							
								

																	Pepe nero
								
								
								
																	1
									cucchiaino
																

								

							
								

																	Paprika affumicata
								
								
								
																	1
									cucchiaino
																

								

							
								

																	Origano
								
								
								
																	1
									cucchiaino
																

								

							
								

																	Limoni
								
								
								scorza e succo
																	1
									
																

								

							
														
							
						
														
							
														Per la salsa tzatziki
							

							
								

																	Yogurt greco
								
								
								
																	250
									g
																

								

							
								

																	Cetrioli
								
								
								
																	100
									g
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Sale fino
								
								
								
																	½
									cucchiaino
																

								

							
								

																	Pepe nero
								
								
								
																	½
									cucchiaino
																

								

							
														
							
						
														
							
														Per il contorno
							

							
								

																	Patate
								
								
								
																	150
									g
																

								

							
								

																	Cipolle rosse
								
								
								
																	50
									g
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Sale fino
								
								
								
																	1
									cucchiaino
																

								

							
														
							
						
														
							
														Per accompagnare
							

							
								

																	Pomodori ramati
								
								
								
																	150
									g
																

								

							
								

																	Cetrioli
								
								
								
																	100
									g
																

								

							
								

																	Coriandolo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il souvlaki di pollo, per prima cosa preparate la carne: dividete il petto di pollo a metà e pulitelo da eventuali ossicini e cartilagini 1, poi tagliatelo a cubetti dello spessore di 2 cm 2. Trasferite i cubetti in una pirofila e aggiungete gli ingredienti per la marinatura: olio 3, sale, pepe nero,
									

								

															

																		
																															
											
										
																														
																		paprika affumicata 4, origano 5, lo spicchio d’aglio schiacciato 6,
									

								

															

																		
																															
											
										
																														
																		la scorza 7 e il succo di limone 8. Mescolate bene, coprite con pellicola 9 e lasciate marinare a temperatura ambiente.
									

								

															

																		
																															
											
										
																														
																		Nel frattempo occupatevi del contorno: mondate e affettate sottilmente la cipolla rossa con l’aiuto di una mandolina 10, poi fate la stessa cosa con la patata, senza sbucciarla 11. Trasferite le fettine di patate e cipolla in una ciotola e condite con olio 12
									

								

															

																		
																															
											
										
																														
																		e sale 13. Mescolate bene e distribuitele su una leccarda foderata con carta forno 14. Cuocete in forno ventilato a 220° per 20 minuti 15.
									

								

															

																		
																															
											
										
																														
																		Mentre le patate cuociono potete preparare lo tzatziki: tagliate il cetriolo a fettine sottili, poi dividete le fettine in quarti 16. Versate lo yogurt greco in una ciotola, unite i cetrioli 17 e condite con olio 18,
									

								

															

																		
																															
											
										
																														
																		sale e pepe 19. Mescolate bene 20 e tenete momentaneamente da parte 21.
									

								

															

																		
																															
											
										
																														
																		A questo punto riprendete i cubetti di pollo marinato e infilzateli nei bastoncini di legno per spiedini 22. Riscaldate bene una griglia e cuocete gli spiedini per 3 minuti da ogni lato finché non risulteranno belli dorati 23. Infine tagliate il pomodoro e il cetriolo rimasto a cubetti. Guarnite il souvlaki di pollo con del coriandolo fresco e servite insieme alla salsa tzatziki, le patate e cipolle al forno e l’insalata fresca di accompagnamento 24!
									

								

							
					    