Difficoltà: Facile
Il risotto con pere e Tête de Moine è un primo piatto raffinato e delicato a base di cubetti di pera saltati in padella e sfumati con del vino bianco e un particolare formaggio svizzero.
Il Tête de Moine è originario dell'abbazia di Bellelay, situata nel comune di Saicourt nel Canton Berna; il suo sapore è molto aromatico e ha una consistenza molto fine. La caratteristica di questo formaggio è quella di essere tagliato con uno coltello chiamato Girolle, di solito in commercio con il formaggio stesso, che gira sulla forma di formaggio attorno ad un perno e permette di creare le famose rosette di Tête de Moine.
Il gusto acidulo delle pere e i chicchi di riso quasi croccanti sono legati dalla cremosità e dalla delicatezza di questo formaggio: un risotto da non perdere!


												
						
						

														INGREDIENTI
							
							                            
                                
    								
    									
    										
    										567
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    567
    					
    					    					    					
    					    Carboidrati
    					    g
    					    78
    					
    					    					    					
    					      di cui zuccheri
    					    g
    					    8
    					
    					    					    					
    					    Proteine
    					    g
    					    15
    					
    					    					    					
    					    Grassi
    					    g
    					    19
    					
    					    					    					
    					      di cui saturi
    					    g
    					    10.72
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    66
    					
    					    					    					
    					    Sodio
    					    mg
    					    1237
    					
    					    				
    			
                            
													


						
							
							

							
								

																	Burro
								
								
								
																	50
									g
																

								

							
								

																	Riso Carnaroli
								
								
								
																	320
									g
																

								

							
								

																	Scalogno
								
								
								
																	1
									
																

								

							
								

																	Brodo vegetale
								
								
								
																	1
									l
																

								

							
								

																	Pere abate
								
								
								(già pulite)
																	300
									g
																

								

							
								

																	Vino bianco secco
								
								
								
																	150
									ml
																

								

							
								

																	Tête de Moine
								
								
								
																	135
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto pere e Tête de Moine, scartate il formaggio 1, tagliate la calotta 2 e posizionate la forma, con la parte tagliata in basso, su di un tagliere. Infilate il perno della girolle al centro della forma 3 e
									

								

															

																		
																															
											
										
																														
																		rigirate la forma, spingendo il formaggio in giù fino in fondo 4. Infilate nel perno il coltello e girate delicatamente sul formaggio per ottenere delle sottili fettine a forma di rosa (5-6).
									

								

															

																		
																															
											
										
																														
																		Sbucciate e tagliate a dadini le pere 7 quindi mettetele in un pentolino 8 e bagnatele con 50 ml di vino bianco, preso dalla dose totale 9 e un mestolo di brodo e cuocetele per qualche minuto.
									

								

															

																		
																															
											
										
																														
																		Tagliate finemente lo scalogno e fatelo appassire a fuoco dolce in una casseruola capiente con il burro 10. Aggiungete poi il riso e fatelo tostare 11. Quando il riso sarà trasparente, sfumate con i 100 ml di vino bianco restanti 12.
									

								

															

																		
																															
											
										
																														
																		Bagnate con un paio di mestoli di brodo 13, aggiungendolo ogni qual volta il riso si sarà asciugato. A metà cottura aggiungete 100 gr di Tête de Moine 14 e le pere scottate con il loro liquido cottura 15, aggiustate di sale e mescolate bene.
									

								

															

																		
																															
											
										
																														
																		Continuate la cottura del risotto, aggiungendo un mestolo di brodo ogni volta che sarà necessario e quando il risotto sarà cotto, spegnete il fuoco e mantecate con il burro e altre 35 gr di Tête de Moine 16. Servite il risotto pere e Tête de Moine ben caldo, guarnendolo con una bella rosellina di formaggio al centro del piatto (17-18)!
									

								

							
					    