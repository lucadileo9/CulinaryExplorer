Difficoltà: Media
Solitamente vengono serviti come antipasto caldo insieme a involtini primavera e toast di gamberi e rappresentano un grande classico della cucina cinese: stiamo parlando dei wonton fritti, perfetti anche in occasione del capodanno cinese! I wonton sono dei ravioli cinesi ripieni realizzati con un impasto a base di farina e acqua che nella forma ricordano i nostri tortellini. Si tratta di una preparazione versatile che può essere fritta oppure servita in brodo come una zuppa. Chef Mulan ha preparato per noi i wonton fritti, farciti con carne di maiale e cipollotto. Accompagnateli con la salsa agrodolce o piccante e serviteli per un aperitivo dal gusto orientale… andranno subito a ruba!


						
						

														INGREDIENTI
							
													


						
														
							
														Per l'impasto (per circa 24 ravioli)
							

							
								

																	Farina 00
								
								
								
																	150
									g
																

								

							
								

																	Acqua
								
								
								
																	70
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il ripieno
							

							
								

																	Carne di suino
								
								
								macinato
																	180
									g
																

								

							
								

																	Cipollotto fresco
								
								
								la parte verde
																	1
									
																

								

							
								

																	Vino di riso
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								
																	
									q.b.
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
														
							
														Per servire
							

							
								

																	Lattuga romana
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i wonton fritti iniziate dall’impasto dei ravioli: in una ciotola versate la farina, il sale 1 e l’acqua 2. Impastate il tutto con le mani, prima nella ciotola e poi sul piano di lavoro 3.
									

								

															

																		
																																											
											
										
																						
											
										
																						
											
										
																																										
																		Dovrete ottenere un composto liscio e omogeneo, dalla consistenza piuttosto dura e compatta 4. Trasferite l’impasto in una ciotola e lasciate riposare a temperatura ambiente per circa 10 minuti, coperto con pellicola 5. Nel frattempo tritate la parte verde del cipollotto 6 e dedicatevi al ripieno.
									

								

															

																		
																																											
											
										
																						
											
										
																						
											
										
																																										
																		Mettete la carne macinata in una ciotola e aggiungete il vino di riso 7, il cipollotto 8, sale e pepe. Mescolate con le bacchette o con un cucchiaio per amalgamare bene il ripieno 9.
									

								

															

																		
																																											
											
										
																						
											
										
																						
											
										
																																										
																		Dividete a metà l’impasto, poi stendetelo con un mattarello sul piano infarinato 10. Utilizzate la macchina sfogliatrice per ottenere delle sfoglie molto sottili 11. Sovrapponete gli strati di sfoglia aggiungendo sempre un po' di farina. Ritagliate dei quadrati di 8-10 cm per lato 12.
									

								

															

																		
																																											
											
										
																						
											
										
																						
											
										
																																										
																		Siete pronti per formare i ravioli: mettete un quadrato di pasta sul palmo della mano e spalmate un cucchiaino di ripieno al centro 13, poi ripiegate il quadrato per formare un triangolo 14. Piegate ulteriormente la base del triangolo per sigillare il ripieno all'interno avendo schiacciando leggermente il ripieno con le dita e avendo cura di lasciare i bordi liberi 15.
									

								

															

																		
																																											
											
										
																						
											
										
																						
											
										
																																										
																		Rigirate le 2 estremità e fatele combaciare, aiutandovi con un po’ di acqua per farle attaccare bene 16. Il primo raviolo è pronto 17: procedete in questo modo per formare tutti gli altri. A questo punto scaldate l’olio di semi in un pentolino fino alla temperatura di 170°-180° 18 e friggete i wonton per circa 2 minuti.
									

								

															

																		
																																											
											
										
																						
											
										
																						
											
										
																																										
																		Quando saranno dorati, scolate su carta assorbente 19. Adagiate i wonton fritti su foglie di lattuga 20 e serviteli accompagnati con salsa piccante e agrodolce 21!
									

								

							
					    