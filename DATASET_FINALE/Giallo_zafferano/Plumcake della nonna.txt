Difficoltà: Facile
Il plumcake della nonna è un dolce che si ispira ad una delle classiche ricette della pasticceria italiana. Proprio come l'omonima torta è farcito con crema pasticcera e decorato con tanti pinoli che con la cottura in forno diventeranno tostati e croccanti! A differenza del guscio di frolla però questa volta abbiamo utilizzato un impasto soffice, tipico dei plumcake. Il risultato sarà un dolce unico per la colazione, o per la merenda di chi ama i gusti semplici. Fetta dopo fetta vi regalerà grandi emozioni, perchè in fondo le cose semplici sono sempre le migliori! 
E se cercate altri dolci da preparare per i vostri nonni, provate anche la nostra torta della nonna al pistacchio o la crostata della nonna!


						
						

														INGREDIENTI
							
													


						
														
							
														Ingredienti per uno stampo da 25x11 cm
							

							
								

																	Farina 00
								
								
								
																	270
									g
																

								

							
								

																	Zucchero
								
								
								
																	170
									g
																

								

							
								

																	Uova
								
								
								medie
																	3
									
																

								

							
								

																	Latte intero
								
								
								
																	50
									g
																

								

							
								

																	Scorza di limone
								
								
								
																	½
									
																

								

							
								

																	Olio di semi di girasole
								
								
								
																	50
									g
																

								

							
								

																	Lievito in polvere per dolci
								
								
								
																	8
									g
																

								

							
														
							
						
														
							
														per la crema pasticcera
							

							
								

																	Latte intero
								
								
								
																	125
									g
																

								

							
								

																	Uova
								
								
								
																	1
									
																

								

							
								

																	Zucchero
								
								
								
																	65
									g
																

								

							
								

																	Farina 00
								
								
								
																	25
									g
																

								

							
								

																	Scorza di limone
								
								
								
																	½
									
																

								

							
														
							
						
														
							
														per la decorazione
							

							
								

																	Pinoli
								
								
								
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il plumcake della nonna come prima cosa realizzate la crema pasticcera. Versate in un pentolino il latte insieme alla scorza del limone intera 1 e mettetelo a scaldare a fiamma bassa, senza farlo bollire. In un altro tegame versate lo zucchero e l'uovo 2, sbattete rapidamente con una frusta, poi incorporate la farina 3
									

								

															

																		
																															
											
										
																														
																		e mescolate ancora con la frusta, fino ad ottenere un composto omogeneo 4. Non appena il latte sarà caldo eliminate la scorza di limone e versatelo all'interno del composto di uova, zucchero e farina 5. Mescolate con una frusta e riportate sul fuoco. Cuocete per pochi minuti, continuando a mescolare, fino a che la crema non si sarà addensata 6. Togliete dal fuoco, trasferite in una ciotola e lasciate intiepidire. 
									

								

															

																		
																															
											
										
																														
																		Passate ora all'impasto del plumcake. In una ciotola capiente versate le uova e lo zucchero 7. Montate con le fruste elettriche fino ad ottenere un composto chiaro e spumoso 8. Unite la scorza grattugiata del limone 9,
									

								

															

																		
																															
											
										
																														
																		incorporate il latte 10, l'olio 11 e continuate a mescolare con le fruste. Unite la farina setacciata 12
									

								

															

																		
																															
											
										
																														
																		e mescolate ancora con le fruste elettriche 13. Aggiungete il lievito 14 e mescolate ancora con una spatola fino ad ottenere un impasto liscio ed omogeneo 15. 
									

								

															

																		
																															
											
										
																														
																		Oliate e infarinate uno stampo da plumcake da 25x11 cm. Versate metà dell'impasto all'interno dello stampo e livellate con la spatola 16. Cuocete in forno statico preriscaldato a 180° per circa 15 minuti. Estraete poi il plumcake dal forno 17 e distribuite sopra la crema pasticcera, senza arrivare ai bordi 18.  
									

								

															

																		
																															
											
										
																														
																		Coprite con il restante impasto e utilizzando una leccarda spargetelo bene anche sui bordi. Ricoprite con i pinoli 19 e cuocete per altri 20 minuti. Sfornate il plumcake 20 e lasciate raffreddare completamente su una gratella prima di servirlo 21. 
									

								

							
					    