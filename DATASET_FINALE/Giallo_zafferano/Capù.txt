Difficoltà: Facile
Con la ricetta dei capù vi portiamo nelle valli bergamasche dove tra una polenta e una casoeula si prepara questa antica ricetta contadina dai sapori intramontabili. Si tratta di teneri involtini di verza farciti con carne macinata e cotti in un delizioso sughetto di pomodoro. L’origine di questa preparazione è legata a una leggenda che narra la storia di un bambino di una povera famiglia di allevatori di montagna che, vedendo i genitori preparare dei prelibati involtini ripieni di cappone per le ricche famiglie della zona, si lamentava con la mamma perché non poteva mai mangiarli. La madre escogitò un piano per non deludere il figlio: prese un po’ di ripieno – senza carne, ma comunque ben saporito – e l’avvolse in una foglia di verza, la fece bollire e poi la servì al piccolo, che poté così gustarsi finalmente il suo “capù” (ovvero cappone in dialetto bergamasco). La ricetta arcaica prevede quindi un ripieno di magro ma quella che si è poi diffusa maggiormente è realizzata con una farcitura di carne. I capù, conosciuti anche come Nosecc in base alla zona di provenienza, sono ancora oggi un piatto molto amato, tanto da vantare una sagra dedicata a loro.


												
						
						

														INGREDIENTI
							
							                            
                                
    								
    									
    										
    										967
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    967
    					
    					    					    					
    					    Carboidrati
    					    g
    					    30.2
    					
    					    					    					
    					      di cui zuccheri
    					    g
    					    11.6
    					
    					    					    					
    					    Proteine
    					    g
    					    63.4
    					
    					    					    					
    					    Grassi
    					    g
    					    65.9
    					
    					    					    					
    					      di cui saturi
    					    g
    					    21.46
    					
    					    					    					
    					    Fibre
    					    g
    					    8.9
    					
    					    					    					
    					    Colesterolo
    					    mg
    					    286
    					
    					    					    					
    					    Sodio
    					    mg
    					    1130
    					
    					    				
    			
                            
													


						
							
														Ingredienti per 6 involtini
							

							
								

																	Carne di suino
								
								
								macinata
																	400
									g
																

								

							
								

																	Verza
								
								
								
																	6
									foglie
																

								

							
								

																	Polpa di pomodoro
								
								
								
																	400
									g
																

								

							
								

																	Pancetta dolce
								
								
								
																	100
									g
																

								

							
								

																	Pangrattato
								
								
								
																	50
									g
																

								

							
								

																	Grana Padano DOP
								
								
								(da grattugiare)
																	30
									g
																

								

							
								

																	Cipolle ramate
								
								
								
																	1
									
																

								

							
								

																	Uova
								
								
								
																	1
									
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i capù per prima cosa lavate e tritate il prezzemolo 1. In una ciotola versate la carne trita, l’uovo intero 2 , poi unite il formaggio grattugiato 3
									

								

															

																		
																															
											
										
																														
																		e il pangrattato 4, salate, pepate 5 e infine insaporite con il prezzemolo tritato 6.
									

								

															

																		
																															
											
										
																														
																		Mescolate con una forchetta per amalgamare l’impasto 7 e tenete da parte. Ora sfogliate la verza e scegliete le foglie più grandi e integre 8. Sbollentate le foglie di verza per 3-4 minuti 9,
									

								

															

																		
																															
											
										
																														
																		poi scolatele e asciugatele con cura su un panno 10. Incidete al centro la foglia 11. Prendete una pallina di impasto da circa 90 g e posizionatela su un lato della foglia 12.
									

								

															

																		
																															
											
										
																														
																		Avvolgete intorno prima un lembo 13 e poi l’altro, in modo da chiudere completamente l’involtino 14. A questo punto avvolgete i bocconcini con lo spago da cucina 15.
									

								

															

																		
																															
											
										
																														
																		Occupatevi ora del sugo: mondate la cipolla e affettatela sottilmente 16. Scaldate l’olio di oliva in un tegame, aggiungete la cipolla 17 e fatela rosolare per 5 minuti a fuoco moderato, quindi unite anche la pancetta a cubetti 18.
									

								

															

																		
																															
											
										
																														
																		Cuocete ancora per un paio di minuti, poi versate la polpa di pomodoro 19, salate e adagiate all’interno gli involtini di verza 20. Cuocete per 30-40 minuti con il coperchio 21.
									

								

															

																		
																															
											
										
																														
																		A metà cottura girate gli involtini con un cucchiaio 22. Una volta pronti i capù 23, serviteli ben caldi 24.
									

								

							
					    