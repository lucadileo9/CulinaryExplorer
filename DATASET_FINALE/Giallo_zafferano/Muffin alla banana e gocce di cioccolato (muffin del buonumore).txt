Difficoltà: Facile
Per affrontare tutti gli ostacoli che la vita ci pone ogni giorno sul nostro cammino quello che ci occorre è una dose abbondante di buon umore! Ma come fare a ricaricarsi di felicità? La risposta è semplice, iniziare la giornata con una dolcissima coccola! I muffin alla banana e gocce di cioccolato sono la ricetta perfetta per fare un pieno di energia. Questi soffici pasticcini si ispirano ad una delle ricette americane più famose: il banana bread; infatti in entrambi i casi per realizzare l'impasto si utilizzano le banane schiacciate che donano gusto e morbidezza. Visto che noi non ci accontentiamo facilmente, abbiamo scelto di ingolosirli ancora di più aggiungendo dei pezzettoni di cioccolato, mentre nella ciambella di banane e arachidi abbiamo scelto la frutta secca per aggiungere una nota croccante. Preparate anche voi i muffin alla banana e gocce di cioccolato, diventeranno la merenda preferita da grandi e piccini!


												
						
						

														INGREDIENTI
							
							                            
                                
    								
    									
    										
    										319
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    319
    					
    					    					    					
    					    Carboidrati
    					    g
    					    46.1
    					
    					    					    					
    					      di cui zuccheri
    					    g
    					    23.2
    					
    					    					    					
    					    Proteine
    					    g
    					    5.1
    					
    					    					    					
    					    Grassi
    					    g
    					    12.7
    					
    					    					    					
    					      di cui saturi
    					    g
    					    7.3
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    44
    					
    					    					    					
    					    Sodio
    					    mg
    					    77
    					
    					    				
    			
                            
													


						
							
														Ingredienti per 12 muffin
							

							
								

																	Zucchero
								
								
								
																	160
									g
																

								

							
								

																	Farina 00
								
								
								
																	360
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Sale fino
								
								
								
																	1
									pizzico
																

								

							
								

																	Banane
								
								
								(la polpa)
																	300
									g
																

								

							
								

																	Uova
								
								
								a temperatura ambiente
																	60
									g
																

								

							
								

																	Burro
								
								
								
																	125
									g
																

								

							
								

																	Latte intero
								
								
								a temperatura ambiente
																	100
									g
																

								

							
								

																	Cioccolato fondente
								
								
								
																	120
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i muffin alla banana iniziate a fondere il burro in un pentolino a fuoco bassissimo; quindi lasciatelo intiepidire e nel frattempo occupatevi di sbucciare le banane 1. Poi tagliatele a tocchetti 2, trasferitele all'interno di una ciotola capiente e iniziate a schiacciare la polpa con una forchetta 3.
									

								

															

																		
																															
											
										
																														
																		Quando avrete ottenuto una purea grossolana 4 aggiungete l'uovo 5 e il burro fuso ormai a temperatura ambiente 6.
									

								

															

																		
																															
											
										
																														
																		Versate anche il latte a temperatura ambiente 7 e mescolate con una frusta 8 fino ad ottenere un composto ben amalgamato 9.
									

								

															

																		
																															
											
										
																														
																		Setacciate poi all'interno del composto sia la farina 10 che il lievito 11 e mescolate con una frusta 12 fino ad ottenere un impasto omogeneo. 
									

								

															

																		
																															
											
										
																														
																		Aggiungete poi lo zucchero 13, un pizzico di sale 14 e incorporateli continuando a mescolare con la frusta 15, ma senza lavorare troppo l'impasto altrimenti i muffin non risulteranno soffici.
									

								

															

																		
																															
											
										
																														
																		Tritate il cioccolato grossolanamente 16, aggiungetelo all'impasto 17 e mescolate per un'ultima volta per incorporarlo 18.
									

								

															

																		
																															
											
										
																														
																		Aiutandovi con uno spallinatore da gelato distribuite l'impasto in 12 pirottini da 5,5 cm di diametro disposti in una teglia da muffin (19-20); in alternativa potete utilizzare un cucchiaio o trasferire l'impasto in un sac-à-poche. Cuocete in forno statico preriscaldato a 170° per 45 minuti; trascorso il tempo di cottura indicato verificate la cottura utilizzando uno stecchino; poi sfornate i vostri muffin alla banana con gocce di cioccolato 20. Lasciate intiepidire e gustate.
									

								

							
					    