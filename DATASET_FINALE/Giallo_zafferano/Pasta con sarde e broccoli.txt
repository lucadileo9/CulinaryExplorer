Difficoltà: Facile
In cucina i piatti di maggior successo sono spesso quelli più poveri e semplici realizzati con i prodotti del territorio facilmente reperibili e a buon mercato che da sempre stuzzicano la fantasia a tavola. Per questo primo piatto abbiamo utilizzato uno di questi prodotti: le sarde, i pesci azzurri più amati, che con le loro carni magre e il loro sapore versatile si prestano a molteplici combinazioni di gusti dando vita a piatti deliziosi come le tradizionali sarde in saor, piatto celebre della cucina veneziana, ma anche le sarde a beccafico, tipiche della Sicilia che vanta anche un altro piatto squisito: la pasta con le sarde. Ispirandoci proprio a questo piatto siciliano abbiamo dato vita alla nostra pasta con sarde e broccoli, un primo piatto genuino e salutare che abbiamo insaporito con cubetti di pecorino per conferire ancora più carattere a questa pietanza con i broccoli.


												
						
						

														INGREDIENTI
							
							                            
                                
    								
    									
    										
    										577
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    577
    					
    					    					    					
    					    Carboidrati
    					    g
    					    57.4
    					
    					    					    					
    					      di cui zuccheri
    					    g
    					    7.3
    					
    					    					    					
    					    Proteine
    					    g
    					    38.4
    					
    					    					    					
    					    Grassi
    					    g
    					    21.6
    					
    					    					    					
    					      di cui saturi
    					    g
    					    6.9
    					
    					    					    					
    					    Fibre
    					    g
    					    11.7
    					
    					    					    					
    					    Colesterolo
    					    mg
    					    78
    					
    					    					    					
    					    Sodio
    					    mg
    					    936
    					
    					    				
    			
                            
													


						
							
							

							
								

																	Pennette rigate 5 cereali
								
								
								
																	320
									g
																

								

							
								

																	Broccoli
								
								
								
																	400
									g
																

								

							
								

																	Sarde
								
								
								(da pulire)
																	500
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Cipolle rosse
								
								
								
																	1
									
																

								

							
								

																	Aglio
								
								
								
																	2
									spicchi
																

								

							
								

																	Peperoncino fresco
								
								
								
																	1
									
																

								

							
								

																	Pecorino romano
								
								
								semi stagionato
																	100
									g
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta con sarde e broccoli per prima cosa occupatevi della pulizia delle sarde (occorrerrano circa 500 g pulite per arrivare a circa 200 g di sarde pulite da usare per la ricetta): eliminate la testa 1 e apritele a libro per eliminare le interiora e la lisca interna 2, fate questa operazione sotto l’acqua corrente in modo da eliminare gli scarti. Ora pulite i broccoli: staccate le cimette dal torsolo (otterrete circa 200 g di cimette) 3
									

								

															

																		
																															
											
										
																														
																		e tagliatele a piccoli pezzetti 4, sciacquatele poi sotto l’acqua corrente e tenetele da parte (con il torsolo una volta mondato della parte esterna più coriacea, potrete realizzare altri piatti come burger vegetariani o una vellutate). Mondate e affettate la cipolla 5 e tagliate a cubetti il pecorino semi stagionato 6.
									

								

															

																		
																															
											
										
																														
																		In un tegame ampio scaldate l’olio di oliva con l’aglio e il peperoncino 7, lasciate insaporire per un paio di minuti a fuoco dolce e poi versate le cipolle 8, stufatele per 10 minuti a fuoco moderato, poi eliminate l’aglio 9. Intanto ponete sul fuoco una pentola colma di acqua salata e portate al bollore, servirà per la cottura della pasta.
									

								

															

																		
																															
											
										
																														
																		Una volta che le cipolle saranno morbide, aggiungete le sarde pulite 10, saltatele a fuoco medio alto per 3-4 minuti poi unite anche i broccoli 11. Nel frattempo cuocete la pasta 12 fino a quando non mancheranno 3 minuti al termine della cottura rispetto ai tempi indicati sulla confezione.
									

								

															

																		
																															
											
										
																														
																		Proseguite la cottura del condimento aggiungendo al bisogno l’acqua di cottura della pasta 13, salate e pepate. Scolate la pasta direttamente nel tegame con il sugo 14, aggiungete un mestolo di acqua della pasta 15 e portate a cottura per altri 3 minuti.
									

								

															

																		
																															
											
										
																														
																		Spegnete il fuoco, aggiungete i cubetti di pecorino 16, coprite con il coperchio 17 e lasciate riposare per 1 minuto, dopodiché mescolate e servite subito la vostra pasta con sarde e broccoli 18.
									

								

							
					    