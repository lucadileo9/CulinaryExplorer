Difficoltà: Media
Per l'inverno servono piatti corroboranti, robusti e decisamente sazianti! La ricetta di oggi è perfetta proprio per questo: pasta con ragù di agnello e castagne. Un ricco primo piatto da servire nelle giornate più fredde che allieterà i vostri commensali ghiotti di carne e di sapori della stagione invernale: polpose castagne, succulenta carne d'agnello tagliata a coltello, tutto tuffato in una deliziosa cremina di panna fresca e zenzero che donerà al piatto una consistenza irresistibile e una nota di sapore originale. Noi abbiamo già spazzolato la pasta con ragù di agnello e castagne, provatela anche voi!


												
						
						

														INGREDIENTI
							
							                            
                                
    								
    									
    										
    										656
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    656
    					
    					    					    					
    					    Carboidrati
    					    g
    					    79.5
    					
    					    					    					
    					      di cui zuccheri
    					    g
    					    10.9
    					
    					    					    					
    					    Proteine
    					    g
    					    45.1
    					
    					    					    					
    					    Grassi
    					    g
    					    17.2
    					
    					    					    					
    					      di cui saturi
    					    g
    					    5.97
    					
    					    					    					
    					    Fibre
    					    g
    					    15.3
    					
    					    					    					
    					    Colesterolo
    					    mg
    					    129
    					
    					    					    					
    					    Sodio
    					    mg
    					    550
    					
    					    				
    			
                            
													


						
							
							

							
								

																	Pennette rigate 5 cereali
								
								
								
																	320
									g
																

								

							
								

																	Agnello
								
								
								lombata
																	680
									g
																

								

							
								

																	Castagne
								
								
								
																	250
									g
																

								

							
								

																	Sedano
								
								
								
																	100
									g
																

								

							
								

																	Porri
								
								
								
																	90
									g
																

								

							
								

																	Panna fresca liquida
								
								
								
																	100
									g
																

								

							
								

																	Vino rosato
								
								
								
																	20
									g
																

								

							
								

																	Zenzero fresco
								
								
								
																	10
									g
																

								

							
								

																	Zafferano
								
								
								
																	1
									bustina
																

								

							
								

																	Timo
								
								
								(abbondante)
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con ragù di agnello e castagne, incidete le castagne 1, disponetele su una leccarda rivestita con carta forno 2 e cuocetele in forno statico preriscaldato a 180° per circa 30 minuti. Una volta cotte le castagne 3,
									

								

															

																		
																															
											
										
																														
																		eliminate il guscio esterno e tenetele da parte (4-5). Lavorate la lombata d’agnello staccandone le carni con cura 6,
									

								

															

																		
																															
											
										
																														
																		poi tagliatela ulteriormente a pezzettini 7. Pelate e tritate lo zenzero fresco 8, poi sfogliate il porro, riducetelo a rondelle sottili 9
									

								

															

																		
																															
											
										
																														
																		e tritatelo grossolanamente 10. Riducete anche il gambo di sedano a dadini 11. Ponete dell'acqua in un tegame capiente per la cottura della pasta. A bollore, salate. Intanto in una casseruola capiente, versate un filo d’olio, aggiungete il porro 12,
									

								

															

																		
																															
											
										
																														
																		il sedano 13, lo zenzero 14 e fate soffriggere brevemente il tutto a fiamma dolce. Alzate la fiamma, aggiungete la carne d’agnello 15,
									

								

															

																		
																															
											
										
																														
																		fate rosolare per bene, mescolando di tanto in tanto. Dopo circa 5 minuti, unite anche le castagne sbriciolate grossolanamente 17; dopo un paio di minuti sfumate tutto con il vino rosato 18 e fate evaporare la parte alcolica.
									

								

															

																		
																															
											
										
																														
																		Abbassate poi la fiamma, continuando comunque a far rosolare il tutto, mescolando di tanto in tanto: cuocete per circa 10-15 minuti. Salate e pepate 19, poi unite le foglioline di timo 20 e aggiungete la panna fresca 21.
									

								

															

																		
																															
											
										
																														
																		Mescolate e unite anche lo zafferano in polvere (22-23). Dopo 5 minuti circa potete spegnere il fuoco; il vostro condimento è pronto. Cuocete la pasta tenendola indietro di cottura di circa un paio di minuti in meno rispetto a quanto indicato sulla confezione 24, poiché ne ultimerete la cottura insieme al ragù.
									

								

															

																		
																															
											
										
																														
																		Scolate dunque la pasta direttamente nella casseruola 25, aggiungete un paio di mestoli d’acqua di cottura per lasciarla cremosa, risottate brevemente la vostra pasta 26 e servitela ben calda 27, se preferite con ancora una macinata di pepe nero e altro timo a piacimento!
									

								

							
					    