Difficoltà: Facile
Quando si parla di ricette ricche e succulente la regione del Piemonte scende in campo sfoderando dei piatti davvero magnifici, proprio come il brasato al barolo. A partire dall'intramontabile vitello tonnato ai famosissimi ravioli del plin. Passando poi per ricette come la salsa verde, irresistibile compagna di bolliti e panini. E i dolci? I migliori! Il bonet o la panna cotta, la cui consistenza non smette mai di conquistare i palati golosi di tutto il mondo. E dopo questa irresistibile carrellata di golosità, che nemmeno a farlo apposta, fanno parte del patrimonio della cucina italiana, passiamo forse al top di tutte le ricette: il brasato al Barolo. Un secondo piatto ricercatissimo che si prepara proprio utilizzando l'omonimo vino rosso del Piemonte. Una ricetta ricca e succulenta da dedicarsi e da regalare agli ospiti durante le occasioni speciali, e perché no, anche per le feste natalizie, per un luculliano pranzo di Natale!
Poiché non amiamo gli sprechi in cucina abbiamo deciso di arricchire il fondo di cottura frullando le verdure della marinatura, ma se preferite un colore più acceso e un sapore ancora più deciso, basterà scartarle e lasciar restringere il fondo ottenendo così una coloratissima riduzione. Adesso che sapete proprio tutto quello che c'è da sapere sul brasato al Barolo non vi resta che mettervi ai fornelli per realizzare questo preziosissimo cult della nostra cucina!

Scoprite anche:


												
						
						

														INGREDIENTI
							
							                            
                                
    								
    									
    										
    										638
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    638
    					
    					    					    					
    					    Carboidrati
    					    g
    					    6.6
    					
    					    					    					
    					      di cui zuccheri
    					    g
    					    6.6
    					
    					    					    					
    					    Proteine
    					    g
    					    42.8
    					
    					    					    					
    					    Grassi
    					    g
    					    35.6
    					
    					    					    					
    					      di cui saturi
    					    g
    					    9.95
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    161
    					
    					    					    					
    					    Sodio
    					    mg
    					    451
    					
    					    				
    			
                            
													


						
							
							

							
								

																	Manzo
								
								
								cappello del prete
																	1
									kg
																

								

							
								

																	Barolo
								
								
								(1 bottiglia)
																	750
									ml
																

								

							
								

																	Carote
								
								
								(circa 2 medie)
																	160
									g
																

								

							
								

																	Sedano
								
								
								(circa 2 coste medie)
																	100
									g
																

								

							
								

																	Cipolle dorate
								
								
								(circa 1 grossa)
																	180
									g
																

								

							
								

																	Aglio
								
								
								
																	1
									spicchio
																

								

							
								

																	Rosmarino
								
								
								
																	1
									rametto
																

								

							
								

																	Alloro
								
								
								
																	2
									foglie
																

								

							
								

																	Chiodi di garofano
								
								
								
																	3
									
																

								

							
								

																	Pepe nero in grani
								
								
								
																	4
									
																

								

							
								

																	Cannella in stecche
								
								
								
																	1
									
																

								

							
								

																	Burro
								
								
								
																	15
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il brasato al Barolo cominciate facendo un sacchettino aromatico. In un pezzo di garza sterile sistemate i chiodi di garofano, i grani di pepe e la cannella 1. Richiudete e fate un fiocchetto con dello spago da cucina 2. Poi legate anche il rosmarino e le foglie di alloro e passate alle verdure 3.
									

								

															

																		
																															
											
										
																														
																		Pulite sedano, carota e cipolla, spuntate e tagliate a tocchetti grossi 2-3 cm, infine mondate lo spicchio d’aglio 4. In una ciotola abbastanza capiente versate la carne, le verdure, il sacchettino e il mazzetto odoroso 5. Coprite poi il tutto con il vino fino a coprire per intero la carne 6.
									

								

															

																		
																															
											
										
																														
																		Poi ricoprite con la pellicola trasparente e lasciate marinare in frigorifero per almeno 8-12 ore 7. Trascorso il tempo scolate il tutto senza buttare via il fondo 8. Prendete la carne e sistematela sul tagliere, asciugatela con della carta assorbente 9.
									

								

															

																		
																															
											
										
																														
																		In una padella lasciate sciogliere il burro nell’olio a fuoco medio 10. Non appena il fondo è ben caldo aggiungete la carne e lasciate rosolare a fuoco vivace 11. Rigirate su tutti i lati affinché sulla superficie si formi la crosticina 12.
									

								

															

																		
																															
											
										
																														
																		Dopo qualche minuto trasferite la carne e il suo fondo in una pentola capiente 13, scaldate un attimo a fuoco medio e unite anche le verdure scolate 14 lasciandole insaporire a fuoco più basso per circa 15 minuti 15.
									

								

															

																		
																															
											
										
																														
																		A questo punto potrete regolare di sale e coprire fino a metà la carne con la sua marinatura 16. Portate a bollore e poi chiudete con il coperchio, abbassate un po’ la fiamma e lasciate sobbollire per 1 ora 17. Trascorso il tempo rigirate 18
									

								

															

																		
																															
											
										
																														
																		e, soltanto se dovesse servire, potrete aggiungere ancora un po’ di liquido di marinatura 19. Proseguite la cottura per un’altra ora 20. Una volto cotto il brasato toglietelo dalla pentola e mettete da parte su un piatto coprendo con il coperchio. Poi eliminate gli aromi 21,
									

								

															

																		
																															
											
										
																														
																		prima di frullare con il mixer ad immersione le verdure e il fondo di cottra 22, potrete raccogliere un po’ di liquido e tenerlo da parte. In questo modo potrete aggiungerlo al bisogno ottenendo la consistenza desiderata 23. Nel frattempo affettate la carne, cercando di ottenere 2-3 fette a persona 24 e disponete nel piatto da portata; nappate le fette con la salsa. Il vostro brasato al barolo è pronto, buon appetito!
SCOPRI ANCHE: Le migliori Slow Cooker sul mercato, ecco come scegliere
									

								

							
					    