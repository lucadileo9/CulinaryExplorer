Difficoltà: Facile
C’è forse altro cibo che meglio del panino rappresenti la cultura on the road, fatta di street food comprati ai chioschi agli angoli delle strade e mangiati in macchina, con i finestrini abbassati e la radio accesa, già pronti a rimettersi in viaggio? Noi siamo convinti di no. I panini, che li si mangi lungo la Route 66 o comodamente spaparanzati sul divano davanti alla partita, si portano dentro un po’ di quello spirito giovane e libero raccontato dai poeti della beat generation. Se lo portano dentro anche quando la versione è gourmet e la farcitura una pregiata punta di petto di manzo dolcemente cotta in casseruola per 3 ore… come nel sandwich di manzo e insalata di cavolo con patate croccanti che vi presentiamo oggi! La freschezza acidula dell’insalata di cavolo, la bontà suprema degli straccetti di carne intrisi del loro delizioso fondo di cottura, la sofficità del panino e la croccantezza speziata delle chips fanno di questo sandwich un vero concerto rock per le papille gustative. Vi basterà un morso per catapultarvi sulla costa ovest degli Stati Uniti, fermi a un food truck, come dei moderni Jack Kerouac, affamati di vita… e di deliziosi panini.


						
						

														INGREDIENTI
							
							                            
                                
    								
    									
    										
    										487
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    487
    					
    					    					    					
    					    Carboidrati
    					    g
    					    43.5
    					
    					    					    					
    					      di cui zuccheri
    					    g
    					    7
    					
    					    					    					
    					    Proteine
    					    g
    					    31
    					
    					    					    					
    					    Grassi
    					    g
    					    18
    					
    					    					    					
    					      di cui saturi
    					    g
    					    6.41
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    79
    					
    					    					    					
    					    Sodio
    					    mg
    					    629
    					
    					    				
    			
                            
													


						
														
							
														Ingredienti per il manzo
							

							
								

																	Manzo
								
								
								(punta di petto)
																	1
									kg
																

								

							
								

																	Cipolle rosse
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	10
									g
																

								

							
								

																	Worcestershire sauce
								
								
								
																	30
									g
																

								

							
								

																	Birra scura
								
								
								(tipo trappista)
																	660
									ml
																

								

							
														
							
						
														
							
														Per l'insalata di cavolo
							

							
								

																	Cavolo cappuccio
								
								
								
																	80
									g
																

								

							
								

																	Cavolo rosso
								
								
								
																	80
									g
																

								

							
								

																	Yogurt greco
								
								
								
																	200
									g
																

								

							
								

																	Senape
								
								
								in grani
																	15
									g
																

								

							
								

																	Miele
								
								
								
																	10
									g
																

								

							
								

																	Tabasco®
								
								
								
																	5
									gocce
																

								

							
														
							
						
														
							
														Per le patate croccanti
							

							
								

																	Patate
								
								
								
																	300
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Paprika affumicata
								
								
								
																	1
									pizzico
																

								

							
								

																	Olio extravergine d'oliva
								
								
								
																	10
									g
																

								

							
														
							
						
														
							
														Per i sandwich
							

							
								

																	Panini da hot dog
								
								
								
																	8
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il sandwich di manzo e insalata di cavolo con patate croccanti, cominciate tagliando le cipolle rosse a falde 1. Prendete la punta di petto di manzo e cospargetela accuratamente con il sale 2 e il pepe 3.
									

								

															

																		
																															
											
										
																														
																		Scaldate l’olio in una casseruola adatta a cotture lunghe, e ponetevi la carne 4. Fatela brasare su tutti i lati 5, quindi aggiungete le cipolle 6.
									

								

															

																		
																															
											
										
																														
																		Sfumate con la salsa Worcester 7, sfumate con la birra trappista 8 e poi coprite con il coperchio 9. La carne dovrà cuocere per 3 ore a fuoco dolce. Abbiate cura di girarla ogni mezzora in modo da garantire una cottura uniforme.
									

								

															

																		
																															
											
										
																														
																		Passate intanto a preparare l’insalata di cavolo. Tagliate il cavolo cappuccio a metà 10, e privatelo del cuore duro 11. Tagliatelo ulteriormente in spicchi 12
									

								

															

																		
																															
											
										
																														
																		E, con la mandolina, ricavate una sottile julienne 13. Procedete allo stesso modo con il cavolo rosso, tagliando anch’esso con la mandolina 14. Raccogliete entrambi i tipi di cavolo in una ciotola 15
									

								

															

																		
																															
											
										
																														
																		E condite con lo yogurt greco 16, la senape in grani 17, il miele 18
									

								

															

																		
																															
											
										
																														
																		e il tabasco 19. Mescolate bene 20 e tenete da parte. Passate ad occuparvi delle chips. Lavate accuratamente le patate 21
									

								

															

																		
																															
											
										
																														
																		e tagliatele con la mandolina allo spessore di 1 mm senza sbucciarle 22. Fatele asciugare su un foglio di carta assorbente per far perdere l’eccesso di acqua, poi, in una ciotola, conditele con olio 23, pepe, sale 24
									

								

															

																		
																															
											
										
																														
																		e paprika affumicata 25. Mescolate delicatamente 26, quindi disponete, senza sovrapporle, le chips su una teglia foderata di carta da forno e cuocetele in forno ventilato a 220° per 10 minuti 27.
									

								

															

																		
																															
											
										
																														
																		Trascorse le 3 ore di cottura, la carne è pronta 28. Trasferitela su un tagliere 29 e verificate che abbia raggiunto la giusta consistenza: dovrebbe risultare cedevole. Sfilacciatela con una forchetta 30 per ricavarne degli straccetti.
									

								

															

																		
																															
											
										
																														
																		Raccogliete il fondo di cottura della carne in una ciotolina 31, e occupatevi adesso della composizione dei vostri sandwich. Tagliate a metà i panini 32 e farciteli con l’insalata di cavolo 33.
									

								

															

																		
																															
											
										
																														
																		Unite il manzo a straccetti 34 e irrorate con una generosa dose di fondo di cottura 35. Chiudete, e gustate i vostri sandwich di manzo e insalata di cavolo accompagnati dalle chips croccanti 36…e una bella birra!
									

								

							
					    