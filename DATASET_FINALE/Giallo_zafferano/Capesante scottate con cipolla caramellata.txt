Difficoltà: Facile
Antipasto originalee saporito...ma con un tocco di classe? Abbiamo la ricetta giusta per le vostre occasioni speciali: capesante scottate con cipolla rossa caramellata! Una prelibatezza da veri intenditori: la tenera carne delle capesante è resa particolare perchè sfumata con la soia a basso contenuto di sale ed esaltata dal letto di cipolle e pomodori concassè. Con una presentazione d'effetto, bella quanto semplice da realizzare, stupirete i vostri ospiti! Siete pronti a preparare i tanto declamati "pettini di mare" per dirla alla Gordon Ramsey? Accendete i fornelli e preparate anche voi le capesante scottate soia con cipolla rossa caramellata!


												
						
						

														INGREDIENTI
							
							                            
                                
    								
    									
    										
    										268
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    268
    					
    					    					    					
    					    Carboidrati
    					    g
    					    25.7
    					
    					    					    					
    					      di cui zuccheri
    					    g
    					    19.6
    					
    					    					    					
    					    Proteine
    					    g
    					    14
    					
    					    					    					
    					    Grassi
    					    g
    					    12.1
    					
    					    					    					
    					      di cui saturi
    					    g
    					    2.13
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    34
    					
    					    					    					
    					    Sodio
    					    mg
    					    962
    					
    					    				
    			
                            
													


						
							
							

							
								

																	Capesante
								
								
								
																	4
									
																

								

							
								

																	Pomodori ramati
								
								
								
																	300
									g
																

								

							
								

																	Cipolle rosse
								
								
								
																	300
									g
																

								

							
								

																	Miele
								
								
								
																	60
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Salsa di soia
								
								
								
																	25
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Tabasco®
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le capesante con cipolla rossa caramellata e pomodoro concassé cominciate lavando e asciugando questi ultimi. Dopodiché effettuate un taglio a croce in basso rispetto al picciolo 1. Basterà far entrare la lama per pochi millimetri. Sbollentate i pomodori in acqua bollente per un minuto 2 dopodiché scolateli in acqua con ghiaccio per arrestare la cottura 3.
									

								

															

																		
																															
											
										
																														
																		Poco dopo riprendete i pomodori, asciugateli e poi sbucciateli. La pelle verrà via facilmente, basterà tirarla con una lama 4. Tagliateli in quattro parti 5 ed eliminate l’interno, quindi filamenti, polpa e semi, aiutandovi sempre con la lama 6.
									

								

															

																		
																															
											
										
																														
																		Tagliate a listarelle e poi a cubetti i pomodori 7 e versateli in un recipiente con un colino 8 per far scolare l’acqua di vegetazione. Intanto mondate e affettate una cipolla rossa 9
									

								

															

																		
																															
											
										
																														
																		e poi fatela rosolare in padella insieme ad un po’ d’olio extravergine d’oliva 10. Aggiustate di sale e di pepe nero e aggiungete anche il miele 11, quando sarà completamente assorbito quest’ultimo allora potete spegnere e tenere da parte 12.
									

								

															

																		
																															
											
										
																														
																		Passate alle capesante. Dividete il corallo, cioè la parte colorata che potrete frullare con dell’olio per insaporire un risotto, dalla parte bianca 13. Raccogliete queste ultime in un recipiente che andrete a condire con sale e pepe nero 14. In una padella lasciate riscaldare un po’ d’olio extravergine d’oliva, dopodiché versate le capesante e lasciatele cuocere a fiamma alta per 2 minuti 15
									

								

															

																		
																															
											
										
																														
																		poi giratele e fatele cuocere ancora per altri 2 minuti 16 sfumando con la salsa di soia a basso contenuto di sale 17 e non appena si sarà caramellato il tutto spegnete la fiamma 18.
									

								

															

																		
																															
											
										
																														
																		Tritate le foglioline di menta 19, versatele sui pomodori, conservandone una manciata per la decorazione, insieme al tabasco 20 e mescolate accuratamente per amalgamare il condimento 21.
									

								

															

																		
																															
											
										
																														
																		Passate infine alla composizione del piatto sistemando nel mezzo un coppapasta, distribuite un po’ di cipolle glassate 22, poi la concassé di pomodoro 23 e infine le capesante 24.
									

								

															

																		
																															
											
										
																														
																		Togliete il disco e bagnate con il condimento dei pomodori 25, guarnite con la menta avanzata 26 e il vostro piatto di capesante con cipolla rossa caramellata e pomodoro concassé è pronto per essere servito 27.
									

								

							
					    