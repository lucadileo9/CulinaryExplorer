Difficoltà: Facile
La cucina regionale vanta dei capisaldi della tradizione marinara: cacciucco, seppie con piselli o in nero. Fra le ricette di seppie meno conosciute ma gustose ci sono le seppie in zimino, un secondo di pesce in umido molto diffuso sia in Liguria che in Toscana. L’origine del termine zimino ha varie interpretazioni e un’origine incerta, ma viene utilizzato anche per altre pietanze che hanno come ingrediente principale ceci, baccalà o moscardini, per esempio. Tipiche di questa preparazione sono l’aggiunta di verdure a foglia, bietole in questo caso, e una cottura a fuoco dolce che vi restituirà un risultato finale dalla consistenza densa e corposa. Accompagnate le seppie in zimino con qualche fetta tostata di pane casereccio e un bicchiere di vino bianco per un pranzo rustico, nutriente e genuino!


												
						
						

														INGREDIENTI
							
							                            
                                
    								
    									
    										
    										275
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    275
    					
    					    					    					
    					    Carboidrati
    					    g
    					    9
    					
    					    					    					
    					      di cui zuccheri
    					    g
    					    9
    					
    					    					    					
    					    Proteine
    					    g
    					    34.1
    					
    					    					    					
    					    Grassi
    					    g
    					    10.5
    					
    					    					    					
    					      di cui saturi
    					    g
    					    2.38
    					
    					    					    					
    					    Fibre
    					    g
    					    5.1
    					
    					    					    					
    					    Colesterolo
    					    mg
    					    128
    					
    					    					    					
    					    Sodio
    					    mg
    					    717
    					
    					    				
    			
                            
													


						
							
							

							
								

																	Seppioline
								
								
								(già pulite)
																	800
									g
																

								

							
								

																	Erbette
								
								
								
																	700
									g
																

								

							
								

																	Passata di pomodoro
								
								
								
																	250
									g
																

								

							
								

																	Carote
								
								
								
																	100
									g
																

								

							
								

																	Cipolle bianche
								
								
								
																	70
									g
																

								

							
								

																	Sedano
								
								
								
																	35
									g
																

								

							
								

																	Vino bianco secco
								
								
								
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Maggiorana
								
								
								
																	2
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le seppie in zimino, per prima cosa mondate e tritate finemente la cipolla 1, il sedano 2 e la carota 3.
									

								

															

																		
																																											
											
										
																						
											
										
																						
											
										
																																										
																		Pulite le erbette rimuovendo la parte dei gambi più coriacea, poi tagliate le foglie in 3-4 parti a seconda della loro grandezza 4; ve ne occorreranno circa 420 g. Sciacquate le seppioline già pulite sotto l’acqua corrente 5. In un’ampia casseruola versate un giro d’olio insieme a carote, sedano, cipolla e uno spicchio d’aglio sbucciato 6, poi fate stufare a fuoco medio per circa 7-8 minuti.
									

								

															

																		
																																											
											
										
																						
											
										
																						
											
										
																																										
																		Trascorso questo tempo rimuovete l’aglio dal soffritto 7 e aggiungete le erbette 8. Fate appassire le erbette per 2-3 minuti rimestando di tanto in tanto, poi unite le seppioline intere 9.
									

								

															

																		
																																											
											
										
																						
											
										
																						
											
										
																																										
																		Sfumate con il vino bianco 10 e lasciate evaporare completamente, poi versate la passata di pomodoro 11, salate e pepate 12.
									

								

															

																		
																																											
											
										
																						
											
										
																						
											
										
																																										
																		Coprite con il coperchio e cuocete a fuoco dolce per circa 20 minuti 13; il tempo di cottura può variare a seconda della dimensione delle seppie. Una volta cotte, aromatizzate con delle foglioline di maggiorana fresca 14. Mescolate bene e servite le vostre seppie in zimino con delle fette di pane tostato 15!
									

								

							
					    