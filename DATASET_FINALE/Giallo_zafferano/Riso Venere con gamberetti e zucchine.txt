Difficoltà: Facile
Il nero, si sa, sta bene su tutto…anche in cucina! Noi ve lo abbiamo già dimostrato con i bicchierini di riso venere e spada e oggi vi proponiamo un'altra pietanza fresca e stuzzicante: il riso Venere con gamberetti e zucchine. Questa esotica varietà integrale di riso dal colore dell’ebano e dal particolarissimo profumo che ricorda il pane appena sfornato, è perfetta per realizzare un primo piatto dai colori accattivanti e dal gusto sfizioso. Polposi gamberi aromatizzati al limone, pepe e tabasco e zucchine saltate in padella, rappresentano il condimento ideale per questo riso. La cottura veloce dei crostacei permette di apprezzarne a pieno i sapori autentici. Con il riso Venere con gamberetti e zucchine porterete in tavola un piatto genuino e appetitoso che non vi deluderà!


												
						
						

														INGREDIENTI
							
							                            
                                
    								
    									
    										
    										305
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    305
    					
    					    					    					
    					    Carboidrati
    					    g
    					    52.5
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    10.4
    					
    					    					    					
    					    Grassi
    					    g
    					    6
    					
    					    					    					
    					      di cui saturi
    					    g
    					    0.96
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    56
    					
    					    					    					
    					    Sodio
    					    mg
    					    535
    					
    					    				
    			
                            
													


						
							
							

							
								

																	Riso nero Venere
								
								
								  Parboiled
																	250
									g
																

								

							
								

																	Olio extravergine d'oliva
								
								
								 
																	20
									g
																

								

							
								

																	Gamberi
								
								
								
																	300
									g
																

								

							
								

																	Zucchine
								
								
								 
																	300
									g
																

								

							
								

																	Limoni
								
								
								(succo e scorza)
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Tabasco®
								
								
								 
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il riso venere con gamberi e zucchine iniziate dalla cottura del riso: riempite una pentola con abbondante acqua e portatela a bollore, versate il riso 1, salate 2 e cuocete per circa 15 minuti (noi abbiamo usato un riso Venere parboiled; in caso contrario, seguite le indicazioni di cottura riportate sulla confezione del riso Venere da voi scelto). Intanto lavate e spuntate le zucchine, poi grattugiatele con una grattugia dai fori larghi 3.
									

								

															

																		
																															
											
										
																														
																		In una padella scaldate l’olio di oliva con lo spicchio di aglio sbucciato 4, aggiungete le zucchine grattugiate, salate 5 pepate, cuocetele per circa 5 minuti e poi eliminate lo spicchio di aglio e tenete da parte le verdure. Ora occupatevi della pulizia dei gamberi: eliminate il carapace, ovvero la corazza esterna 6,
									

								

															

																		
																															
											
										
																														
																		tagliate via la coda e divideteli a metà nel senso della lunghezza 7, sfilate l’intestino, ovvero il filamento scuro che si trova sul dorso 8. Ponete i gamberi puliti in una ciotola, irrorateli con l’olio di oliva 9
									

								

															

																		
																															
											
										
																														
																		insaporiteli con la scorza grattugiata di limone 10, il sale e il pepe e qualche goccia di tabasco. Fate saltare i gamberi in una padella ben calda per un paio di minuti 11 sfumando con il succo di limone 12.
									

								

															

																		
																															
											
										
																														
																		Appena i gamberi avranno preso colore, spegnete il fuoco e tenete da parte 13. Non appena il riso Venere sarà pronto scolatelo in una ciotola, aggiungete le zucchine cotte 14 mescolate con un cucchiaio per amalgamare.Tutto è pronto per servire! Noi abbiamo scelto di impiattare le monoporzioni di riso venere con gamberetti e zucchine in questo modo: prendete un piatto di portata e appoggiate al centro un coppapasta tondo, riempitelo con abbondante riso Venere 15
									

								

															

																		
																															
											
										
																														
																		e pressate la superficie con il dorso del cucchiaio per compattare il riso 16, guarnite il riso adagiando sopra i gamberi saltati con una pinza da cucina 17. Infine estraete delicatamente il coppapasta 18 e servite subito il riso Venere con gamberetti e zucchine!
									

								

							
					    