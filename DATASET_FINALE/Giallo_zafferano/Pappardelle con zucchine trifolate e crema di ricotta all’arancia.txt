Difficoltà: Facile
Lo ammettiamo! Anche a noi è capitata l'occasione di avere soltanto della ricotta in casa e amici che piombavano a cena senza preavviso. Risultato? Pasta con la ricotta, oppure la sua variante con basilico o fagiolini, e amici entusiasti della ricetta veloce e saporita. Memori di questa esperienza che ci accomuna abbiamo pensato di suggerirvi delle varianti come quella che la vede assieme agli asparagi; oggi vi proponiamo una versione altrettanto gustosa e genuina, a base di zucchine trifolate, ma con un tocco di classe che potrebbe lasciare di stucco i vostri ospiti! Si tratta delle pappardelle con zucchine trifolate e crema di ricotta all’arancia. La scorza d’arancia grattugiata conferisce un irresistibile profumo brioso alla delicata crema di ricotta. Mentre le zucchine doneranno una piacevole e delicata croccantezza al piatto rendendolo davvero prelibato. Stavolta nel frigorifero assicuratevi di avere insieme alla ricotta anche zucchine e arance e poi invitate i vostri amici per cena, potrete preparargli delle pappardelle con zucchine trifolate e crema di ricotta all’arancia senza eguali!


												
						
						

														INGREDIENTI
							
							                            
                                
    								
    									
    										
    										412
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    412
    					
    					    					    					
    					    Carboidrati
    					    g
    					    56.5
    					
    					    					    					
    					      di cui zuccheri
    					    g
    					    8.5
    					
    					    					    					
    					    Proteine
    					    g
    					    16
    					
    					    					    					
    					    Grassi
    					    g
    					    13.5
    					
    					    					    					
    					      di cui saturi
    					    g
    					    6.09
    					
    					    					    					
    					    Fibre
    					    g
    					    5.6
    					
    					    					    					
    					    Colesterolo
    					    mg
    					    96
    					
    					    					    					
    					    Sodio
    					    mg
    					    365
    					
    					    				
    			
                            
													


						
							
							

							
								

																	Pappardelle all'uovo
								
								
								
																	250
									g
																

								

							
								

																	Ricotta vaccina
								
								
								
																	300
									g
																

								

							
								

																	Zucchine
								
								
								
																	300
									g
																

								

							
								

																	Scorza d'arancia
								
								
								
																	2
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	15
									g
																

								

							
								

																	Aglio
								
								
								
																	1
									spicchio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le pappardelle con zucchine trifolate e crema di ricotta all’arancia iniziate mondando le zucchine. Privatele delle due estremità 1 e a seconda della loro lunghezza tagliatele in 2 o 3 parti e affettate ad uno spessore di circa mezzo centimetro 2. Infine tagliate a bastoncini sempre di mezzo centimetro 3.
									

								

															

																		
																															
											
										
																														
																		In una padella lasciate riscaldare dell’olio e aggiungete lo spicchio d’aglio già pulito insieme alle zucchine e bastoncino 4, aggiungete il sale e un paio di cucchiai d’acqua 5 e coprite con un coperchio 6 lasciando cuocere a fiamma media per 10-15 minuti 6.
									

								

															

																		
																															
											
										
																														
																		Nel frattempo pelate mezza arancia con il pelapatate in modo da non prelevare anche la parte bianca che è amara 7. Tagliate le scorze con la punta della lama di un coltello in modo da ottenere delle striscioline sottili 8 e tenetele da parte perché vi serviranno per decorare il piatto alla fine. In un setaccio sistemato all’interno di un recipiente versate la ricotta e lavoratela con una spatola 9.
									

								

															

																		
																															
											
										
																														
																		Grattugiate l’arancia più l’altra metà avanzata 10 e dopo aver mescolato un po’ versate un paio di mestoli d’acqua calda 11 e stemperate per bene il tutto fino ad ottenere una crema liscia 12.
									

								

															

																		
																															
											
										
																														
																		In abbondante acqua bollente e salata cuocete le pappardelle all'uovo secondo i tempi riportati sulla confezione 13. A cottura ultimata scolate la pasta 14 e versate nella padella dove avete cotto le zucchine aggiungendo anche la crema di ricotta profumata all’arancia 15.
									

								

															

																		
																															
											
										
																														
																		Aggiustate di pepe 16 e date un’ultima rimestata a fiamma spenta per amalgamare il tutto 17. A questo punto le vostre pappardelle con zucchine trifolate e crema di ricotta all’arancia sono pronte 18: guarnite ogni piatto con le striscioline dell'agrume e... buon appetito!
									

								

							
					    