Difficoltà: Media
State organizzando una festa per il vostro compleanno ma non sapete quale dolce scegliere? Preferite evitare pan di spagna con coperture a base di panna e i classici ripieni alla crema e optare per qualcosa di più fresco? Lo scorso anno vi avevamo proposto torta di compleanno estiva a base di frutta e formaggio fresco; oggi vogliamo proporvi un'idea originale e molto golosa, perfetta in estate ma anche come goloso semifreddo per tutte le stagioni: la torta gelato biscotto! Due dischi giganti di pasta biscotto al cacao racchiudono un ripieno a base di gelato fiordilatte e gocce di cioccolato, che ovviamente potrete personalizzare in base ai vostri gusti... vaniglia, pistacchio, cioccolato, oppure potete optare per la nostra torta Oreo® o la torta semifreddo!


						
						

														INGREDIENTI
							
							                            
                                
    								
    									
    										
    										636
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    636
    					
    					    					    					
    					    Carboidrati
    					    g
    					    69.2
    					
    					    					    					
    					      di cui zuccheri
    					    g
    					    40.3
    					
    					    					    					
    					    Proteine
    					    g
    					    11.3
    					
    					    					    					
    					    Grassi
    					    g
    					    34.9
    					
    					    					    					
    					      di cui saturi
    					    g
    					    20.62
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    135
    					
    					    					    					
    					    Sodio
    					    mg
    					    146
    					
    					    				
    			
                            
													


						
														
							
														Ingredienti per una torta gelato da 22 cm
							

							
								

																	Burro
								
								
								
																	150
									g
																

								

							
								

																	Farina 00
								
								
								
																	300
									g
																

								

							
								

																	Zucchero
								
								
								
																	100
									g
																

								

							
								

																	Uova
								
								
								(circa 2)
																	110
									g
																

								

							
								

																	Cacao amaro in polvere
								
								
								
																	25
									g
																

								

							
								

																	Lievito in polvere per dolci
								
								
								
																	5
									g
																

								

							
														
							
						
														
							
														per il ripieno
							

							
								

																	Gelato al fiordilatte
								
								
								
																	750
									g
																

								

							
								

																	Gocce di cioccolato fondente
								
								
								
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta gelato biscotto come prima cosa iniziate a realizzare la pasta frolla. In una ciotola setacciate la farina, il lievito per dolci e il cacao 1. Poi unite il burro freddo a cubetti e lavorate il tutto con i polpastrelli 2 fino ad ottenere un composto sabbioso. Aggiungete poi lo zucchero 3 e mescolate il tutto.
									

								

															

																		
																															
											
										
																														
																		In ultimo versate anche le uova 4 e impastate rapidamente il tutto. Trasferite poi il composto su un piano 5 e lavoratelo velocemente, solo fino a che non risulterà compatto 6.
									

								

															

																		
																															
											
										
																														
																		A questo punto avvolgete la pasta frolla al cacao all'interno della pellicola per alimenti 7 e riponetela in frigorifero per almeno 30 minuti. Poi riprendete il panetto, trasferitelo su un piano infarinato 8 e utilizzando un mattarello stendetelo 9 fino ad ottenere uno spessore di 1 cm.
									

								

															

																		
																															
											
										
																														
																		Utilizzando un coppapasta da 22 cm ricavate un disco di frolla 10 e trasferitelo su una leccarda foderata con la carta forno. Raccogliete gli scarti e lavorateli velocemente per compattarli 11. Quindi stendete nuovamente l'impasto 12
									

								

															

																		
																															
											
										
																														
																		e ricavate un altro disco, sempre da coppare con un anello di 22 cm di diametro 13. Ponete anche disco sulla leccarda 14 e lasciate riposare per una decina di minuti in frigorifero. Cuocete in forno statico preriscaldato a 180° per 15 minuti nel ripiano centrale. Una volta cotto sfornate i dischi di biscotto 15 e lasciateli raffreddare completamente.
									

								

															

																		
																															
											
										
																														
																		Solo quando saranno completamente freddi trasferite il gelato in una ciotola, aggiungete le gocce di cioccolato 16 e lavoratelo rapidamente per uniformare il tutto, ma senza farlo sciogliere 17. Ponete poi uno dei due dischi su un piatto da portata; posizionate al di fuori anche il disco da pasticceria da 22 cm e versate il gelato all'interno 18. Livellate con un cucchiaio in modo da ottenere lo stesso spessore.
									

								

															

																		
																															
											
										
																														
																		Finite la torta con il secondo disco di biscotto, pressandolo leggermente con le mani 19 e riponetela in freezer per circa 3 ore. Trascorso questo tempo estraetela dal freezer e lasciatela a temperatura ambiente per un paio di minuti 20. Estraete l'anello delicatamente 21 e se necessario rifilate i bordi con il dorso di un cucchiaio.
									

								

															

																		
																															
											
										
																														
																		Spolverizzate la superficie con del cacao amaro (22-23) e servite la vostra torta gelato biscotto 24.
									

								

							
					    