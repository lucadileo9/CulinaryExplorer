Difficoltà: Media
Il tronchetto di Natale (Bûche de Noël) è un dessert natalizio tipico della tradizione francese che riprende nella forma il ceppo di legno, un simbolo considerato di buon auspicio in numerosi paesi del Nord Europa. Goloso e raffinato, il nostro tronchetto è il re delle torte di Natale per eccellenza: un rotolo di soffice pasta biscotto farcito con crema ganache e guarnito con scagliette di cioccolato fondente che, oltre a conferire un tocco sfizioso, simulano l’aspetto di un vero ceppo. Quest’anno preparate anche voi il tronchetto di Natale, un dessert tradizionale che non può mancare per il vostro pranzo di Natale!


						
						

														INGREDIENTI
							
							                            
                                
    								
    									
    										
    										559.7
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    559.7
    					
    					    					    					
    					    Carboidrati
    					    g
    					    55.7
    					
    					    					    					
    					      di cui zuccheri
    					    g
    					    48.2
    					
    					    					    					
    					    Proteine
    					    g
    					    9.5
    					
    					    					    					
    					    Grassi
    					    g
    					    33.2
    					
    					    					    					
    					      di cui saturi
    					    g
    					    17.4
    					
    					    					    					
    					    Fibre
    					    g
    					    123.8
    					
    					    					    					
    					    Colesterolo
    					    mg
    					    5
    					
    					    					    					
    					    Sodio
    					    mg
    					    126.9
    					
    					    				
    			
                            
													


						
														
							
														Ingredienti per la pasta biscotto
							

							
								

																	Farina 00
								
								
								
																	100
									g
																

								

							
								

																	Uova
								
								
								medie
																	5
									
																

								

							
								

																	Zucchero
								
								
								
																	140
									g
																

								

							
								

																	Miele
								
								
								
																	10
									g
																

								

							
								

																	Sale fino
								
								
								
																	1
									pizzico
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														Per la crema ganache
							

							
								

																	Panna fresca liquida
								
								
								
																	300
									g
																

								

							
								

																	Cioccolato fondente
								
								
								al 55%
																	300
									g
																

								

							
														
							
						
														
							
														per decorare
							

							
								

																	Cioccolato fondente
								
								
								
																	300
									g
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il tronchetto di Natale (Buche de Noel) cominciamo dalla pasta biscotto: iniziate dividendo i tuorli dagli albumi. Sbattete con le fruste i tuorli per qualche minuto assieme a 90 g di zucchero 1, a un pizzico di sale, alla vaniglia e al miele finché non diventano chiari e molto spumosi 2. Con le fruste pulitissime montate poi gli albumi a neve assieme al restante zucchero 3.
									

								

															

																		
																																											
											
										
																						
											
										
																						
											
										
																																										
																		Ora unite i due composti con una spatola senza smontarli 4. Aggiungete la farina setacciandola direttamente in ciotola 5, incorporate delicatamente con movimenti dal basso verso l'alto 6. 
									

								

															

																		
																																											
											
										
																						
											
										
																						
											
										
																																										
																		Stendete l’impasto su un foglio di carta forno, posto su una leccarda da forno delle dimensioni di 45 x 37 cm, livellatelo con una spatola 7 fino a raggiungere lo spessore di 1 cm 8. Infornate in forno statico già caldo a 220° per 6-7 minuti, quando è pronta appoggiatela con tutta la carta forno su di un piano. Spolverizzate la superficie della pasta biscotto con dello zucchero semolato, in modo che non si appiccichi, e sigillatela con della pellicola, ripiegandola anche sotto i lati; lasciate raffreddare 9. 
									

								

															

																		
																																											
											
										
																						
											
										
																						
											
										
																																										
																		Nel frattempo passate alla ganache. Sminuzzate il cioccolato 10; versate la panna in un pentolino e portate a sfiorare il bollore 11. Quando la panna sarà calda, spegnete e versate il cioccolato tritato 12.
									

								

															

																		
																																											
											
										
																						
											
										
																						
											
										
																																										
																		Mescolate con la frusta per scioglierlo completamente 13 dopodiché trasferite il composto in una ciotola posta all'interno di un'altra ciotola più grande con del ghiaccio 14. Ora iniziate a montare con uno sbattitore elettrico 15. 
									

								

															

																		
																																											
											
										
																						
											
										
																						
											
										
																																										
																		Lavorate la ganache per 10-15 minuti fino a quando sarà ben montata, capirete che è pronta quando il colore diventerà simile al cioccolato al latte e sarà più soda 16. Quando la pasta biscotto sarà fredda togliete la pellicola e staccate delicatamente la carta forno 17, farcitela con circa metà della ganache montata 18
									

								

															

																		
																																											
											
										
																						
											
										
																						
											
										
																																										
																		e distribuitela lasciando 2 cm dai bordi 19. Arrotolate la pasta biscotto delicatamente aiutandovi con la pellicola 20, richiudete le estremità e ponete il rotolo a rassodare in frigo per 1 ora circa insieme alla ganache avanzata 21.
									

								

															

																		
																																											
											
										
																						
											
										
																						
											
										
																																										
																		Intanto occupatevi della decorazione. Per temperare il cioccolato con la tecnica dell'inseminazione basta sminuzzare il cioccolato e dividerlo in due parti: 2/3 e 1/3. Quindi versare in un pentolino per bagnomaria (o nel microonde) 200g di cioccolato fondente sminuzzato 22, lasciatelo fondere misurando la temperatura del cioccolato con un termometro da pasticceria, non appena il cioccolato è sciolto e avrà raggiunto la temperatura di 45° trasferite subito in una ciotola e unite i restanti 100g di cioccolato sminuzzato 23. Mescolate finché non si sarà completamente amalgamato: misurate ancora la temperatura che dovrà raggiungere i 29°-31° 24.
									

								

															

																		
																																											
											
										
																						
											
										
																						
											
										
																																										
																		Trasferite il cioccolato su un foglio di carta forno 25 distribuitelo per bene con l'aiuto di una spatola fino a formare una lastra sottile 26 e fate raffreddare, così diventerà dura 26. Successivamente potrete tagliarla a strisce con un coltellino liscio e poi a quadratini 27.
									

								

															

																		
																																											
											
										
																						
											
										
																						
											
										
																																										
																		Riprendete il rotolo farcito, rifilate i bordi tagliando le due estremità (potete consumarle come ricca merenda oppure posizionarle ai lati, come abbiamo fatto nel tronchetto di Natale innevato) 28. Spalmate la ganache avanzata 29 fino a rivestire tutto il tronchetto 30. 
									

								

															

																		
																																											
											
										
																						
											
										
																						
											
										
																																										
																		Per finire adagiate le sfogliette una vicina all’altra 31 per ricreare l’effetto del tronco di legno 32. Una nevicata di zucchero a velo e il vostro tronchetto di Natale (Buche de Noel) è pronto per essere gustato 33!
									

								

							
					    