Difficoltà: Facile
Gli spaghetti al Chianti sono un primo piatto saporito, preparato con un sugo a base di Chianti, il noto vino rosso prodotto in Toscana e apprezzato in tutto il mondo.
Esistono innumerevoli modi di condire la pasta: tra questi, l'utilizzo del vino per arricchire un sugo può costituire una variante originale e sfiziosa, poichè dona un sapore e un colore più deciso alla pasta.
Realizzare questa ricetta è davvero semplice e non richiede una lunga preparazione: basterà realizzare un sugo con il porro stufato in un bicchiere di Chianti, frullare il tutto con un mixer e   arricchire la densa salsina con dell’ottimo speck: l’effetto e il gusto, sono garantiti!


												
						
						

														INGREDIENTI
							
							                            
                                
    								
    									
    										
    										692
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    692
    					
    					    					    					
    					    Carboidrati
    					    g
    					    85.9
    					
    					    					    					
    					      di cui zuccheri
    					    g
    					    5.8
    					
    					    					    					
    					    Proteine
    					    g
    					    27.8
    					
    					    					    					
    					    Grassi
    					    g
    					    21.8
    					
    					    					    					
    					      di cui saturi
    					    g
    					    9.49
    					
    					    					    					
    					    Fibre
    					    g
    					    4.2
    					
    					    					    					
    					    Colesterolo
    					    mg
    					    78
    					
    					    					    					
    					    Sodio
    					    mg
    					    1013
    					
    					    				
    			
                            
													


						
							
							

							
								

																	Spaghetti
								
								
								
																	400
									g
																

								

							
								

																	Burro
								
								
								
																	45
									g
																

								

							
								

																	Noce moscata
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
								

																	Sale
								
								
								
																	
									q.b.
																

								

							
								

																	Speck
								
								
								
																	200
									g
																

								

							
								

																	Porri
								
								
								
																	180
									g
																

								

							
								

																	Vino rosso
								
								
								Chianti 
																	250
									ml
																

								

							
								

																	Parmigiano Reggiano DOP
								
								
								da grattugiare
																	20
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti al Chianti mondate, lavate e affettate finemente il porro 1, eliminando le foglie esterne più dure. Tenete da parte qualche rondella di porro per la guarnizione finale e mettete il restante ad appassire, a fuoco dolce, in una padella antiaderente con 30 gr di burro (2-3).
									

								

															

																		
																															
											
										
																														
																		Quando il porro sarà ben appassito aggiungete il vino Chianti 4, una grattugiata di noce moscata 5 ed un pizzico di sale. Fate restringere il tutto per qualche minuto a fuoco moderato, finché l’alcool del vino sarà completamente evaporato. A questo punto trasferite il composto in un mixer 6 e frullate il tutto fino ad ottenere una consistenza cremosa; salate e pepate a vostro piacimento.
									

								

															

																		
																															
											
										
																														
																		Tagliate a listarelle lo speck 7 e fatelo saltare in padella con il burro restante per un paio di minuti 8, finché non diventerà croccante. Portate ad ebollizione abbondante acqua salata, quindi sbollentate per pochi secondi il porro che avevate tenuto da parte per la guarnizione 9, estraetelo e mettetelo da parte.
									

								

															

																		
																															
											
										
																														
																		Nella stessa acqua fate cuocere gli spaghetti 10 e scolateli al dente, conservando a parte un mestolo di acqua di cottura, quindi aggiungeteli allo speck 11 e fateli saltare insieme per un paio di minuti. Nella crema al vino aggiungete il mestolo di acqua di cottura 12,
									

								

															

																		
																															
											
										
																														
																		mescolate e aggiungete il sugo così ottenuto alla pasta 13. Amalgamate molto bene tutti gli ingredienti, cospargete con il formaggio grattugiato 14 e decorate con le rondelle di porro 15. Gli spaghetti al Chianti sono pronti, serviteli e gustateli al momento!
									

								

							
					    