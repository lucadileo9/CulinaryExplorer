Difficoltà: Facile
Si potrebbe dire che il pad thai sta alla Thailandia così come gli involtini primavera stanno alla Cina e il pollo al curry sta all’India: piatti dal gusto esotico tipicamente identificati con un particolare paese ed estremamente popolari anche fuori dai confini nazionali, spesso con delle varianti che si allontanano molto dalla ricetta originale… ma non c’è da meravigliarsi! La cucina è viva e in continua evoluzione, e anche i piatti più tradizionali cambiano a seconda degli ingredienti che si trovano a disposizione e dei gusti delle persone che li assaggiano. Il pad thai è un tipico street food thailandese a base di noodles di riso saltati al momento nel wok con l’aggiunta di gamberi, carne o tofu, oltre che verdure, arachidi, spezie e saporiti condimenti come succo di tamarindo o salsa di pesce. Se non l’avete mai assaggiato, vi proponiamo una versione molto facile da realizzare a casa che vi restituirà il sapore unico di questa pietanza dal carattere deciso, apprezzato anche dai palati occidentali. Il pad thai così come lo conosciamo noi forse non potrà essere considerato il vero piatto nazionale della Thailandia, ma quel che è certo è che rappresenta egregiamente l’essenza e l’armonia della sua cucina, capace di trovare l’equilibrio perfetto fra note salate, dolci, amare, acide e piccanti!


						
						

														INGREDIENTI
							
							                            
                                
    								
    									
    										
    										609
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    609
    					
    					    					    					
    					    Carboidrati
    					    g
    					    71.5
    					
    					    					    					
    					      di cui zuccheri
    					    g
    					    4.6
    					
    					    					    					
    					    Proteine
    					    g
    					    21.9
    					
    					    					    					
    					    Grassi
    					    g
    					    26.1
    					
    					    					    					
    					      di cui saturi
    					    g
    					    3.67
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    81
    					
    					    					    					
    					    Sodio
    					    mg
    					    379
    					
    					    				
    			
                            
													


						
														
							
							

							
								

																	Tagliatelle di riso
								
								
								
																	300
									g
																

								

							
								

																	Gamberi
								
								
								black tiger (già puliti)
																	200
									g
																

								

							
								

																	Germogli di soia
								
								
								
																	150
									g
																

								

							
								

																	Arachidi
								
								
								
																	80
									g
																

								

							
								

																	Olio di semi
								
								
								
																	60
									g
																

								

							
								

																	Acqua
								
								
								
																	50
									g
																

								

							
								

																	Pasta di pesce
								
								
								
																	40
									g
																

								

							
								

																	Succo di tamarindo
								
								
								
																	40
									g
																

								

							
								

																	Salsa di soia
								
								
								
																	20
									g
																

								

							
								

																	Aglio
								
								
								
																	3
									spicchi
																

								

							
								

																	Coriandolo
								
								
								
																	
									q.b.
																

								

							
								

																	Erba cipollina
								
								
								
																	
									q.b.
																

								

							
														
							
						
														
							
														per guarnire
							

							
								

																	Lime
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pad thai, per prima cosa coprite le tagliatelle di riso con acqua tiepida e lasciatele in ammollo fino a quando non sarà il momento di aggiungerle in cottura 1. Lavate e asciugate il coriandolo, poi tritatelo finemente 2. Tritate anche l’erba cipollina 3.
									

								

															

																		
																															
											
										
																														
																		Scaldate il wok con 30 g di olio di semi, poi aggiungete le arachidi 4 e fatele tostare per pochi minuti, mescolando spesso per non farle bruciare 5, poi trasferitele in una ciotola 6 e tenetele da parte.
									

								

															

																		
																															
											
										
																														
																		Eliminate l’olio già utilizzato dal wok e versate gli altri 30 g di olio di semi 7, poi grattugiate gli spicchi d’aglio e fateli soffriggere a fiamma media per un paio di minuti 8. Ora scolate le tagliatelle di riso e versatele nel wok 9, mescolate per amalgamarle al soffritto e saltatele sempre a fiamma media.
									

								

															

																		
																															
											
										
																														
																		Aggiungete il succo di tamarindo 10 e la pasta di pesce 11, mescolate bene, poi unite anche metà della salsa di soia 12 e mescolate ancora.
									

								

															

																		
																															
											
										
																														
																		A questo punto versate l’acqua 13 e alzate la fiamma, poi aggiungete il coriandolo tritato 14 e l’erba cipollina 15, continuando a mescolare.
									

								

															

																		
																															
											
										
																														
																		Unite anche i germogli di soia, che avrete precedentemente sciacquato 16, e mescolate per amalgamarli al resto della preparazione, saltando il tutto a fiamma vivace. Ora spostate le tagliatelle di riso su un lato del wok in modo da creare uno spazio libero e aggiungete i gamberi 17; versate la rimanente salsa di soia solo sui gamberi 18
									

								

															

																		
																															
											
										
																														
																		e scottateli brevemente mescolando con delicatezza per mantenerli integri 19. Dopo aver scottato i gamberi, mescolate per amalgamarli al resto della preparazione, unite le arachidi tostate 20 e saltate il tutto per l’ultima volta, poi spegnete la fiamma. Servite il pad thai guarnendo il piatto con qualche fettina di lime e gustatelo al momento 21!
									

								

							
					    