Difficoltà: Molto facile
La ricotta è un ingrediente molto versatile, ma per una volta abbiamo pensato di renderla protagonista assoluta di un secondo piatto vegetariano: la ricotta al forno! Un’idea facile e veloce da preparare, arricchita con pomodorini e cipolla rossa… pochi ingredienti ma buoni, come si dice, che vengono esaltati dal profumo delle erbe aromatiche e di un buon olio extravergine di oliva. Un mix di sapori mediterranei che vi invitiamo a provare anche nella variante con la feta al forno! Perfetta per una cena leggera e diversa dal solito, la ricotta al forno è ideale da servire anche come antipasto.


												
						
						

														INGREDIENTI
							
													


						
							
							

							
								

																	Ricotta vaccina
								
								
								
																	250
									g
																

								

							
								

																	Pomodorini ciliegino
								
								
								
																	120
									g
																

								

							
								

																	Cipolle rosse
								
								
								
																	1
									
																

								

							
								

																	Pangrattato
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la ricotta al forno per prima cosa lasciate scolare la ricotta in un colino per una decina di minuti. Nel frattempo mondate la cipolla e tagliatela a fettine sottili 1. Foderate una pirofila con carta forno, distribuite le cipolle sul fondo e adagiate al centro la ricotta 2, poi aggiungete i pomodorini interi 3.
									

								

															

																		
																																											
											
										
																						
											
										
																						
											
										
																																										
																		Condite con sale e olio 4, poi cospargete il tutto con del pangrattato 5. Praticate un taglio a croce sulla superficie della ricotta: in questo modo il condimento penetrerà anche all’interno 6.
									

								

															

																		
																																											
											
										
																						
											
										
																						
											
										
																																										
																		Infine profumate con dei rametti di rosmarino 7 e di timo. Aggiungete un po' di pepe 8 e un altro goccio di olio, poi cuocete in forno statico preriscaldato a 200° per circa 30 minuti. Sfornate e servite subito la vostra ricotta al forno 9!
									

								

							
					    