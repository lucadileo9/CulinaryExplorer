Difficoltà: Facile
Ha un colore brillante come il sole, un profumo brioso che è inconfondibile e un sapore che pizzica leggermente ma a cui non si può resistere: è il limone, l’agrume che più si presta a condire, insaporire, profumare e colorare piatti che siano salati o dolci, come il gelato al limone, con il suo succo o la sua coloratissima scorza. Oggi riveste un ruolo d’eccellenza in un dessert che tutti, almeno una volta nella vita, hanno avuto modo di provare, il sorbetto al limone. Un gusto fresco e dissetante, insieme ad un retrogusto delicatamente aspro, fanno di questo cremoso dolce freddo un capolavoro da servire a fine pasto come digestivo. Ma questo è l’unico momento in cui si può servire il sorbetto al limone? Ovviamente no: provatelo a merenda o per fare una pausa studio, oppure quando tornate da una piacevole passeggiata o dopo una lunga giornata di lavoro. Per farla breve, ogni momento è quello giusto per gustare un po’ di sorbetto fatto in casa!

E se siete amanti del sorbetto, provate anche il nostro sorbetto alle ciliegie o la  versione all'anguria!


												
						
						

														INGREDIENTI
							
							                            
                                
    								
    									
    										
    										136
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    136
    					
    					    					    					
    					    Carboidrati
    					    g
    					    30.4
    					
    					    					    					
    					      di cui zuccheri
    					    g
    					    30.4
    					
    					    					    					
    					    Proteine
    					    g
    					    0.6
    					
    					    					    					
    					    Grassi
    					    g
    					    0.1
    					
    					    					    					
    					      di cui saturi
    					    g
    					    0.01
    					
    					    					    					
    					    Fibre
    					    g
    					    0.1
    					
    					    					    					    					
    					    Sodio
    					    mg
    					    14
    					
    					    				
    			
                            
													


						
							
														Ingredienti per 600 g di sorbetto al limone
							

							
								

																	Succo di limone
								
								
								
																	130
									g
																

								

							
								

																	Acqua
								
								
								
																	250
									g
																

								

							
								

																	Zucchero
								
								
								
																	170
									g
																

								

							
								

																	Limoncello
								
								
								
																	30
									g
																

								

							
								

																	Albumi
								
								
								
																	30
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il sorbetto al limone cominciate versando l’albume in un recipiente e azionate le fruste 1. Non appena l’albume è semi montato, lo noterete dalla schiumetta in superficie, aggiungete 30 g di zucchero a pioggia continuando a tenere le fruste in azione 2. Non appena il composto sarà diventato bianco e ben spumoso sarà pronto quindi tenetelo da parte 3.
									

								

															

																		
																															
											
										
																														
																		Spremete i limoni da cui dovrete ottenere 130 g di succo 4, filtrate il composto in un colino a maglie strette per assicurarvi che non ci siano residui di polpa 5 e versate il succo in un recipiente dove avrete già versato l’acqua 6.
									

								

															

																		
																															
											
										
																														
																		Mescolate con una frusta a mano e aggiungete i restanti 140 grammi di zucchero 7, poi inglobate gli albumi un po’ alla volta 8 in modo da non smontare troppo il composto soffice. Non appena li avrete ben mischiati tra loro, aggiungete il limoncello e mescolate ancora 9.
									

								

															

																		
																															
											
										
																														
																		Versate il composto nella vostra gelatiera (seguite le istruzioni riportate sulla vostra gelatiera per verificare come procedere) 10 e azionatela. Non appena il sorbetto avrà raggiunto la classica consistenza cremosa, ci vorranno circa 40 minuti 11, potrete trasferirlo nei bicchieri e servire il vostro sorbetto al limone con delle zeste per decorazione 12.
									

								

							
					    