Difficoltà: Media
E’ l’ora della merenda e siete indecisi se gustare un fresco gelato o concedervi un nutriente yogurt? Niente indugi, abbiamo un compromesso gustoso che fa al caso vostro: il gelato allo yogurt e frutta su stecco. Tutta la genuinità dello yogurt è racchiusa in uno sfizioso gelato da assaporare morso dopo morso come un ghiacciolo. Qui vi proponiamo una versione bigusto arricchita con frutta fresca che donerà un accattivante contrasto cromatico, ma è solo una delle innumerevole varianti e combinazioni che potrete testare. Il gelato allo yogurt su stecco è la merenda sana che stavate cercando per i vostri bimbi ma siamo certi che queste fresche delizie su stecco conquisteranno tutta la famiglia.


												
						
						

														INGREDIENTI
							
							                            
                                
    								
    									
    										
    										53
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    53
    					
    					    					    					
    					    Carboidrati
    					    g
    					    9
    					
    					    					    					
    					      di cui zuccheri
    					    g
    					    9
    					
    					    					    					
    					    Proteine
    					    g
    					    1.3
    					
    					    					    					
    					    Grassi
    					    g
    					    1.3
    					
    					    					    					
    					      di cui saturi
    					    g
    					    0.47
    					
    					    					    					
    					    Fibre
    					    g
    					    0.2
    					
    					    					    					
    					    Colesterolo
    					    mg
    					    3
    					
    					    					    					
    					    Sodio
    					    mg
    					    20
    					
    					    				
    			
                            
													


						
							
														Ingredienti per 10 gelati
							

							
								

																	Yogurt
								
								
								al limone
																	250
									g
																

								

							
								

																	Frutti di bosco
								
								
								misti
																	100
									g
																

								

							
								

																	Zucchero
								
								
								
																	40
									g
																

								

							
								

																	Succo di limone
								
								
								
																	40
									g
																

								

							
								

																	Latte intero
								
								
								
																	140
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il gelato allo yogurt e frutta su stecco versate lo yogurt bio al limone in una ciotola, aggiungete lo zucchero 1, il succo di limone 2 e il latte 3
									

								

															

																		
																															
											
										
																														
																		Mescolate con una frusta per amalgamare il composto 4 quindi distribuite metà composto in una brocca e metà in una ciotola alla quale andrete ad aggiungere i frutti di bosco freschi 5. Con il frullatore a immersione frullate il composto di yogurt e frutta 6
									

								

															

																		
																															
											
										
																														
																		fino a ottenere una salsa omogenea 7, trasferite anche questa in una brocca 8, in questo modo sarà più facile versarla nello stampo da ghiaccioli 9.Riempite ciascuno stampo fino a metà. Riponete lo stampo in freezer per far rassodare questa prima parte per circa 40 minuti.
									

								

															

																		
																															
											
										
																														
																		Una volta che si saranno solidificati, tirate fuori dal freezer i gelati, e riempite con la restante dose di yogurt 10. A questo punto coprite con il coperchio 11 e inserite gli stecchi negli appositi fori 12. Riponete in freezer e lasciate solidificare i vostri gelati per almeno 3 ore.
									

								

															

																		
																															
											
										
																														
																		Trascorso questo tempo i ghiaccioli saranno pronti, togliete il coperchio 13, per estrarre con facilità i ghiaccioli passate lo stampo sotto l'acqua fredda qualche istante 14, poi tirateli fuori e gustateli subito 15!
									

								

							
					    