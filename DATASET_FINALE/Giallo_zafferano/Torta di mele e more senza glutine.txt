Difficoltà: Facile
Amanti dei dolci soffici e con tanta buona frutta, di quelli più sani e genuini, fatevi avanti! Quella di oggi è una ricetta speciale, perfetta per tutta la famiglia. Si tratta della torta di mele e more senza glutine, un dolce le cui farine protagoniste sono quelle naturalmente prive di glutine. E per renderla davvero speciale abbiamo scelto di utilizzare lo zucchero di canna e il miele che donano un sapore più intenso e ricco. Preparando questa torta di mele e more senza glutine addolcirete qualunque momento della giornata: che si tratti della colazione, il pasto più importante della giornata, o della merenda. La torta di mele e more senza glutine è perfetta anche come fine pasto, per rendere magica una serata trascorsa in compagnia dei vostri amici. Dopo aver provato la frolla per crostata senza glutine, torta con farina di riso e i biscotti, i muffin senza glutine e una ricetta salata come la focaccia siamo sicuri che amerete anche il dolce che abbiamo appena sfornato per voi! Ecco la ricetta della torta di mele e more senza glutine: si comincia!


												
						
						

														INGREDIENTI
							
							                            
                                
    								
    									
    										
    										233
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    233
    					
    					    					    					
    					    Carboidrati
    					    g
    					    35.6
    					
    					    					    					
    					      di cui zuccheri
    					    g
    					    30.1
    					
    					    					    					
    					    Proteine
    					    g
    					    4.2
    					
    					    					    					
    					    Grassi
    					    g
    					    8.2
    					
    					    					    					
    					      di cui saturi
    					    g
    					    1.04
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    29
    					
    					    					    					
    					    Sodio
    					    mg
    					    21
    					
    					    				
    			
                            
													


						
							
														Ingredienti per uno stampo da 22 cm
							

							
								

																	Farina di mandorle
								
								
								
																	110
									g
																

								

							
								

																	Farina di riso
								
								
								
																	50
									g
																

								

							
								

																	Uova
								
								
								(1 medio)
																	60
									g
																

								

							
								

																	Miele millefiori
								
								
								
																	80
									g
																

								

							
								

																	Latte intero
								
								
								
																	70
									g
																

								

							
								

																	Lievito in polvere per dolci
								
								
								(senza glutine)
																	5
									g
																

								

							
								

																	Mele Golden
								
								
								(1 media)
																	260
									g
																

								

							
								

																	More
								
								
								
																	100
									g
																

								

							
								

																	Zucchero di canna
								
								
								
																	50
									g
																

								

							
								

																	Zucchero a velo
								
								
								per spolverizzare
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta di mele e more senza glutine cominciate dalla pulizia delle mele. Tagliatele in quattro parti, privatele del torsolo 1 e infine sbucciatele 2. Poi tagliate a fettine sottili, circa 2-3 mm, e man mano versate in una ciotola 3. Ne otterrete 200 g.
									

								

															

																		
																															
											
										
																														
																		Cospargete con lo zucchero di canna 4, mescolate e tenete da parte 5. Nel frattempo occupatevi dell’impasto: in una bacinella versate l’uovo e il miele 6.
									

								

															

																		
																															
											
										
																														
																		Azionate le fruste e lasciate che l’uovo monti leggermente, quindi aggiungete in sequenza la farina di mandorle 7, poi il latte a filo 8 e la farina di riso 9.
									

								

															

																		
																															
											
										
																														
																		Per ultimo unite il lievito e quando sarà incorporato spegnete le fruste 10. Aggiungete al composto le mele 11 e amalgamate delicatamente il tutto 12.
									

								

															

																		
																															
											
										
																														
																		Versate il composto in uno stampo da 22 cm imburrato e livellate accuratamente la superficie con una spatola 13. Poi disponete le more riempiendo gli spazi vuoti 14 e passate alla cottura 15.
									

								

															

																		
																															
											
										
																														
																		La torta di mele e more senza glutine cuoce in forno caldo statico a 180° per circa 45 minuti 16. Una volta cotta lasciate raffreddare completamente prima di sformare il dolce e sistemarlo su un piatto da portata. Una volta raffreddata completamente, cospargete la vostra torta di mele e more senza glutine con dello zucchero a velo se gradite 17. Il dolce è pronto, non vi resta che assaggiarlo 18!
									

								

							
					    