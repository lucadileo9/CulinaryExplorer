Difficoltà: Media
Per la serie primi piatti cremosi, ecco un delizioso suggerimento: pasta con patate e cozze. Avete presente pasta e patate e avete già assaggiato quella con le cozze? Pensate che binomio vincente unire il meglio della bontà di questi due piatti: la cremosità delle patate che in cottura rilasciano amido e fungono da legante, sommata al gusto inconfondibile e alla morbidezza dei frutti di mare. Saporito e profumato,  questo primo piatto conquisterà tutti! Un po' di passata di pomodoro conferirà un’ulteriore nota di colore, ma potete anche scegliere la variante in bianco. Non vi resta che preparare la pasta con patate e cozze e farvi conquistare dal suo sapore intenso e tipicamente mediterraneo!


												
						
						

														INGREDIENTI
							
							                            
                                
    								
    									
    										
    										449.9
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    449.9
    					
    					    					    					
    					    Carboidrati
    					    g
    					    62.2
    					
    					    					    					
    					      di cui zuccheri
    					    g
    					    4.2
    					
    					    					    					
    					    Proteine
    					    g
    					    18.4
    					
    					    					    					
    					    Grassi
    					    g
    					    14.2
    					
    					    					    					
    					      di cui saturi
    					    g
    					    2.2
    					
    					    					    					
    					    Fibre
    					    g
    					    105.9
    					
    					    					    					
    					    Colesterolo
    					    mg
    					    3.9
    					
    					    					    					
    					    Sodio
    					    mg
    					    625
    					
    					    				
    			
                            
													


						
							
							

							
								

																	Cozze
								
								
								
																	1
									kg
																

								

							
								

																	Patate
								
								
								
																	400
									g
																

								

							
								

																	Ditaloni
								
								
								
																	200
									g
																

								

							
								

																	Passata di pomodoro
								
								
								
																	40
									g
																

								

							
								

																	Scalogno
								
								
								
																	1
									
																

								

							
								

																	Peperoncino fresco
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	1
									ciuffo
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Acqua
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta con patate e cozze, tenete sul fuoco un tegame con dell'acqua da tenere calda. Iniziate poi dalla pulizia delle cozze: lavatele con cura sotto l’acqua corrente, poi staccate con un gesto netto il bisso 1 e strofinate se necessario con un coltellino per raschiar via le impiurità dal guscio. Tritate prezzemolo 2. Tritate anche l'aglio sbucciato e privato dell'anima 3.
									

								

															

																		
																																											
											
										
																						
											
										
																						
											
										
																																										
																		Tritate il peperoncino 4, con o senza semi come preferite. Fate soffriggere aglio e peperoncino qualche istante in un tegame capiente irrorato d'olio a piacere 5, mescolando di tanto in tanto. Dopo pochi istanti unite le cozze in tegame 6.
									

								

															

																		
																																											
											
										
																						
											
										
																						
											
										
																																										
																		Versate mestolo di acqua e coprite con un coperchio 7 8. Dopo pochi minuti le vostre cozze si saranno aperte, a questo punto spegnete il fuoco. Insaporite con prezzemolo tritato 9. Rimettete il coperchio e fate riposare qualche minuto, magari mentre continuate con il resto della preparazione.
									

								

															

																		
																																											
											
										
																						
											
										
																						
											
										
																																										
																		Poi potrete scolare cozze, filtrando il liquido di cottura 10 che potrete mettere a scaldare nella stessa pentola in cui avete cotto le cozze o in un pentolino. Quindi potrete sgusciarle 11. Passate a pelare le patate 12.
									

								

															

																		
																																											
											
										
																						
											
										
																						
											
										
																																										
																		Sono da tagliare a cubetti di 1 cm 13. Mondate e tritate lo scalogno 14, mettetelo a rosolare in una padella ampia antiaderente irrorata di olio a piacere 15. Mescolate di tanto in tanto per non farlo bruciare. 
									

								

															

																		
																																											
											
										
																						
											
										
																						
											
										
																																										
																		Dopo qualche minuto aggiungete le patate 16. Copritele con il liquido delle cozze 17, lasciate cuocere a fuoco medio fino a che le patate non saranno ammorbidite e cotte. Quando saranno pronte aggiungete la passata di pomodoro 18, mescolate.
									

								

															

																		
																																											
											
										
																						
											
										
																						
											
										
																																										
																		Ora è il momento della pasta 19 e di aggiungere acqua calda fino a coprire 20, poi ne aggiungerete se necessario durante la cottura. Salate e pepate a piacere, cuocete per il tempo indicato sulla confezione per la pasta. Alla fine unite le foglioline di basilico per profumare 21.
									

								

															

																		
																																											
											
										
																						
											
										
																						
											
										
																																										
																		Unite anche le cozze sgusciate 22, mescolate 23 e servite la vostra pasta con patate e cozze 24!
									

								

							
					    