Difficoltà: Media
Più che una torta, un puzzle di soffici palline ripiene di marmellata di arance! Il monkey bread è uno dei dolci americani più diffusi e amati. Ne esistono molte varianti, tutte ideali per la colazione. E' un dolce goloso per i grandi ma anche per i bambini: le palline di cui è composto, infatti, si potranno staccare facilmente con le mani! Dopo aver lievitato, l'impasto viene diviso in tante piccole palline farcite con marmellata di arance. Potrete scegliere di variare il ripieno con  la vostra confettura preferita oppure lasciare le palline vuote per gustarne interamente la sofficità. Prima di essere cotte per formare il monkey bread, le palline farcite vengono rotolate nel burro fuso e nello zucchero di canna aromatizzato alla cannella.
Il risultato è un dolce profumato che conquisterà tutti per la sua morbida dolcezza!


						
						

														INGREDIENTI
							
							                            
                                
    								
    									
    										
    										457
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    457
    					
    					    					    					
    					    Carboidrati
    					    g
    					    81.7
    					
    					    					    					
    					      di cui zuccheri
    					    g
    					    47
    					
    					    					    					
    					    Proteine
    					    g
    					    7.4
    					
    					    					    					
    					    Grassi
    					    g
    					    11.1
    					
    					    					    					
    					      di cui saturi
    					    g
    					    6.11
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    77
    					
    					    					    					
    					    Sodio
    					    mg
    					    114
    					
    					    				
    			
                            
													


						
														
							
														Ingredienti per l'impasto
							

							
								

																	Farina 00
								
								
								
																	450
									g
																

								

							
								

																	Latte intero
								
								
								tiepido
																	240
									ml
																

								

							
								

																	Acqua
								
								
								
																	50
									ml
																

								

							
								

																	Zucchero
								
								
								
																	15
									g
																

								

							
								

																	Uova
								
								
								medio
																	1
									
																

								

							
								

																	Tuorli
								
								
								
																	1
									
																

								

							
								

																	Lievito di birra secco
								
								
								
																	4
									g
																

								

							
								

																	Sale fino
								
								
								
																	3
									g
																

								

							
														
							
						
														
							
														Per la copertura
							

							
								

																	Zucchero di canna
								
								
								
																	230
									g
																

								

							
								

																	Burro
								
								
								
																	100
									g
																

								

							
								

																	Cannella in polvere
								
								
								
																	20
									
																

								

							
														
							
						
														
							
														Per il ripieno
							

							
								

																	Marmellata di arance
								
								
								
																	100
									g
																

								

							
														
							
						
														
							
														Per la glassa al latte
							

							
								

																	Zucchero a velo
								
								
								
																	150
									g
																

								

							
								

																	Latte intero
								
								
								bollente
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il monkey bread, iniziate dall'impasto: in una ciotolina sciogliete il lievito disidratato (in alternativa potete utilizzare 12 g di lievito di birra fresco) nel latte tiepido 1, mentre in una ciotolina versate l'acqua e aggiungete il sale 2, mescolando per farlo sciogliere. Nella ciotola di una planetaria versate la farina setacciata e aggiungete lo zucchero 3.
									

								

															

																		
																															
											
										
																														
																		Versate anche il latte in cui avete sciolto il lievito 4 e iniziate a far andare le fruste a velocità media. Poi aggiungete l'acqua in cui avete disciolto il sale 5, l'uovo intero 6 e quando si sarà incorporato completamente, unite anche il tuorlo, sempre con la planetaria in funzione.
									

								

															

																		
																															
											
										
																														
																		Quando anche le uova saranno incorporate completamente, montate il gancio 7 e continuate a lavorare l'impasto fino a quando non sarà morbido e omogeneo 8. Trasferitelo in una ciotola 9, copritelo con pellicola trasparente e lasciatelo lievitare a temperatura compresa tra i 26-28° per circa 2 ore.
									

								

															

																		
																															
											
										
																														
																		Passato il tempo necessario perchè l'impasto raddoppi di volume, preparate la copertura: sciogliete il burro in un pentolino, poi trasferitelo in una ciotolina, mentre in un'altra versate lo zucchero di canna e la cannella 10. Quindi prendete l'impasto 11, maneggiatelo su un ripiano di lavoro e formate delle palline di circa 2-3 cm 12: saranno queste a dare la particolare forma al dolce.
									

								

															

																		
																															
											
										
																														
																		Con le dita formate un incavo in ogni pallina 13 e farcitela con un cucchiaino di marmellata di arance 14. Poi sigillate le palline chiudendo bene i lembi 15.
									

								

															

																		
																															
											
										
																														
																		Passate le palline prima nel burro fuso 16 poi nel mix di zucchero di canna e cannella 17. Imburrate e infarinate uno stampo da ciambella alto e profondo e posizionate le palline una accanto all'altra e poi creando uno strato superiore 18.
									

								

															

																		
																															
											
										
																														
																		Fate lievitare il monkey bread per circa un'ora a temperatura ambiente 19. Dopodiché cuocetelo in forno statico preriscaldato a 190° per 40 minuti (se forno ventilato a 170° per 30-35 minuti): a fine cottura il monkey bread dovrà essere dorato 20. Mentre il dolce starà cuocendo, potrete preparare la glassa al latte: portate a bollore il latte in un pentolino, quindi versatelo a filo in una ciotolina dove avrete messo lo zucchero a velo setacciato 21.
									

								

															

																		
																															
											
										
																														
																		Mescolate con un cucchiaino fino ad ottenere un composto fluido 22. Ora che il dolce è cotto e la glassa è pronta, potete decorare il monkey bread: versate la glassa in una sac-à-poche ed utilizzate la bocchetta più piccola (oppure create una piccola punta di una sac-à-poche usa e getta). Decorate il dolce con fili di glassa verticali 23 e orizzontali ricoprendo lo strato superiore delle palline 24. Sarà divertente gustare il monkey bread, staccando facilmente le palline con le mani. Servitelo caldo o tiepido!
									

								

							
					    