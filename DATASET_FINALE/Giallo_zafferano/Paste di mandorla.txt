Difficoltà: Facile
Chi è andato in vacanza almeno una volta in Sicilia conserverà sicuramente fra i suoi ricordi alcune delle specialità più golose di questa bellissima isola… dai cannoli alla cassata, sono tanti e irresistibili i peccati di gola da concedersi per avere un assaggio della tradizione dolciaria sicula. Fra gli ingredienti più utilizzati troviamo le mandorle, che sono proprio l’ingrediente principale della ricetta che vi proponiamo oggi: le paste di mandorla. Questi dolcetti vengono realizzati anche in altre regioni del sud Italia e in tante forme diverse: noi abbiamo optato per questi pasticcini con una deliziosa ciliegina candita (o una mandorla) e per i pizzicotti di pasta di mandorle. Dopo il caffè o per accompagnare il momento del tè, le paste di mandorle sono perfette con la loro estrema dolcezza e la consistenza che rimane più croccante all’esterno e morbida all’interno. Una ricetta semplice che richiede pochi ingredienti e pochi passaggi, ma anche tanta pazienza e cura dei dettagli… solo così infatti riuscirete a riprodurre fedelmente l’indimenticabile bontà delle paste di mandorla! Se volete creare un gabaret di pasticcini, potete anche realizzare delle morbide e profumate cartucce napoletane da servire insieme!


						
						

														INGREDIENTI
							
							                            
                                
    								
    									
    										
    										126
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    126
    					
    					    					    					
    					    Carboidrati
    					    g
    					    13.8
    					
    					    					    					
    					      di cui zuccheri
    					    g
    					    13.8
    					
    					    					    					
    					    Proteine
    					    g
    					    2.4
    					
    					    					    					
    					    Grassi
    					    g
    					    6.8
    					
    					    					    					
    					      di cui saturi
    					    g
    					    0.56
    					
    					    					    					
    					    Fibre
    					    g
    					    1.9
    					
    					    					    					    					
    					    Sodio
    					    mg
    					    6
    					
    					    				
    			
                            
													


						
														
							
														Ingredienti per 20 paste di mandorla
							

							
								

																	Mandorle pelate
								
								
								intere
																	250
									g
																

								

							
								

																	Zucchero
								
								
								
																	250
									g
																

								

							
								

																	Albumi
								
								
								(circa 2 piccoli)
																	60
									g
																

								

							
								

																	Aroma alla mandorla
								
								
								
																	½
									cucchiaino
																

								

							
														
							
						
														
							
														per guarnire
							

							
								

																	Ciliegie candite
								
								
								
																	
									q.b.
																

								

							
								

																	Mandorle
								
								
								intere
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le paste di mandorla, inserite in un mixer dotato di lame di acciaio le mandorle pelate 1 e lo zucchero 2 e frullate fino a ridurle in polvere 3. Ricordate che questo passaggio dovrà durare pochi minuti per evitare che le mandorle si surriscaldino e rilascino il loro olio.
									

								

															

																		
																															
											
										
																														
																		Unite gli albumi 4 e l’aroma di mandorle 5 e frullate nuovamente per amalgamare il tutto. L’impasto sarà pronto quando risulterà compatto ma morbido al tatto 6, quindi trasferitelo in un sac-à-poche ben resistente con bocchetta rigata da 10 mm.
									

								

															

																		
																															
											
										
																														
																		Foderate una leccarda con la carta da forno che potete fissare meglio spremendo un po’ di impasto ai 4 angoli della teglia 7. Formate dei mucchietti del diametro di 3 cm e alti circa 2 cm 8 e guarnite parte di essi con le ciliegie candite tagliate a metà 9
									

								

															

																		
																															
											
										
																														
																		e parte con le mandorle intere 10. A questo punto mettete la leccarda in frigorifero e lasciate raffreddare le paste di mandorla per almeno 7 ore (o ancora meglio tutta la nott), coperti con pellicola. Trascorso questo tempo riprendete la teglia 11, cuocete in forno ventilato preriscaldato a 180° per circa 15 minuti, posizionando la teglia sul ripiano medio. Fate attenzione a non cuocerli troppo, altrimenti non saranno abbastanza morbidi all’interno: dovranno risultare ancora un po’ pallidi 12. Una volta sfornate, lasciate raffreddare e servite le vostre paste di mandorla!
									

								

							
					    