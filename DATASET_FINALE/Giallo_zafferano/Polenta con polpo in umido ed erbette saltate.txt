Difficoltà: Media
La polenta è una preparazione che in cucina si presta molto bene ad essere accompagnata da diversi tipi di ingredienti: dalla carne al pesce, alle verdure, ai latticini, ce n'è davvero per tutti i gusti. In questa ricetta abbiamo deciso di proporvela con un condimento davvero gustoso e invitante realizzato con del polpo cotto lentamente in umido, da assaporare assieme ad un delizioso e profumato sughetto di pomodoro e aromi. Alla polenta vengono poi abbinate anche delle erbette che, con il loro piacevole retrogusto amarognolo, si prestano perfettamente come contorno. La polenta con polpo in umido ed erbette saltate è un piatto perfetto per ogni occasione, che porta sulla tavola tutta la bontà del pesce, unita ad una pietanza classica e sempre apprezzata della tradizione.


						
						

														INGREDIENTI
							
							                            
                                
    								
    									
    										
    										451
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    451
    					
    					    					    					
    					    Carboidrati
    					    g
    					    57.8
    					
    					    					    					
    					      di cui zuccheri
    					    g
    					    7.8
    					
    					    					    					
    					    Proteine
    					    g
    					    24.9
    					
    					    					    					
    					    Grassi
    					    g
    					    12.5
    					
    					    					    					
    					      di cui saturi
    					    g
    					    2.34
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    121
    					
    					    					    					
    					    Sodio
    					    mg
    					    1085
    					
    					    				
    			
                            
													


						
														
							
														Ingredienti per il Polpo
							

							
								

																	Polpo
								
								
								(fresco)
																	750
									g
																

								

							
								

																	Passata di pomodoro
								
								
								
																	150
									g
																

								

							
								

																	Acqua
								
								
								
																	400
									g
																

								

							
								

																	Scalogno
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Vino bianco
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Salvia
								
								
								
																	2
									rametti
																

								

							
								

																	Timo
								
								
								
																	2
									rametti
																

								

							
								

																	Olio extravergine d'oliva
								
								
								
																	20
									g
																

								

							
														
							
						
														
							
														Per la Polenta
							

							
								

																	Farina di mais bramata
								
								
								
																	250
									g
																

								

							
								

																	Acqua
								
								
								
																	500
									g
																

								

							
								

																	Sale grosso
								
								
								
																	
									q.b.
																

								

							
														
							
						
														
							
														Per il Contorno
							

							
								

																	Erbette
								
								
								
																	300
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	2
									g
																

								

							
								

																	Olio extravergine d'oliva
								
								
								
																	15
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la polenta con polpo in umido ed erbette, iniziate a portare a bollore una pentola con 500g di acqua salata. Quindi procedete con la pulizia del polpo. Dopo averlo sciacquato sotto acqua corrente fredda, ponetelo su un tagliere ed eliminate il becco: con un coltellino incidete intorno alla bocca, scavate l'interno ed estraete il becco 1. Togliete anche la sacca all’altezza degli occhi, quindi rimuovete la testa 2. Frollate la carne del polpo battendo con l’apposito martelletto, un batticarne o un utensile da cucina per 10 minuti, per rompere le fibre e rendere le carni più tenere. Sciacquate nuovamente il polpo sotto acqua corrente fredda ed estraete le interiora dalla sacca lavandola poi accuratamente all'interno. Dividete il polpo a metà 3,
									

								

															

																		
																															
											
										
																														
																		separate ogni tentacolo 4 e riduceteli insieme alla testa in cubetti e striscioline 5. Mondate e affettate lo scalogno in rondelle sottili 6.
									

								

															

																		
																															
											
										
																														
																		In una pentola antiaderente con l' olio di oliva ponete una testa d’aglio e lo scalogno a soffriggere; quando questo è ben imbiondito, rimuovete l’aglio 7. Aggiungete il polpo e lasciatelo rosolare per 4-5 minuti 8, quindi sfumate con il vino bianco 9.
									

								

															

																		
																															
											
										
																														
																		Raggruppate in un mazzetto legato con spago da cucina tutte le erbe aromatiche e aggiungetelo al polpo 10, quindi versatevi anche la passata di pomodoro 11 e tanta acqua da ricoprire il pesce 12.
									

								

															

																		
																															
											
										
																														
																		Aggiustate di sale, pepe 13 e fate cuocere a fuoco dolce per 30 minuti. Nel frattempo occupatevi della polenta. In una pentola portate ad ebollizione l'acqua salata, poi versate la farina gialla a pioggia, mescolando ininterrottamente con una frusta 14; amalgamate bene e coprite con un coperchio 15: fate cuocere la polenta a fuoco dolce per 35-40 minuti, mischiandola ogni tanto con un cucchiaio di legno (se secessario aggiungendo un mestolo di acqua). Intanto preparate il contorno; lavate le erbette sotto acqua corrente, scolatele ed asciugatele.
									

								

															

																		
																															
											
										
																														
																		Ponetele su un tagliere e tritatele grossolanamente 16, quindi saltatele assieme all’aglio in una padella con olio di oliva 17, aggiustatele di sale e pepe e fatele cuocere per 5-6 minuti. Una volta pronte, rimuovete la testa d’aglio 18 e lasciatele al caldo.
									

								

															

																		
																															
											
										
																														
																		Quando anche la polenta e il polpo saranno pronti, rimuovete il mazzetto di erbette da quest’ultimo 19 e ponete una porzione di erbette e un’abbondante cucchiaiata di polenta in un piatto da portata 20. Adagiate infine sulla polenta un po’ di polpo con il sugo di cottura 21: la vostra polenta con polpo in umido ed erbette è pronta per essere servita.
									

								

							
					    