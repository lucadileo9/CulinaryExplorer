Difficoltà: Facile
Il pesto è il modo più veloce per condire con gusto un primo piatto di pasta! Che scegliate il tradizionale pesto alla genovese o un pesto più insolito e stravagante come quello di peperoni dolci e caprino, la vostra tavola si colorerà di tinte allegre che promettono una genuina bontà! Anche con la ricetta dei troccoli al pesto di spinacino e pomodorini non deluderemo le vostre aspettitative: vi basterà un mazzetto di spinacini freschi, una manciata di nocciole e una spolverata di formaggio grattugiato che garantirà la tipica cremosità che caratterizza il pesto. Per contrastare il gusto amarognolo degli spinaci abbiamo aggiunto dei pomodorini arrosto, che con la loro dolcezza garantiranno il giusto equilibrio di sapori al piatto!


						
						

														INGREDIENTI
							
													


						
														
							
														Ingredienti per la pasta
							

							
								

																	Troccoli freschi
								
								
								
																	320
									g
																

								

							
								

																	Spinacini
								
								
								
																	200
									g
																

								

							
								

																	Grana Padano DOP
								
								
								(da grattugiare)
																	40
									g
																

								

							
								

																	Nocciole intere spellate
								
								
								
																	30
									g
																

								

							
								

																	Olio extravergine d'oliva
								
								
								
																	80
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per i pomodorini
							

							
								

																	Pomodori piccadilly
								
								
								
																	250
									g
																

								

							
								

																	Zucchero
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i troccoli con pesto di spinacino e pomodorini per prima cosa occupatevi dei pomodorini arrosto: lavate e asciugate i pomodorini, quindi divideteli a metà e disponeteli con la parte tagliata rivolta verso il basso su una placca da forno rivestita con l’apposita carta. Conditeli con sale 1, olio di oliva 2, pepe 3
									

								

															

																		
																															
											
										
																														
																		zucchero 4 e timo 5. Cuocete in forno statico preriscaldato a 160° per circa 1 ora. Dopo circa 3/4 d'ora ponete sul fuoco un tegame colmo di acqua da salare a bollore e portate al bollore, servirà per la cottura dei troccoli. Quando sarà quasi ora di cuocere la pasta, preparate il pesto: in una ciotola dal bordo alto mettete gli spinacini lavati e asciugati, le nocciole intere pelate 6,
									

								

															

																		
																															
											
										
																														
																		lo spicchio d'aglio mondato e intero 7 e il formaggio grattugiato 8. Per ultimo versate l'olio 9 e frullate con un mixer a immersione.
									

								

															

																		
																															
											
										
																														
																		Dovrete ottenere una consistenza omogenea e cremosa 10, quindi aggiustate di sale e tenete da parte. Intanto i pomodorini saranno cotti, sfornateli e lasciateli intiepidire 11. Cuocete la pasta la pasta al dente, seguendo i tempi indicati sulla confezione 12.
									

								

															

																		
																															
											
										
																														
																		Versate il pesto in una padella 13, poi scolate qui la pasta 14. Aggiungete un mestolo di acqua di cottura al pesto in padella 15 e amalgamate per bene il tutto a fuoco spento.
									

								

															

																		
																															
											
										
																														
																		Alla fine aggiungete i pomodorini 16, lasciandone qualcuno da parte per la decorazione del piatto, mescolate 17 e servite la pasta ben calda 18.
									

								

							
					    