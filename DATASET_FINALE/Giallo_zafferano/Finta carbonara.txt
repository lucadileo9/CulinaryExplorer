Difficoltà: Molto facile
La finta carbonara è un piatto che ricorda nei colori gli spaghetti alla carbonara, ma utlizza ingredienti molto diversi: il guanciale viene sostituito dalla mortadella, mentre l'uovo della tradizionale carbonara è sostituito da una densa e avvolgente crema di peperoni gialli. La preparazione è molto semplice: i peperoni vengono cotti in forno e frullati fino ad ottenere una crema omogenea e questa viene unita ai cubetti di mortadella precedentemente rosolati. Il risultato della finta carbonara sarà sorprendente non solo alla vista, perchè la cremina sembrerà proprio quella della vera carbonara, ma soprattutto al palato. La finta carbonara è un primo piatto gustosto, come le altre varianti del celebre piatto laziale, tipo quella di mare o la carbonara di verdure adatto per la primavera e ideale se volete stupire i vostri ospiti!

Scoprite anche la finta carbonara allo zafferano!


												
						
						

														INGREDIENTI
							
							                            
                                
    								
    									
    										
    										613
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    613
    					
    					    					    					
    					    Carboidrati
    					    g
    					    82.2
    					
    					    					    					
    					      di cui zuccheri
    					    g
    					    17.9
    					
    					    					    					
    					    Proteine
    					    g
    					    20.6
    					
    					    					    					
    					    Grassi
    					    g
    					    22.4
    					
    					    					    					
    					      di cui saturi
    					    g
    					    6.53
    					
    					    					    					
    					    Fibre
    					    g
    					    4.8
    					
    					    					    					
    					    Colesterolo
    					    mg
    					    44
    					
    					    					    					
    					    Sodio
    					    mg
    					    705
    					
    					    				
    			
                            
													


						
							
							

							
								

																	Spaghetti
								
								
								
																	320
									g
																

								

							
								

																	Peperoni gialli
								
								
								
																	1,4
									kg
																

								

							
								

																	Mortadella
								
								
								
																	250
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la finta carbonara iniziate prendendo i peperoni gialli e, dopo averli lavati accuratamente, metteteli in una teglia ponendoli su della carta forno 1. Infornate i peperoni a 250 gradi in forno statico per 40-45 minuti (in forno ventilato a 230 gradi per circa 35 minuti) 2. Appena cotti, mettete i peperoni in un sacchetto e lasciateli intiepidire per una decina di minuti, questo procedimento faciliterà il distacco della pelle e vi permetterà di pelarli con maggiore facilità 3.
									

								

															

																		
																															
											
										
																														
																		Mentre i peperoni si intiepidiscono, prendete la mortadella e tagliatela a cubetti 4. Una volta fatto questo, mettete a rosolare i cubetti di mortadella in una capiente padella antiaderente, senza l'aggiunta di olio, 5 fino a che non sarà dorata 6
									

								

															

																		
																															
											
										
																														
																		Prendete i peperoni e puliteli: togliete il picciolo, la pelle e i semini aiutandovi con un coltello 7. Una volta puliti, mettete i peperoni nel mixer 8 e frullateli fino ad ottenere una crema omogenea 9.
									

								

															

																		
																															
											
										
																														
																		Aggiungete la crema di peperoni alla mortadella 10 e cuocete a fuoco medio per qualche minuto mescolando con un cucchiaio di legno 11. Aggiustate di sale e pepe 12. Nel frattempo mettete a cuocere gli spaghetti in abbondante acqua bollente salata.
									

								

															

																		
																															
											
										
																														
																		Quando gli spaghetti saranno al dente, scolateli avendo cura di lasciare 1-2 mestoli di acqua di cottura da parte 13. Fate saltare gli spaghetti insieme alla salsa di peperoni e mortadella direttamente in padella, allungando con 1-2 mestoli di acqua di cottura e cuocendo a fuoco basso per un paio di minuti in modo da amalgamare il tutto 14. Aggiungete un filo di olio extravergine di oliva e la vostra finta carbonara è pronta!15
									

								

							
					    