Difficoltà: Media
Caffè o sorbetto? Perché scegliere se si possono avere entrambi in un dessert dal gusto fresco e aromatico come il sorbetto al caffè! Un fine pasto perfetto per concludere con dolcezza una cena estiva dal tocco raffinato. Per realizzare questa delizia non serviranno la gelatiera nè altri sofisticati attrezzi, con pochi e semplici passaggi potrete realizzare un dolce al cucchiaio davvero speciale, scenografico e di sicuro effetto con i comuni utensili di casa. Una volta portato in tavola il sorbetto al caffè, nessuno resisterà alla tentazione di un assaggio, così rinfrescante e goloso, sarà ancora più apprezzato dagli ospiti perché realizzato con le vostre mani! E se amate gustare il sorbetto anche d'inverno vi consigliamo di provare una sfiziosa variante alle nocciole o quella dolcissima alle ciliegie!


						
						

														INGREDIENTI
							
							                            
                                
    								
    									
    										
    										159
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    159
    					
    					    					    					
    					    Carboidrati
    					    g
    					    27.6
    					
    					    					    					
    					      di cui zuccheri
    					    g
    					    27.4
    					
    					    					    					
    					    Proteine
    					    g
    					    1.1
    					
    					    					    					
    					    Grassi
    					    g
    					    4.9
    					
    					    					    					
    					      di cui saturi
    					    g
    					    2.86
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    14
    					
    					    					    					
    					    Sodio
    					    mg
    					    31
    					
    					    				
    			
                            
													


						
														
							
														Ingredienti per 1 kg di sorbetto
							

							
								

																	Caffè
								
								
								
																	250
									g
																

								

							
								

																	Zucchero
								
								
								
																	350
									g
																

								

							
								

																	Acqua
								
								
								
																	450
									g
																

								

							
								

																	Panna fresca liquida
								
								
								(da aggiungere a temperatura ambiente)
																	150
									g
																

								

							
														
							
						
														
							
														per guarnire
							

							
								

																	Panna fresca liquida
								
								
								
																	150
									g
																

								

							
								

																	Cacao amaro in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il sorbetto al caffè iniziate preparando il caffè con la moka senza zuccherarlo. Poi, in una pentola capiente versate l’acqua 1, il caffè che avete preparato con la moka 2 e lo zucchero semolato 3. Portate lo sciroppo al bollore a fuoco moderato mescolando con una frusta.
									

								

															

																		
																															
											
										
																														
																		Una volta raggiunta l'ebollizione, spegnete il fuoco e versate la panna fresca liquida 4 mescolando sempre con la frusta e fate raffreddare. Quindi versate il composto in una ciotola 5, meglio se di metallo, e riponete in freezer per circa 6 ore. Ogni 2 ore si raccomanda di tirare fuori dal freezer il sorbetto e mescolarlo con la frusta 6. 
									

								

															

																		
																															
											
										
																														
																		Dopo queste operazioni, otterrete la consistenza compatta tipica del sorbetto 7, poichè non tutti i freezer hanno la stessa resa, qualora dovesse risultare ancora troppo morbido, si consiglia di prolungare i tempi di raffreddamento. Una volta pronto, conservate in freezer il sorbetto e versate la panna fresca liquida in una ciotola 9, montatela a neve ben ferma con le fruste elettriche  utilizzando una planetaria munita di frusta 9.
									

								

															

																		
																															
											
										
																														
																		Prendete dei bicchierini da dessert e riempiteli con il sorbetto a caffè aiutandovi con un cucchiaio 10, guarnite i sorbetti con un ciuffo di panna montata 11 e per finire spolverate la superficie con il cacao in polvere 12. Il sorbetto al caffè è pronto per essere gustato.
									

								

							
					    