Difficoltà: Media
I gamberoni al guazzetto sono un appetitoso secondo di mare che esalta al meglio e con semplicità il gusto delicato di questi crostacei. Le carni polpose e sode dei gamberoni sono avvolte da un saporito sughetto, il guazzetto appunto, reso ancora più invitante da una spruzzata di brandy che li renderà profumati e aromatici. Il tocco flambé da veri chef conferirà un po’ di brio alla preparazione, l’ideale per fare colpo sui vostri ospiti! Questa deliziosa pietanza non può temere la scarpetta, quindi vi raccomandiamo di accompagnare i gamberoni al guazzetto con una croccante pagnotta da tagliare a fette, saranno irresistibili!

Scoprite anche:


												
						
						

														INGREDIENTI
							
							                            
                                
    								
    									
    										
    										183
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    183
    					
    					    					    					
    					    Carboidrati
    					    g
    					    5.9
    					
    					    					    					
    					      di cui zuccheri
    					    g
    					    5.8
    					
    					    					    					
    					    Proteine
    					    g
    					    13.5
    					
    					    					    					
    					    Grassi
    					    g
    					    8.6
    					
    					    					    					
    					      di cui saturi
    					    g
    					    1.25
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    132
    					
    					    					    					
    					    Sodio
    					    mg
    					    435
    					
    					    				
    			
                            
													


						
							
														Ingredienti 
							

							
								

																	Gamberoni
								
								
								(12 pezzi)
																	600
									g
																

								

							
								

																	Pomodori pelati
								
								
								(pomodorini ciliegino)
																	400
									g
																

								

							
								

																	Acqua
								
								
								
																	200
									g
																

								

							
								

																	Brandy
								
								
								
																	50
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i gamberoni al guazzetto per prima cosa iniziate dalla pulizia dei gamberoni: tirate via solo il carapace che li avvolge 1 ed eliminate il filamento scuro, ovvero l'intestino del gambero, tirandolo delicatamente con la lama del coltello o uno stuzzicadenti 2. Lasciate attaccate la testa e la coda e adagiate i gamberoni su un vassoio 3.
									

								

															

																		
																															
											
										
																														
																		Prendete il peperoncino fresco, estraete i semini interni e tagliatelo a striscioline sottili 4. In una padella scaldate l’olio di oliva, unite poi uno spicchio di aglio intero sbucciato 5 e il peperoncino affettato 6.
									

								

															

																		
																															
											
										
																														
																		Quando l’olio sarà ben caldo adagiate in padella i gamberoni, uno vicino all’altro senza sovrapporli 7, rosolateli da entrambi i lati per 1 minuto, quindi sfumate con il brandy 8, inclinate la padella in modo che il liquore prenda fuoco e lasciate fiammeggiare fino a che non si spegnerà da solo. Aggiungete quindi i pomodorini pelati 9
									

								

															

																		
																															
											
										
																														
																		e allungate il sugo con l’acqua 10. Salate, pepate, coprite con il coperchio 11 e proseguite la cottura per circa 4-5 minuti. Eliminate con una pinza da cucina lo spicchio d’aglio 12, poi schiacciate con una forchetta una parte dei pomodorini e continuate a cuocere i gamberoni ancora per circa 10 minuti.
									

								

															

																		
																															
											
										
																														
																		Lavate, asciugate e tritate finemente il prezzemolo 13. A cottura ultimata spegnete il fuoco, insaporite i gamberoni al guazzetto con il prezzemolo fresco 14 e serviteli in tavola ben caldi 15.
									

								

							
					    