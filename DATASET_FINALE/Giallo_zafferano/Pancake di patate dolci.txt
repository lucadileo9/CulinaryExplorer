Difficoltà: Facile
Abbiamo provato i pancake più classici e quelli più particolari, realizzati con le banane, e ogni volta ce ne siamo innamorati. Sarà per la loro morbidezza o perché ci piace inondarli con lo sciroppo d'acero, osservare la golosa colata e gustare tutta la loro dolcezza... una cosa è certa, per noi i pancake sono la colazione perfetta! In questa versione vi proponiamo di prepararli con le patate dolci, che ne esaltano tutta la morbidezza. Basterà aggiungere pochissimo zucchero e la patata americana dolcificherà naturalmente il composto. Se poi siete amanti della colazione salata non preoccupatevi, i pancake alle patate dolci abbinati a bacon croccante soddisferanno i vostri desideri salati mattutini!


						
						

														INGREDIENTI
							
													


						
														
							
														Ingredienti per 8 pancake
							

							
								

																	Patate dolci (o americane)
								
								
								
																	200
									g
																

								

							
								

																	Uova
								
								
								(circa 4 medie)
																	240
									g
																

								

							
								

																	Latte intero
								
								
								
																	80
									g
																

								

							
								

																	Zucchero
								
								
								
																	50
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Farina 00
								
								
								
																	200
									g
																

								

							
														
							
						
														
							
														per ungere la padella
							

							
								

																	Burro
								
								
								
																	
									q.b.
																

								

							
														
							
						
														
							
														per accompagnare
							

							
								

																	Bacon
								
								
								dolce
																	100
									g
																

								

							
								

																	Sciroppo di acero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pancake di patate dolci come prima cosa fate bollire la patata dolce per circa 20 minuti 1, o fino a che non risulterà morbida. Quindi scolatela 2 e sbucciatela 3.
									

								

															

																		
																															
											
										
																														
																		In una ciotola versate le uova insieme al latte 4, unite la patata dolce cotta 5 e frullate il tutto con un mixer ad immersione 6 
									

								

															

																		
																															
											
										
																														
																		fino ad ottenere un composto liscio e privo di grumi 7. Unite poi anche lo zucchero 8, il lievito 9 
									

								

															

																		
																															
											
										
																														
																		e la farina 10. Frullate nuovamente con il mixer 11 fino ad ottenere un impasto denso e liscio 12. 
									

								

															

																		
																															
											
										
																														
																		Ungete con un pò di burro una padella antiaderente 13 e scaldatela sul fuoco. Non appena sarà calda versate un mestolino di impasto 14, si allargherà da solo creando la classica forma dei pancake 15. 
									

								

															

																		
																															
											
										
																														
																		Non appena compariranno delle piccole bollicine in superficie 16 significa che è arrivato il momento per girare i pancake 17. Cuoceteli anche dall'altro lato fino a che non saranno dorati sotto. E spostate poi man a mano i pancake che cuocete su un piatto da portata 18. 
									

								

															

																		
																															
											
										
																														
																		Non appena avrete cotto i vostri pancake pulite leggermente la padella e rimettetela sul fuoco. Adagiate le fette di bacon e cuocetele fino a che non saranno ben croccanti 19, girandole di tanto in tanto. Una volta che il bacon sarà croccante, sminuzzatelo al coltello 20 e servite i pancake alle patate dolci con sciroppo d'acero e bacon croccante 21 o con i condimenti che più preferite! 
									

								

							
					    