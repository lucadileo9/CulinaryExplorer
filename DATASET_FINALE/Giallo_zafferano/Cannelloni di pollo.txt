Difficoltà: Difficile
Le festività natalizie sono il momento perfetto per preparare pietanze con cura e deliziare il palato degli ospiti: i cannelloni di pollo sono sicuramente la scelta perfetta per celebrare in grande stile, arricchendo il menù di Natale con un primo piatto raffinato. La pasta fresca all'uovo, preparata con cura e attenzione, costituisce la base di questi cannelloni. Il ragù bianco di pollo si combina alla perfezione con il gusto leggermente amarognolo della scarola. Ma il segreto per rendere davvero speciali questi cannelloni di pollo è la loro straordinaria salsa. La riduzione di brodo di pollo, intensa e avvolgente, conferisce al piatto un profumo irresistibile e un sapore sontuoso. L'olio aromatizzato alla scarola, con le sue note erbacee, completa l'opera, donando un tocco di eleganza. Provate la nostra ricetta dei cannelloni di pollo e regalatevi un Natale gourmet!


						
						

														INGREDIENTI
							
													


						
														
							
														per la pasta fresca
							

							
								

																	Farina 00
								
								
								
																	200
									g
																

								

							
								

																	Uova
								
								
								
																	2
									
																

								

							
														
							
						
														
							
														per il ripieno e il condimento
							

							
								

																	Busto di pollo
								
								
								
																	1
									kg
																

								

							
								

																	Scarola (indivia)
								
								
								
																	150
									g
																

								

							
								

																	Cipolle dorate
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Timo
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Acqua
								
								
								
																	1,7
									l
																

								

							
								

																	Vino bianco
								
								
								
																	40
									g
																

								

							
								

																	Grana Padano DOP
								
								
								da grattugiare
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la besciamella
							

							
								

																	Latte intero
								
								
								
																	600
									g
																

								

							
								

																	Farina 00
								
								
								
																	40
									g
																

								

							
								

																	Burro
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per l'olio di scarola
							

							
								

																	Scarola (indivia)
								
								
								
																	100
									g
																

								

							
								

																	Olio extravergine d'oliva
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i cannelloni di pollo disossate il pollo intero: separate cosce e sovracosce, petti e ali 1. Rimuovete da ogni parte le ossa e la pelle, tenendo da parte gli scarti. Sciacquate questi scarti sotto l’acqua. In una casseruola capiente versate un giro d'olio, inserite le ossa e la pelle 2, rosolate bene 3, sfumate con il vino bianco e lasciate evaporare l'alcol.
									

								

															

																		
																																											
											
										
																						
											
										
																						
											
										
																																										
																		Aggiungete l'acqua fredda 4 e cuocete per un'ora, schiumando di tanto in tanto 5. Tagliate il pollo pulito a cubetti 6.
									

								

															

																		
																																											
											
										
																						
											
										
																						
											
										
																																										
																		Tritate la cipolla e l'aglio, poi tagliate 150 g di scarola a pezzettini 7. In una padella fate un soffritto di aglio e cipolla, salate 8 e aggiungete la scarola  9. 
									

								

															

																		
																																											
											
										
																						
											
										
																						
											
										
																																										
																		Saltate tutto insieme per 5 minuti, mescolando 10. In una padella a parte, rosolate il pollo con l'olio 11, poi salate 12. 
									

								

															

																		
																																											
											
										
																						
											
										
																						
											
										
																																										
																		Quando il pollo è cotto trasferitelo nella padella con la scarola 13. Aggiungete un mestolo di brodo di pollo 14 e un mazzetto aromatico di timo e rosmarino legati con spago da cucina 15. Cuocete per circa 30 minuti a fuoco medio basso. 
									

								

															

																		
																																											
											
										
																						
											
										
																						
											
										
																																										
																		A fine cottura aggiungere le olive taggiasche tritate 16 e aggiustate di sale. In una padella con abbondante acqua bollente salata, sbollentate 100 g di scarola per pochi minuti 17. Quando è cotta, raffreddatela in una ciotola con acqua e ghiaccio 18. 
									

								

															

																		
																																											
											
										
																						
											
										
																						
											
										
																																										
																		Frullate la scarola con il mixer a immersione, aggiungendo 2 cucchiai di acqua fredda 19. Setacciate la crema usando un panno carta 20. Frullate nuovamente il liquido ottenuto con 100 g di olio evo per ottenere un olio denso aromatizzato 21. 
									

								

															

																		
																																											
											
										
																						
											
										
																						
											
										
																																										
																		Nel frattempo il brodo sarà pronto, filtratelo 22 e tenete da parte 3 mestoli. Versate il restante brodo in una casseruola e fatelo restringere per creare un fondo bruno di pollo 23; dovrete ottenere una consistenza più densa e sciropposa 24.
									

								

															

																		
																																											
											
										
																						
											
										
																						
											
										
																																										
																		Preparate la pasta fresca: sulla spianatoia sistemate la farina a fontana, versate al centro le uova 25 e mescolate con una forchetta per amalgamare il tutto 26. Impastate con le mani e con energia per circa 10 minuti, per formare un impasto omogeneo ed elastico 27. Avvolgetelo con la pellicola e fate riposare in luogo fresco per circa 30 minuti. 
									

								

															

																		
																																											
											
										
																						
											
										
																						
											
										
																																										
																		Intanto potete preparare la besciamella: mettete il latte a scaldare in un pentolino. In un tegame sciogliete il burro 28, successivamente aggiungete la farina tutta insieme fuori dal fuoco e mescolate il tutto 29. Rimettete sul fuoco e cuocete per circa 2 minuti mescolando spesso. Quando si sarà formato il "roux", quindi il composto risulterà dorato e si staccherà dal fondo, versate il latte caldo a più riprese, mescolando con una frusta per evitare i grumi 30. 
									

								

															

																		
																																											
											
										
																						
											
										
																						
											
										
																																										
																		Salate, pepate e cuocete il tutto finché non si addensa, poi lasciate raffreddare la besciamella a temperatura ambiente 31. Spolverizzate il panetto di pasta fresca, appiattite leggermente la pasta fresca con un mattarello 32, quindi passatela nella sfogliatrice dallo spessore più largo a quello più sottile fino ad ottenere una sfoglia di circa 2 mm 33. 
									

								

															

																		
																																											
											
										
																						
											
										
																						
											
										
																																										
																		Ricavate dei rettangoli di pasta da 12x9 cm 34. Sbollentate i rettangoli di sfoglia in acqua bollente salata per circa 1 minuto 35. Scolate su un vassoio coperto da un canovaccio. In una ciotola amalgamate il ragù di pollo con la besciamella, tenendo un po’ di besciamella da parte per metterla nella teglia. Farcite ogni rettangolo di pasta, dal lato corto, con il composto ottenuto 36.
									

								

															

																		
																																											
											
										
																						
											
										
																						
											
										
																																										
																		Arrotolate la sfoglia per formare i cannelloni 37 e adagiateli man mano su un vassoio 38. In una pirofila da forno versate uno strato di besciamella, disponete i cannelloni e spennellate con altra besciamella, quindi distribuite sopra il Grana Padano DOP grattugiato 39. Cuocete in forno statico preriscaldato a 200° per 15 minuti. 
									

								

															

																		
																																											
											
										
																						
											
										
																						
											
										
																																										
																		Sfornate 40 e servite i cannelloni di pollo con la riduzione di brodo di pollo 41 e l'olio aromatizzato alla scarola 42. Completate con timo e rosmarino fresco.
									

								

							
					    