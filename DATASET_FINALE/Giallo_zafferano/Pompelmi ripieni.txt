Difficoltà: Molto facile
Sappiamo quanto la frutta sia importante per la nostra alimentazione e ci sono così tante varietà nella bella stagione che portarla in tavola è un piacere, soprattutto se si trovano modi originali per servirla, come questi pompelmi ripieni! Semplici scrigni di scorza di pompelmo che contengono golosi frutti di bosco come lamponi, more e mirtilli e che possono essere sostituiti con altri frutti di stagione creando ogni volta un mix di vitamine, spaziando tra colori, profumi e sapori! i pompelmi ripieni sono una composizione semplice da realizzare ma allo stesso tempo molto raffinata, un arcobaleno di colori e sapori che stupirà i vostri ospiti! Non tutti amano il pompelmo giallo, per questo abbiamo scelto quello rosso, che è molto più delicato, ma se avete ospiti poco esigenti allora non fatevi problemi nel preparare la "versione in giallo". Infine ai più pazienti suggeriamo un’altra variante alla decorazione: anziché tagliare a metà i pompelmi, provate a separarli facendo il cosiddetto taglio a zig-zag, mentre ai palati più audaci suggeriamo di aggiungere ai pompelmi ripieni qualche cucchiaiata di liquore, come per esempio del Maraschino, del limoncello oppure del Grand Marnier.


												
						
						

														INGREDIENTI
							
							                            
                                
    								
    									
    										
    										96
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    96
    					
    					    					    					
    					    Carboidrati
    					    g
    					    21.5
    					
    					    					    					
    					      di cui zuccheri
    					    g
    					    21.5
    					
    					    					    					
    					    Proteine
    					    g
    					    1.8
    					
    					    					    					
    					    Grassi
    					    g
    					    0.3
    					
    					    					    					
    					      di cui saturi
    					    g
    					    0.02
    					
    					    					    					
    					    Fibre
    					    g
    					    7.4
    					
    					    					    					    					
    					    Sodio
    					    mg
    					    5
    					
    					    				
    			
                            
													


						
							
														Ingredienti per 2 pompelmi
							

							
								

																	Pompelmi
								
								
								(2)
																	700
									g
																

								

							
								

																	Lamponi
								
								
								
																	120
									g
																

								

							
								

																	More
								
								
								
																	120
									g
																

								

							
								

																	Mirtilli
								
								
								
																	120
									g
																

								

							
								

																	Zucchero
								
								
								
																	30
									g
																

								

							
								

																	Menta
								
								
								
																	4
									foglie
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pompelmi ripieni cominciate lavando i frutti, dopodiché asciugateli e privateli delle due estremità 1, tagliateli a metà 2 e intagliate la polpa con una lama ben affilata 3.
									

								

															

																		
																															
											
										
																														
																		Svuotate il pompelmo facendo però moltissima attenzione a non staccare anche la parte bianca del frutto, che è molto amara, e raccogliete polpa e succo in un recipiente 4 ripetendo l’operazione per tutte le altre metà 5, in questo modo otterrete 4 coppette. Coprite con della pellicola i pompelmi svuotati e teneteli da parte in frigorifero. Poi sistemate un colino in un recipiente e versate la polpa ed il succo del pompelmo 6,
									

								

															

																		
																															
											
										
																														
																		schiacciate il frutto aiutandovi con una forchetta, in questo modo otterrete il succo ben filtrato dagli scarti della polpa 7. Nel recipiente col succo versate lo zucchero 8 e mescolate per bene 9.
									

								

															

																		
																															
											
										
																														
																		Intanto mondate i frutti di bosco e versateli in un recipiente con dell’acqua, così facendo eviterete di doverli sciacquare sotto acqua corrente che potrebbe rovinarli; una volta lavati asciugate i mirtilli e versateli nel succo di pompelmo 10, fate lo stesso con i lamponi 11 e le more 12,
									

								

															

																		
																															
											
										
																														
																		mescolate e coprite con della pellicola e lasciate in frigorifero per 30 minuti 13. Trascorso il tempo sistemate le coppette su un piatto da portata e nel centro di esse versate i frutti di bosco 14, quando saranno tutte ben riempite irrorate con il succo avanzato e guarnite con qualche fogliolina di menta. Ora avrete terminato la composizione e potrete servire i pompelmi ripieni fin da subito!
									

								

							
					    