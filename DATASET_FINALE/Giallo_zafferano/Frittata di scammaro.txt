Difficoltà: Facile
Per arricchire il nostro ricettario della tradizione culinaria italiana ci siamo spinti fino al celebre Ippolito Cavalcanti, conosciuto come il Duca di Bonvicino, il grande gastronomo della cucina napoletana. Nel suo famoso scritto “Cucina teorico pratica” del 1837, tra le specialità partenopee viene annoverata la frittata di scammaro, una particolare frittata di pasta che viene preparata senza uova. Un tempo si consumava in occasione della Quaresima, come la zuppa di cozze, poiché permetteva di portare in tavola una pietanza semplice ma appetitosa, senza infrangere il voto di astinenza dalle carni come vuole la religione cattolica. L’origine del termine si pensa derivi dalla parola “scammarare” che in dialetto napoletano significa “mangiar di magro” e si riferiva ai monaci che rispettavano il digiuno imposto dalla Quaresima, distinguendosi dai monaci che, invece, per motivi di salute, erano autorizzati a mangiare carne durante il periodo di digiuno consumando i loro pasti nelle loro “cammere” ovvero le loro celle, per non turbare i loro confratelli. Cammarare quindi significava consumare la carne. Questa modesta ma stuzzicante ricetta è giunta ai giorni nostri e vale la pena provarla non solo nel periodo pasquale!


												
						
						

														INGREDIENTI
							
							                            
                                
    								
    									
    										
    										436
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    436
    					
    					    					    					
    					    Carboidrati
    					    g
    					    80
    					
    					    					    					
    					      di cui zuccheri
    					    g
    					    10.1
    					
    					    					    					
    					    Proteine
    					    g
    					    12.1
    					
    					    					    					
    					    Grassi
    					    g
    					    7.5
    					
    					    					    					
    					      di cui saturi
    					    g
    					    1.14
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    9
    					
    					    					    					
    					    Sodio
    					    mg
    					    656
    					
    					    				
    			
                            
													


						
							
							

							
								

																	Spaghetti
								
								
								
																	350
									g
																

								

							
								

																	Olive nere
								
								
								denocciolate
																	40
									g
																

								

							
								

																	Uva passa
								
								
								
																	40
									g
																

								

							
								

																	Acciughe sott'olio
								
								
								
																	30
									g
																

								

							
								

																	Capperi sotto sale
								
								
								
																	30
									g
																

								

							
								

																	Prezzemolo
								
								
								
																	5
									g
																

								

							
								

																	Peperoncino fresco
								
								
								
																	3
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	15
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la frittata di scammaro per prima cosa ponete sul fuoco una pentola colma di acqua salata e portate al bollore, servirà per la cottura della pasta. Sbucciate l’aglio e tagliatelo a fettine 1. Affettate sottilmente anche il peperoncino fresco 2 e riducete a pezzetti le acciughe ben sgocciolate dall’olio di conservazione.
									

								

															

																		
																															
											
										
																														
																		Tagliate a rondelle le olive nere denocciolate 4 e tritate il prezzemolo 5. Ponete in ammollo l’uvetta in acqua tiepida per pochi minuti 6.
									

								

															

																		
																															
											
										
																														
																		Quando l’acqua avrà raggiunto il bollore versate la pasta 7 e cuocetela al dente per circa 7 minuti. Prendete una padella da 30 cm di diametro, scaldate l’olio di oliva, aggiungete l’aglio 8, il peperoncino, le acciughe 9. Soffriggete per qualche istante a fuoco medio, il tempo sufficiente a far sciogliere le acciughe.
									

								

															

																		
																															
											
										
																														
																		Dopodiché versate le olive 10 e i capperi dissalati 11. Per finire aggiungete anche l’uvetta ben scolata 12. Continuate la cottura per un paio di minuti, sufficienti a far amalgamare tutti gli aromi e i sapori.
									

								

															

																		
																															
											
										
																														
																		Scolate la pasta direttamente nella padella 13, aromatizzate con il prezzemolo fresco tritato 14 e mescolate per insaporire 15.
									

								

															

																		
																															
											
										
																														
																		Ora cuocete la frittata per 6 minuti, poi adagiate sopra un piatto 16, capovolgetela 17 e proseguite la cottura per altri 6 minuti: dovrete ottenere una crosticina dorata in superficie 18. La frittata di scammaro è pronta per essere servita!
									

								

							
					    