Difficoltà: Media
Le conosciamo tutti, le candide chips cinesi che frizzano piacevolmente in bocca: sono le nuvole di drago! Leggerissime, sfiziose, una delle ricette della cucina cinese più conosciute e "spiluccate" anche in Italia! Da gustare come snack o antipasto o per accompagnare ad altre pietanze. Come si preparano le nuvole di drago in casa? Con pochi ingredienti e una ricetta infallibile Chef Mulan ci guidano passo passo nella preparazione di queste delizie asiatiche. La loro forma e consistenza richiama le tipiche chips di patate, in inglese sono conosciute come "prawn crackers", infatti nell'impasto sono presenti proprio i gamberetti e farina di tapioca. Fritte, appetitose e irresistibili, soprattutto se accompagnate dalla tipica salsa agrodolce. Fateci sapere quante nuvole di drago preparerete a casa!


												
						
						

														INGREDIENTI
							
													


						
							
							

							
								

																	Gamberetti
								
								
								sgusciati
																	300
									g
																

								

							
								

																	Farina di tapioca
								
								
								
																	300
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio di semi di girasole
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le nuvole di drago lavate i gamberetti sotto l’acqua corrente 1 e asciugateli con carta da cucina 2, quindi tritateli finemente 3. 
									

								

															

																		
																																											
											
										
																						
											
										
																						
											
										
																																										
																		Trasferite la purea ottenuta in una ciotola 4, incorporate la farina di tapioca 5 e salate 6. 
									

								

															

																		
																																											
											
										
																						
											
										
																						
											
										
																																										
																		Condite con un pizzico di pepe 7 e impastate per circa 10 minuti 8, fino a ottenere un composto omogeneo e perfettamente liscio 9. Se l'impasto dovesse risultare troppo asciutto, potete aggiungere un po’ d’acqua o, viceversa, se troppo umido, della farina di tapioca.  
									

								

															

																		
																																											
											
										
																						
											
										
																						
											
										
																																										
																		Dividete a metà il panetto 10 e formate due salsicciotti di circa 4 cm di diametro, controllando che l’impasto non presenti bolle 11. Poi poneteli in un cestello per la cottura al vapore 12. 
									

								

															

																		
																																											
											
										
																						
											
										
																						
											
										
																																										
																		Coprite con il coperchio 13 e cuoceteli al vapore per un’ora a fuoco medio. Potete usare una vaporiera classica o il tradizionale cestello cinese di bambù. A fine cottura 14  lasciate raffreddare l’impasto, quindi avvolgetelo in un foglio di pellicola per alimenti e mettetelo a riposare in frigorifero per 12 ore 15. In alternativa potete lasciarlo nel congelatore per un paio d’ore.
									

								

															

																		
																																											
											
										
																						
											
										
																						
											
										
																																										
																		Tagliate l’impasto a fettine molto sottili 16. Disponete le chips su una teglia foderata con carta forno 17 e, per farle asciugare, cuocetele in forno ventilato a 60 °per un’ora. Dopodiché, lasciate riposare le fettine per un’altra ora 18.  
									

								

															

																		
																																											
											
										
																						
											
										
																						
											
										
																																										
																		Scaldate l’olio di semi in una padella o in un wok. Quando avrà raggiunto una temperatura tra i 150 e i 180 °, immergete le chips 19 finché non risulteranno gonfie e friabili. Scolatele con una schiumarola 20 e adagiatele su un vassoio rivestito con carta assorbenete per asciugare l'olio in eccesso 21. Servite subito le nuvole di drago.
									

								

							
					    