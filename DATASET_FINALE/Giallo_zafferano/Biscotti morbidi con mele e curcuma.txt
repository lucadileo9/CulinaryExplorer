Difficoltà: Facile
Mele e curcuma: avete mai provato questo gustoso abbinamento? Le mele, da sempre protagoniste indiscusse di innumerevoli dolci casalinghi e tradizionali come lo strudel o la classica torta rustica di mele incontrano una delle spezie esotiche più amate, la curcuma. Il risultato sono deliziosi biscotti morbidi con mele e curcuma perfetti per la colazione o la merenda nella stagione autunnale o quella più fredda. Tutta la dolcezza delle mele viene avvolta da un impasto profumato e dalle tinte vivaci date dalla curcuma, lo "zafferano d'India". Sperimentate anche voi questo connubio che darà ancora più gusto ai classici biscotti alle mele e vi farà scoprire un modo diverso per usare questa spezia in cucina.


						
						

														INGREDIENTI
							
													


						
														
							
														Ingredienti per circa 30 biscotti
							

							
								

																	Mele Golden
								
								
								
																	100
									g
																

								

							
								

																	Curcuma in polvere
								
								
								
																	20
									g
																

								

							
								

																	Succo di limone
								
								
								
																	20
									g
																

								

							
								

																	Farina 00
								
								
								
																	300
									g
																

								

							
								

																	Burro
								
								
								
																	100
									g
																

								

							
								

																	Uova
								
								
								(2 intere)
																	110
									g
																

								

							
								

																	Zucchero
								
								
								
																	100
									g
																

								

							
								

																	Lievito in polvere per dolci
								
								
								
																	5
									g
																

								

							
														
							
						
														
							
														per guarnire
							

							
								

																	Zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscotti morbidi con mele e curcuma per prima cosa lavate le mele, poi dividetele in spicchi ed eliminate il torsolo 1. Ponete le mele tagliate nel bicchiere di un mixer, aggiungete il succo di limone 2 e frullate il composto con il mixer a immersione 3.
									

								

															

																		
																															
											
										
																														
																		Dovete ottenere una purea omogenea 4. Ora occupatevi dell’impasto: in una ciotola versate la farina 4 e il burro a pezzetti 5, impastate con le mani per sbriciolare il burro e poi versate lo zucchero 6.
									

								

															

																		
																															
											
										
																														
																		Insaporite con la curcuma in polvere 7 e iniziate a mescolare gli ingredienti con le mani. Versate quindi le uova 8, continuando a impastare, e il lievito in polvere 9.
									

								

															

																		
																															
											
										
																														
																		Trasferite l’impasto su una spianatoia 10 e formate un panetto omogeneo e compatto 11. Create ora un rotolino 12 e ritagliate 30-32 pezzetti del peso di circa 20 g ciascuno.
									

								

															

																		
																															
											
										
																														
																		Arrotolate ciascun pezzo per formare delle palline 13. Adagiate i bocconcini ottenuti su una leccarda rivestita con carta forno 14. Fate una pressione con l’indice al centro dei biscotti per creare un incavo 15.
									

								

															

																		
																															
											
										
																														
																		Farcite i biscotti con la purea di mele precedentemente preparata 16. Spolverizzate la superficie con lo zucchero 17 e cuocete in forno statico preriscaldato a 180° per 20 minuti. A cottura ultimata, sformate i biscotti morbidi alle mele e curcuma 18 e lasciateli intiepidire prima di gustarli.
									

								

							
					    