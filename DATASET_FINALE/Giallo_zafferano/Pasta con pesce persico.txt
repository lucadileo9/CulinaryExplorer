Difficoltà: Facile
Carni rosate, sode e gustose: parliamo del pesce persico di acqua dolce, protagonista oggi di un saporito primo piatto: pasta con pesce persico! Se siete alla ricerca di una ricetta da leccarsi i baffi, semplice da preparare ma allo stesso tempo prelibata, armatevi di pinzette da cucina per eliminare eventuali lische e di un tagliere per tagliare e tritare finemente tutti gli ingredienti dal sapore mediterraneo che accompagnano il pesce persico in questa preparazione: pomodori ciliegino, capperi, alici e olive taggiasche. Sentirete che sinfonia di sapori, da servire ai vostri pranzi o cene a base di pesce che vi rendono così celebri tra i vostri amici e conoscenti! Soprite insieme a noi come rendere speciale la vostra pasta con pesce persico, un'alternativa vincente a tutte le altre paste con pesce!


												
						
						

														INGREDIENTI
							
							                            
                                
    								
    									
    										
    										417
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    417
    					
    					    					    					
    					    Carboidrati
    					    g
    					    69.8
    					
    					    					    					
    					      di cui zuccheri
    					    g
    					    5.7
    					
    					    					    					
    					    Proteine
    					    g
    					    18.1
    					
    					    					    					
    					    Grassi
    					    g
    					    7.2
    					
    					    					    					
    					      di cui saturi
    					    g
    					    1.12
    					
    					    					    					
    					    Fibre
    					    g
    					    3.7
    					
    					    					    					
    					    Colesterolo
    					    mg
    					    38
    					
    					    					    					
    					    Sodio
    					    mg
    					    401
    					
    					    				
    			
                            
													


						
							
							

							
								

																	Casarecce
								
								
								
																	320
									g
																

								

							
								

																	Pesce Persico
								
								
								filetto
																	200
									g
																

								

							
								

																	Acciughe sott'olio
								
								
								filetti 
																	2
									
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	20
									g
																

								

							
								

																	Peperoncino fresco
								
								
								
																	1
									
																

								

							
								

																	Capperi sotto sale
								
								
								
																	10
									
																

								

							
								

																	Pomodorini ciliegino
								
								
								
																	200
									g
																

								

							
								

																	Cipolle rosse
								
								
								
																	1
									
																

								

							
								

																	Olive taggiasche
								
								
								denocciolate
																	20
									g
																

								

							
								

																	Scorza di limone
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con pesce persico, mettete a bollire abbondante acqua in un tegame e quando sarà arrivata a bollore, salatela: vi servirà in seguito per cuocere la pasta. Intanto mondate e affettate la cipolla rossa 1, poi spuntate il peperoncino fresco e togliete i semini all'interno 2, quindi tritatelo. Sbucciate e affettate molto sottile l'aglio 3, se preferite potete solo mondarlo e lasciarlo intero per poi toglierlo dal sughetto prima di aggiungere la pasta.
									

								

															

																		
																															
											
										
																														
																		Prendete i capperi, se sono sotto sale andranno dissalati sotto acqua corrente fresca sciacquando più volte, altrimenti tritateli direttamente 4; poi passate ai pomodorini: lavateli, eliminate il picciolo verde se presente e tagliateli a quarti 5; prendete il filetto di pesce persico, togliete le eventuali lische aiutandovi con una pinzetta da cucina. Per eliminarle toccate la superficie del filetto così da sentire se e dove sono presenti. Poi riducete il filetto in listarelle 6
									

								

															

																		
																															
											
										
																														
																		infine a dadini 7. Mettete il pesce da parte e in un tegame versate l'olio d'oliva, le cipolle 8, l'aglio e il peperoncino 9.
									

								

															

																		
																															
											
										
																														
																		Unite anche i capperi tritati e lasciate soffriggere il tutto a fuoco medio, mescolando spesso. Quando la cipolla si sarà appassita, unite i filetti di alici scolati dall'olio di conservazione 11; poi irrorate con un mestolo di acqua di cottura della pasta per favorire la cottura 12.
									

								

															

																		
																															
											
										
																														
																		Dopo qualche minuto, quando le alici si saranno sciolte, versate i pomodorini 13, lasciate cuocere altri 5 minuti, quindi abbassate il fuoco e unite il pesce persico; mescolate molto delicatamente e versate anche le olive taggiasche 15.
									

								

															

																		
																															
											
										
																														
																		Salate e pepate 16 a piacere e lasciate cuocere altri 5 minuti, mescolando di tanto in tanto. Dopodichè spegnete il fuoco e a fuoco spento aromatizzate con le foglioline di basilico 17. Intanto, lessate la pasta nel tegame con acqua bollente salata 18
									

								

															

																		
																															
											
										
																														
																		quando sarà al dente scolatela direttamente nel tegame con il sughetto di pesce persico, accendendo il fuoco al minimo 19, mantecate e aromatizzate con della scorza di limone 20; servite la pasta con pesce persico ben calda 21!
									

								

							
					    