Difficoltà: Facile
Un "upgrade" dei classici dolcetti americani: sono i cupcake al cioccolato! La sostanza è la medesima, così come le loro caratteristiche: tortine monoporzione dalla forma a fungo perfetti da gustare a colazione e a merenda, ma anche per un buffet di compleanno o per un'occasione speciale! Anche i cupcake al cioccolato, infatti, si prestano ad essere decorati con crema al burro semplice o colorata o con altri topping per creare effetti sempre diversi, magari in contrasto con l'impasto al cioccolato. Noi abbiamo già trovato tante occasioni di vestire i cupcake al cioccolato a festa: i cupcake ragnatela per Halloween, quello con il cuoricino per San Valentino e quelli carnevaleschi multicolor! Fateci sapere come li preparerete voi! 


												
						
						

														INGREDIENTI
							
							                            
                                
    								
    									
    										
    										211
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    211
    					
    					    					    					
    					    Carboidrati
    					    g
    					    22.5
    					
    					    					    					
    					      di cui zuccheri
    					    g
    					    14.7
    					
    					    					    					
    					    Proteine
    					    g
    					    3.2
    					
    					    					    					
    					    Grassi
    					    g
    					    12
    					
    					    					    					
    					      di cui saturi
    					    g
    					    6.84
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    59
    					
    					    					    					
    					    Sodio
    					    mg
    					    32
    					
    					    				
    			
                            
													


						
							
														Ingredienti per 12 cupcake
							

							
								

																	Burro
								
								
								morbido a temperatura ambiente
																	120
									g
																

								

							
								

																	Farina 00
								
								
								
																	120
									g
																

								

							
								

																	Cioccolato fondente
								
								
								
																	80
									g
																

								

							
								

																	Zucchero
								
								
								
																	120
									g
																

								

							
								

																	Uova
								
								
								medie
																	2
									
																

								

							
								

																	Latte intero
								
								
								
																	40
									g
																

								

							
								

																	Cacao amaro in polvere
								
								
								
																	20
									g
																

								

							
								

																	Lievito in polvere per dolci
								
								
								
																	½
									cucchiaino
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cupcake al cioccolato iniziate a mescolare in una ciotola capiente tutte le polveri: setacciate la farina, il lievito 1 e poi il cacao amaro in polvere 2. Tritate il cioccolato fondente 3
									

								

															

																		
																															
											
										
																														
																		e scioglietelo a bagnomaria (o in microonde) quindi tenetelo da parte 4. In una ciotola versate il burro (ammorbidito a temperatura ambiente) e lo zucchero 5, montate il composto aiutandovi con uno sbattitore elettrico 6.
									

								

															

																		
																															
											
										
																														
																		Poi incorporate le uova una alla volta 7, sempre con lo sbattitore: dovrete ottenere una massa spumosa e ferma. Unite al composto di burro e zucchero, il latte 8 e il cioccolato fondente fuso 9,
									

								

															

																		
																															
											
										
																														
																		mescolate con le fruste per amalgamare il tutto (10-11) e per ultimo unite le polveri setacciandole con un colino, poco alla volta 12. Usate una spatola per incorporarle all'impasto, compiendo dei movimenti circolari dall'alto verso il basso.
									

								

															

																		
																															
											
										
																														
																		Lavorate con la spatola fino a quando il composto dei cupcake al cioccolato non risulterà omogeneo 13. A questo punto se lo gradite potete aggiungere ai cupcake della granella di nocciole o delle gocce di cioccolato per renderli ancora più golosi. Trasferite l'impasto in un sac-à-poche senza bocchetta (14-15).
									

								

															

																		
																															
											
										
																														
																		Adagiate i pirottini di carta nello stampo da 12 per muffin e riempite tutti gli spazi, spremendo l'impasto dal sac-à-poche per riempire 3/4 di ciascun pirottino (16 -17). Cuocete in forno statico preriscaldato a 180° per 15-20 minuti. Verificate la cottura infilzandoli con uno stuzzicadente: se, una volta estratto, il bastoncino risulterà asciutto, vuol dire che sono cotti. Una volta sfornati, fateli raffreddare 18... et voilà: i vostri cupcake al cioccolato sono pronti!
									

								

							
					    