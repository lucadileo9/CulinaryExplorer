Difficoltà: Facile
Le linguine con bottarga e arselle sono un gustoso primo piatto, che prende ispirazione da una ricetta tipica della tradizione culinaria sarda. In Sardegna (anche in Liguria) per arselle si intendono le vongole, mentre ad esempio in Toscana ci si riferisce alle telline.
Il formato di pasta invece, a forma di spaghetto schiacciato, le bavette (dette altrimenti linguine), avvolge il condimento della bottarga di muggine, che dona alla preparazione un sapore caratteristico: se non avete mai assaggiato questo particolare ingrediente che conferisce ai piatti una nota piacevolmente saporita, ecco l'occasione per fare questa esperienza! E per completare l'omaggio alla Sardegna, potreste terminare il pranzo o la cena con gustose pardulas come dolce!

Scoprite anche le nostre linguine con vongole e bottarga!


												
						
						

														INGREDIENTI
							
							                            
                                
    								
    									
    										
    										533
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    533
    					
    					    					    					
    					    Carboidrati
    					    g
    					    84.4
    					
    					    					    					
    					      di cui zuccheri
    					    g
    					    4.2
    					
    					    					    					
    					    Proteine
    					    g
    					    20.8
    					
    					    					    					
    					    Grassi
    					    g
    					    12.4
    					
    					    					    					
    					      di cui saturi
    					    g
    					    1.96
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    75
    					
    					    					    					
    					    Sodio
    					    mg
    					    485
    					
    					    				
    			
                            
													


						
							
							

							
								

																	Linguine
								
								
								
																	400
									g
																

								

							
								

																	Bottarga di muggine
								
								
								
																	40
									g
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Prezzemolo
								
								
								da tritare
																	
									q.b.
																

								

							
								

																	Vongole
								
								
								(arselle)
																	1
									kg
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le linguine con bottarga e arselle iniziate preparando le vongole: pulitele scartando quelle con il guscio rotto, poi sciacquatele ripetutamente sotto l’acqua fredda corrente 1. Ora ponete le vongole  in un colino capiente che andrà immerso in una bacinella piena d’acqua, per circa mezz’ora, in modo da permettere lo spurgo di eventuali impurità 2. Trascorso il tempo necessario, scolate per bene le vongole e mettetele da parte, quindi fate imbiondire due spicchi di aglio schiacciati in una padella antiaderente con tre cucchiai di olio extravergine di oliva 3.
									

								

															

																		
																															
											
										
																														
																		Quando l’aglio sarà pronto unite le vongole 4 e copritele con un coperchio per farle dischiudere (occorreranno pochi minuti) 5. Nel frattempo portate ad ebollizione una pentola di acqua salata e mettetevi a cuocere le bavette, poi scolatele al dente 6.
									

								

															

																		
																															
											
										
																														
																		Quando le vongole si saranno aperte unite il prezzemolo tritato 7 e la pasta scolata al dente 8, quindi aggiungete la bottarga di muggine grattugiandola direttamente sulla pasta 9. Mescolate bene per amalgamare tutti gli ingredienti, spegnete il fuoco e le vostre linguine con bottarga e arselle sono pronte per essere servite in tavola.
									

								

							
					    