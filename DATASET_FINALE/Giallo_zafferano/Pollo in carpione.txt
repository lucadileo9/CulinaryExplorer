Difficoltà: Molto facile
Il termine carpione, oltre ad indicare un pesce di lago, è un tipo di marinatura che si usa per conservare i pesci dalla carne delicata, come la trota o i piccoli pesci come le alborelle.
Questa preparazione è molto diffusa in varie regioni d’ Italia, con diverse varianti: quella più comune consiste nell’infarinare il pesce, friggerlo e poi farlo marinare in un'emulsione a base di acqua, vino bianco, aceto e pepe arricchita generalmente con verdure. In alcune ricette è previsto anche l’uso di erbe aromatiche come l’alloro e la salvia. Il gusto intenso e spiccato che caratterizza questa marinatura richiama alla mente il sapore deciso di un'altra preparazione tradizionale in cui predomina il sapore dell’aceto con il suo aroma inconfondibile, le zucchine a scapece.
Noi vi proponiamo una versione diversa di questa ricetta tipica utilizzando la carne in alternativa al pesce: il pollo in carpione. Un modo originale e saporito per gustare il pollo, che viene tagliato a bastoncini e fritto, prima di riposare per una notte immerso nella caratteristica marinatura. Servite il pollo in carpione come antipasto o secondo piatto, conquisterete anche i più scettici, amanti del carpione tradizionale!


						
						

														INGREDIENTI
							
							                            
                                
    								
    									
    										
    										881
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    881
    					
    					    					    					
    					    Carboidrati
    					    g
    					    22.4
    					
    					    					    					
    					      di cui zuccheri
    					    g
    					    3.7
    					
    					    					    					
    					    Proteine
    					    g
    					    62.1
    					
    					    					    					
    					    Grassi
    					    g
    					    55.9
    					
    					    					    					
    					      di cui saturi
    					    g
    					    6.87
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    150
    					
    					    					    					
    					    Sodio
    					    mg
    					    435
    					
    					    				
    			
                            
													


						
														
							
							

							
								

																	Petto di pollo
								
								
								
																	1
									kg
																

								

							
								

																	Acqua
								
								
								
																	500
									ml
																

								

							
								

																	Vino bianco secco
								
								
								
																	250
									ml
																

								

							
								

																	Aceto di vino bianco
								
								
								
																	250
									ml
																

								

							
								

																	Carote
								
								
								
																	1
									
																

								

							
								

																	Cipolle rosse
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Farina 00
								
								
								
																	
									q.b.
																

								

							
								

																	Pepe nero in grani
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il pollo in carpione iniziate pelando carota, poi tagliatela a strisce sottili per il senso della lunghezza 1. Prendete la cipolla, sbucciatela e dividetela a metà, quindi ponete la parte piatta di una metà su di un tagliere e affettatela nel senso della lunghezza 2. Lavate bene la costa sotto l’acqua corrente ed eliminate le foglie esterne, quelle laterali e sulla sommità. Eliminate la membrana filamentosa esterna con il pelapatate. Dividete la costa a metà e tagliatela in tante striscioline 3.
									

								

															

																		
																															
											
										
																														
																		Preparate il carpione: una ciotola capiente versate l’acqua 4, l’aceto di vino bianco 5 e il vino bianco secco 6,
									

								

															

																		
																															
											
										
																														
																		salate 7 unite il pepe in grani 8 e versate nella marinatura le verdure tagliate a striscioline: il sedano 9,
									

								

															

																		
																															
											
										
																														
																		la carota 10 e la cipolla 11, mescolate con un cucchiaio di legno per far insaporire gli ingredienti. Ora occupatevi della carne: tagliate il petto di pollo a bastoncini spessi circa 1,5 cm 12.
									

								

															

																		
																															
											
										
																														
																		Su di un vassoio ponete uno strato di farina, salate, pepate 13 e infarinate i bastoncini di pollo in modo da ricoprirli interamente 14. Ora ponete sul fuoco un tegame dal bordo alto adatto alla frittura, versate all’interno l’olio di semi 15 e fatelo scaldare, dovrà raggiungere una temperatura di circa 170°. Se non disponete di un termometro da cucina, per verificare la temperatura dell’olio, sbriciolate un po' di farina nella pentola prima di versare le ali di pollo: se sfrigola significa che l'olio è sufficientemente caldo per la frittura.
									

								

															

																		
																															
											
										
																														
																		Friggete le striscioline di pollo, poche alla volta, per qualche minuto finché non risulteranno leggermente dorate 16. Scolatele con un mestolo forato 17 e ponetele ad asciugare su un vassoio rivestito con carta assorbente 18.
									

								

															

																		
																															
											
										
																														
																		Lasciate raffreddare i bastoncini di pollo e poi versateli nel carpione (19-20), coprite la ciotola con pellicola trasparente 21. Lasciate riposare una notte e poi servite in tavola nello stesso recipiente.
									

								

							
					    