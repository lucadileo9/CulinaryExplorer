Difficoltà: Facile
La mousse all'arancia è un dessert al cucchiaio molto sfizioso che porterà in tavola tutta la bontà e tutta la freschezza degli agrumi. Si tratta di un dolce ideale da servire a conclusione di un pasto, poiché l'arancia dona alla mousse una nota particolarmente delicata e un sapore molto gradevole al palato. Questa deliziosa ricetta, che ha come base una meringa all'italiana spumosa e leggera, viene presentata in bicchierini monoporzione impreziositi da una decorazione realizzata con foglioline di menta e scorzette d'arancia ... un colorato tocco finale che andrà a completare questo dessert così goloso e invitante!


						
						

														INGREDIENTI
							
							                            
                                
    								
    									
    										
    										219
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    219
    					
    					    					    					
    					    Carboidrati
    					    g
    					    28.5
    					
    					    					    					
    					      di cui zuccheri
    					    g
    					    28.5
    					
    					    					    					
    					    Proteine
    					    g
    					    3.7
    					
    					    					    					
    					    Grassi
    					    g
    					    10
    					
    					    					    					
    					      di cui saturi
    					    g
    					    5.81
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    33
    					
    					    					    					
    					    Sodio
    					    mg
    					    235
    					
    					    				
    			
                            
													


						
														
							
														Ingredienti per la mousse (per 6 bicchierini da 150 ml)
							

							
								

																	Succo d'arancia
								
								
								
																	100
									ml
																

								

							
								

																	Scorza d'arancia
								
								
								
																	1
									
																

								

							
								

																	Panna fresca liquida
								
								
								
																	300
									ml
																

								

							
								

																	Zucchero
								
								
								
																	20
									g
																

								

							
								

																	Gelatina in fogli
								
								
								
																	7
									g
																

								

							
														
							
						
														
							
														per la meringa all'italiana
							

							
								

																	Zucchero
								
								
								
																	125
									g
																

								

							
								

																	Acqua
								
								
								
																	25
									ml
																

								

							
								

																	Albumi
								
								
								
																	65
									g
																

								

							
								

																	Sale fino
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la mousse all’arancia iniziate con la preparazione della meringa all’italiana. Mettete sul fuoco un pentolino, versate lo zucchero e l’acqua 1 e fate cuocere a fuoco basso fino a quando lo zucchero si sarà completamente sciolto 2; lo sciroppo non dovrà superare i 121°C, potete misurare con un termometro da cucina. Nel frattempo iniziate a lavorare gli albumi; aggiungete un pizzico di sale e montateli con la planetaria (oppure con uno sbattitore elettrico) a velocità media 3 fino a che saranno diventati bianchi.
									

								

															

																		
																															
											
										
																														
																		Quando lo sciroppo avrà raggiunto i 121° 4, versatelo a filo sugli albumi, continuando a lavorarli a velocità media 5; fate andare le fruste fino a quando il composto non sarà diventato completamente freddo. Una volta pronto, otterrete una meringa all’italiana che avrà una consistenza candida e spumosa 6; mettete da parte la meringa.
									

								

															

																		
																															
											
										
																														
																		Mettete la gelatina in fogli in ammollo in una bacinella con acqua fredda per almeno 10 minuti 7 e nel frattempo preparate lo sciroppo all'arancia; in un pentolino versate lo zucchero 8 e la scorza d’arancia grattugiata 9.
									

								

															

																		
																															
											
										
																														
																		Aggiungete anche il succo d’arancia 10 e fate cuocere a fuoco basso per qualche minuto fino a quando lo zucchero si sarà sciolto. Lasciate intiepidire lo sciroppo d’arancia e con una spatola aggiungetelo alla meringa all’italiana, mescolando molto delicatamente dall’alto verso il basso perchè non si smonti 11. Successivamente lavorate con la planetaria la panna liquida fino a quando sarà semi montata 12.
									

								

															

																		
																															
											
										
																														
																		Con la spatola aggiungete delicatamente la panna alla meringa, sempre mescolando dall’alto verso il basso 13. Ponete ora una parte del composto all’arancia in una ciotola, strizzate la gelatina e scioglietela nel composto con un cucchiaino (se necessario potete scioglierla in microonde) 14. Quando la gelatina si sarà completamente sciolta, incorporate il composto in cui avete disciolto la gelatina alla meringa all’italiana 15.
									

								

															

																		
																															
											
										
																														
																		Amalgamate delicatamente la mousse, copritela con la pellicola trasparente, dopodichè ponetela in frigorifero a rassodare almeno per 2 ore 16. Trascorso il tempo di riposo, trasferite la mousse in una sac-à-poche con la bocchetta liscia e versatela nei bicchierini 17. Decorate la mousse all’arancia con qualche pezzetto d’arancia, le scorzette, una fogliolina di menta 18 e servite.
									

								

							
					    