Difficoltà: Facile
La pesca del tonno in Sicilia è una pratica dalle origini molto antiche e non stupisce che questo pesce così prelibato sia protagonista di molti piatti della tradizione culinaria di questa regione, come nella ricetta del tonno con cipollata. Solitamente abituati a gustare il tonno sotto forma di tagliata, magari avvolto in una crosta di sesamo o pistacchi, questa preparazione andrà incontro ai gusti di chi non ama mangiare il pesce crudo: il tonno, infatti, viene prima scottato a parte e poi cotto ulteriormente insieme alle cipolle, caratterizzate da una stuzzicante nota agrodolce. Semplice e di carattere come le migliori ricette regionali della nostra penisola, il tonno con cipollata è un ottimo secondo di mare per tutte le occasioni, a patto che l’ingrediente principale sia fresco e di prima qualità!


												
						
						

														INGREDIENTI
							
													


						
							
							

							
								

																	Tonno
								
								
								(4 tranci)
																	880
									g
																

								

							
								

																	Cipolle bianche
								
								
								
																	720
									g
																

								

							
								

																	Passata di pomodoro
								
								
								
																	35
									g
																

								

							
								

																	Vino bianco
								
								
								
																	300
									g
																

								

							
								

																	Acqua
								
								
								
																	200
									g
																

								

							
								

																	Zucchero
								
								
								
																	1
									cucchiaino
																

								

							
								

																	Prezzemolo
								
								
								da tritare
																	1
									ciuffo
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il tonno con cipollata per prima cosa occupatevi delle cipolle: sbucciate le cipolle, dividetele a metà 1 e tagliatele a fettine sottili 2. Scaldate un filo d’olio in una casseruola e aggiungete le cipolle 3.
									

								

															

																		
																															
											
										
																														
																		Unite lo zucchero 4 e il sale 5 e cuocete a fiamma medio-bassa per almeno 15 minuti, mescolando di tanto in tanto 6.
									

								

															

																		
																															
											
										
																														
																		Nel frattempo scottate i tranci di tonno: in una padella a parte scaldate un filo d’olio, adagiate i tranci di tonno 7 e fate dorare leggermente entrambi i lati per circa un minuto 8, poi rimuoveteli dalla padella 9 e tenete da parte.
									

								

															

																		
																															
											
										
																														
																		Trascorso il tempo di cottura delle cipolle, prendete un’altra padella più capiente e aggiungete un filo d’olio: versate nella padella sia le cipolle cotte 10 che il tonno scottato 11, alzate la fiamma e sfumate con il vino bianco 12.
									

								

															

																		
																															
											
										
																														
																		Quando l’alcool sarà evaporato completamente aggiungete la passata di pomodoro 13 e rimestate delicatamente per amalgamarla, poi unite anche il prezzemolo tritato 14. Aggiustate di sale e di pepe 15 e abbassate la fiamma.
									

								

															

																		
																															
											
										
																														
																		A questo punto aggiungete l’acqua 16 e cuocete a fiamma media per circa 20 minuti, smuovendo la padella di tanto in tanto per non far attaccare il tonno 17. Il vostro tonno con cipollata è pronto per essere servito ben caldo, ma sarà ottimo anche a temperatura ambiente 18!
									

								

							
					    