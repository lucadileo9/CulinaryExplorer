Difficoltà: Media
Oggi al mercato abbiamo trovato una verdurina molto particolare e di stagione: gli agretti! Li conoscete e sapete come pulirli e cucinarli? In molte regioni d’Italia sono meglio noti come barba dei frati, per via del loro buffo aspetto filiforme. Saranno protagonisti di una ricetta perfetta per le merende all’aria aperta, che si ispira alle tradizionali torte salate: tortine salate di agretti! La diffusione degli agretti nella nostra tradizione culinaria si deve soprattutto alla comunità ebraica romana: infatti, secondo i precetti della cucina Kosher, gli agretti sono uno dei piatti da consumarsi nei giorni di riposo settimanale nei mesi primaverili. Le nostre tortine salate di agretti sono pronte... Il profumo è buonissimo e l’aspetto campagnolo fa subito pic-nic, come si fa a resistere? Noi non perdiamo altro tempo e le mangiamo subito...e dato che il periodo degli agretti non dura a lungo, perchè non realizzare anche le sfoglie di agretti altrettanto saporite e sfiziose e tante altre ricette con agretti!


						
						

														INGREDIENTI
							
													


						
														
							
														Ingredienti per 10 tortine
							

							
								

																	Olio extravergine d'oliva
								
								
								 
																	65
									g
																

								

							
								

																	Farina 0
								
								
								 
																	200
									g
																

								

							
								

																	Acqua
								
								
								fredda
																	45
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la farcia
							

							
								

																	Barba di frate (agretti)
								
								
								(puliti 130 g)  
																	190
									g
																

								

							
								

																	Olio extravergine d'oliva
								
								
								 
																	10
									g
																

								

							
								

																	Panna fresca liquida
								
								
								 
																	50
									g
																

								

							
								

																	Uova
								
								
								bio
																	1
									
																

								

							
								

																	Robiola
								
								
								
																	200
									g
																

								

							
								

																	Parmigiano Reggiano DOP
								
								
								grattugiato
																	50
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per foderare e spolverizzare
							

							
								

																	Pangrattato
								
								
								
																	10
									g
																

								

							
								

																	Parmigiano Reggiano DOP
								
								
								
																	10
									g
																

								

							
								

																	Olio extravergine d'oliva
								
								
								 
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le tortine salate di agretti iniziate dalla pulizia di quest'ultimi, eliminando la parte finale più terrosa e coriacea 1. Una volta che ne avrete ricavati circa 130 gr sbollentateli per 30 secondi in acqua bollente 2, poi scolateli e trasferiteli subito in una ciotola con acqua e ghiaccio 3, in modo da fissarne il colore.
									

								

															

																		
																															
											
										
																														
																		Una volta raffreddati scolateli di nuovo e tamponateli con un foglio di carta da cucina 4. Trasferiteli all'interno di una ciotola e conditeli con olio 5 e sale. In un'altra ciotola lavorate la robiola con una spatola 6
									

								

															

																		
																															
											
										
																														
																		e stemperatela con un pò di panna 7. Poi unite il parmigiano grattugiato 8, l'uovo leggermente sbattuto 9 e amalgamate il tutto.
									

								

															

																		
																															
											
										
																														
																		In ultimo aggiungete anche gli agretti 10 e tenete da parte il ripieno. Occupatevi a questo punto dell'impasto per realizzare le basi delle tortine: in un mixer versate la farina 11, un pizzico di sale, l'olio 12
									

								

															

																		
																															
											
										
																														
																		e l'acqua fredda 13. Poi azionatelo fino ad ottenere un composto sbriciolato: basteranno pochi istanti 14 e trasferitelo su un piano di lavoro 15.
									

								

															

																		
																															
											
										
																														
																		Compattatelo con le mani 16 e dividetelo in 10 porzioni 17 che serviranno a realizzare le 10 tortine. Ungete e spolverizzate con il pangrattato 10 stampini dal diametro di 8 cm 19.
									

								

															

																		
																															
											
										
																														
																		Poi stendete le singole porzioni di pasta, una alla volta 19 e ricavate dei dischetti da 11 cm utilizzando un coppapasta 20; potete aggiungere lo scarto ad un altro pezzetto che dovrete stendere, proseguendo in questo modo per tutte le tortine. Trasferite ciascun disco di pasta all'interno dello stampino 21 e lasciatelo aderire bene al fondo e ai bordi.
									

								

															

																		
																															
											
										
																														
																		Una volta che avrete foderato tutti gli stampini 22 bucherellateli con i rebbi di una forchetta e trasferite all'interno di essi un pò di crema con gli agretti, arrotolandoli con una forchetta e un cucchiaio, aggiungendo ancora un pò di crema su ciascuno stampino (23-24).
									

								

															

																		
																															
											
										
																														
																		Una volta che avrete terminato tutte le tortine 25, spolverizzatele leggermente con il pangrattato 26 e con il Parmigiano grattugiato 27.
									

								

															

																		
																															
											
										
																														
																		Sistematele su una leccarda 28 e cuocete in forno statico preriscaldato a 180° per circa 30 minuti. Quando risulteranno ben dorate estraete le tortine salate di agretti dal forno 29 e servitele ancora calde 30!
									

								

							
					    