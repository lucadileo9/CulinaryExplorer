Difficoltà: Facile
Non tutti sanno che della zucchina esiste una speciale varietà che si coltiva nelle campagne venete e friulane ed è caratterizzata da un colore giallo intenso, un gusto dolcissimo che ricorda quello della zucca e una consistenza morbida. In cucina questa zucchina gialla è molto versatile: dal dolce al salato, sono innumerevoli le ricette che si possono realizzare con questo ortaggio dalle tinte dorate. Ispirati dalla sua cremosità, che la rende perfetta per condire i risotti, abbiamo realizzato la pasta con prosciutto crudo e zucchine gialle, un primo piatto avvolgente con aggiunta di note piacevolmente croccanti, un’idea gustosa per assaporare al meglio questa insolita zucchina!

Scoprite anche la nostra pasta con zucchine e prosciutto cotto e la pasta al forno con crema di zucchine!


												
						
						

														INGREDIENTI
							
							                            
                                
    								
    									
    										
    										409
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    409
    					
    					    					    					
    					    Carboidrati
    					    g
    					    54.6
    					
    					    					    					
    					      di cui zuccheri
    					    g
    					    4.6
    					
    					    					    					
    					    Proteine
    					    g
    					    19.7
    					
    					    					    					
    					    Grassi
    					    g
    					    12.4
    					
    					    					    					
    					      di cui saturi
    					    g
    					    5.27
    					
    					    					    					
    					    Fibre
    					    g
    					    10.2
    					
    					    					    					
    					    Colesterolo
    					    mg
    					    33
    					
    					    					    					
    					    Sodio
    					    mg
    					    1091
    					
    					    				
    			
                            
													


						
							
							

							
								

																	Spaghetti 5 cereali
								
								
								
																	320
									g
																

								

							
								

																	Zucchine gialle
								
								
								
																	200
									g
																

								

							
								

																	Prosciutto crudo
								
								
								
																	100
									g
																

								

							
								

																	Caciocavallo
								
								
								
																	15
									g
																

								

							
								

																	Scalogno
								
								
								
																	1
									
																

								

							
								

																	Timo
								
								
								
																	
									q.b.
																

								

							
								

																	Burro
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta con crema di zucchine gialle e prosciutto per prima cosa ponete sul fuoco una pentola colma di acqua da salare a bollore; servirà per la cottura della pasta. Nel frattempo tagliate a listarelle le fette di prosciutto crudo 1. Lavate le zucchine, spuntatele quindi tagliatele a metà 2 nel verso lungo e poi affettatele 3.
									

								

															

																		
																															
											
										
																														
																		Mondate lo scalogno e affettatelo 4. Ora in un tegame sciogliete a fuoco dolce il burro 5 e aggiungete il prosciutto precedentemente tagliato 6.
									

								

															

																		
																															
											
										
																														
																		Lasciate tostare il prosciutto per circa 6 minuti e quando sarà croccante trasferitelo su un vassoio ricoperto con carta assorbente 7 per asciugare il grasso in eccesso. Nello stesso tegame aggiungete lo scalogno 8 e le zucchine 9.
									

								

															

																		
																															
											
										
																														
																		Cuocete a fuoco moderato per 10 minuti, aggiungendo al bisogno l’acqua di cottura della pasta 10 per non far asciugare la preparazione. Quando le zucchine saranno quasi pronte versate gli spaghetti nella pentola 11e cuocete per il tempo indicato sulla confezione. Quando le zucchine saranno tenere frullatele con il mixer ad immersione 12.
									

								

															

																		
																															
											
										
																														
																		Fino a ottenere una purea 13. Quando mancheranno 5 cinque minuti alla cottura della pasta, scolatela direttamente nel condimento di zucchine 14, mescolate, versate un mestolo di acqua della pasta e proseguite la cottura 15.
									

								

															

																		
																															
											
										
																														
																		A questo punto potete unire le listarelle di prosciutto 16, insaporite con il caciocavallo grattugiato 17 e foglioline di timo, servite subito la pasta con prosciutto crudo e zucchine gialle 18.
									

								

							
					    