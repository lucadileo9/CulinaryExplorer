Difficoltà: Facile
Famoso per le sue virtù benefiche capaci di ristabilire l’equilibrio psicofisico dell’organismo, il golden milk è una bevanda a base di curcuma e latte vegetale che arriva dall’Oriente e che ormai è entrata a far parte anche delle nostre abitudini alimentari. Noi ci siamo ispirati a questa ricetta della tradizione ayurvedica per realizzare una versione su stecco estremamente sfiziosa, ideale per i mesi estivi: il gelato golden milk! Dopo aver deliziato i più piccoli con il gelato allo yogurt e frutta, abbiamo pensato che anche i grandi avessero bisogno di concedersi una pausa rinfrescante per recuperare le energie… ecco quindi come preparare in poche mosse un delizioso gelato bicolor che abbina il gusto fresco del latte di cocco a quello intenso e aromatico delle spezie per un benessere tutto da mordere. Con il gelato golden milk quest’anno l’estate si tinge di giallo-oro!


												
						
						

														INGREDIENTI
							
							                            
                                
    								
    									
    										
    										68
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    68
    					
    					    					    					
    					    Carboidrati
    					    g
    					    13.4
    					
    					    					    					
    					      di cui zuccheri
    					    g
    					    9.1
    					
    					    					    					
    					    Proteine
    					    g
    					    1
    					
    					    					    					
    					    Grassi
    					    g
    					    1
    					
    					    					    					
    					      di cui saturi
    					    g
    					    0.08
    					
    					    					    					
    					    Fibre
    					    g
    					    0.5
    					
    					    					    					    					
    					    Sodio
    					    mg
    					    3
    					
    					    				
    			
                            
													


						
							
														Ingredienti per 6 gelati
							

							
								

																	Latte di cocco
								
								
								
																	400
									g
																

								

							
								

																	Sciroppo di acero
								
								
								
																	50
									g
																

								

							
								

																	Curcuma in polvere
								
								
								
																	½
									cucchiaino
																

								

							
								

																	Cannella in polvere
								
								
								
																	1
									pizzico
																

								

							
								

																	Zenzero in polvere
								
								
								
																	1
									pizzico
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il gelato golden milk, versate il latte di cocco in un pentolino, aggiungete lo sciroppo d’acero 1 e aromatizzate con i semi e il baccello di vaniglia 2. Portate il composto a bollore mescolando con una marisa o una frusta 3.
									

								

															

																		
																															
											
										
																														
																		Togliete il pentolino dal fuoco, eliminate il baccello della bacca di vaniglia e dividete il composto in due parti, una da 150 g e una da 300 g 4. Nella ciotola da 300 g aggiungete la curcuma 5, la cannella 6
									

								

															

																		
																															
											
										
																														
																		e lo zenzero in polvere 7. Mescolate bene con una frusta 8 e riponete entrambe le ciotole in frigorifero per 5 minuti 9.
									

								

															

																		
																															
											
										
																														
																		Prendete uno stampo per ghiaccioli della capacità di 70 ml per ogni stecco, e riempitelo con il composto bianco, distribuendolo equamente all'interno di 6 scomparti 10, poi riponete lo stampo in freezer per circa 10 minuti. Trascorso questo tempo, riprendete lo stampo 11 e versate il composto speziato sopra a quello bianco 12.
									

								

															

																		
																															
											
										
																														
																		A questo punto, coprite con il coperchio, aggiungete i bastoncini 13 e lasciatelo rassodare in freezer per almeno 5 ore. Al momento di estrarre i gelati, passate velocemente lo stampo sotto l'acqua corrente per facilitare l'operazione 14 e gustate il vostro gelato golden milk per una pausa rigenerante 15!
									

								

							
					    