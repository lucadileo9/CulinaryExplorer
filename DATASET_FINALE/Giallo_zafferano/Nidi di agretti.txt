Difficoltà: Facile
Sono conosciuti col nome di barba di frate per via del loro aspetto filiforme, ma vengono anche chiamati agretti a causa del loro gusto leggermente acidulo, e la loro stagione è la primavera! Ottimi da soli come contorno o come condimento per una fresca insalata di pasta, questa volta li abbiamo abbinati alle uova per realizzare un secondo piatto gustoso e scenografico: i nidi di agretti. Grazie a una breve cottura al forno otterrete delle deliziose uova all’occhio di bue che al primo tocco di forchetta riveleranno tutta la loro scioglievole bontà… aggiungeteci l’effetto filante del provolone ed ecco che i nidi di agretti sono pronti per conquistare tutti i vostri ospiti! Potrebbe diventare anche una bella idea per il pranzo di Pasqua, voi che ne dite?


												
						
						

														INGREDIENTI
							
							                            
                                
    								
    									
    										
    										268
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    268
    					
    					    					    					
    					    Carboidrati
    					    g
    					    3.4
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    15.1
    					
    					    					    					
    					    Grassi
    					    g
    					    21.6
    					
    					    					    					
    					      di cui saturi
    					    g
    					    11.45
    					
    					    					    					
    					    Fibre
    					    g
    					    3
    					
    					    					    					
    					    Colesterolo
    					    mg
    					    255
    					
    					    					    					
    					    Sodio
    					    mg
    					    676
    					
    					    				
    			
                            
													


						
							
														Ingredienti per 4 nidi
							

							
								

																	Barba di frate (agretti)
								
								
								(da pulire)
																	600
									g
																

								

							
								

																	Uova
								
								
								
																	4
									
																

								

							
								

																	Provolone piccante
								
								
								
																	60
									g
																

								

							
								

																	Burro
								
								
								
																	50
									g
																

								

							
								

																	Acqua
								
								
								
																	100
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i nidi di agretti, per prima cosa pulite la verdura: eliminate le radici alla base 1, sciacquate gli steli 2 e scolateli. In una padella fate sciogliere il burro insieme a uno spicchio d’aglio, poi aggiungete gli agretti 3 e fateli insaporire per pochi istanti a fuoco vivace.
									

								

															

																		
																															
											
										
																														
																		Regolate di sale 4, versate l’acqua nella padella 5, coprite con il coperchio 6 e cuocete per 10 minuti a fiamma media . Una volta che gli agretti saranno cotti, rimuovete l’aglio e lasciate intiepidire.
									

								

															

																		
																															
											
										
																														
																		A questo punto modellate gli agretti per formare 4 anelli su una leccarda foderata con carta forno 7. Grattugiate il provolone con una grattugia a maglie larghe e distribuitelo all’interno dei nidi 8, tenendone un po’ da parte per la guarnizione finale. Infine aggiungete un uovo intero ciascuno versandolo delicatamente nel centro 9. Cuocete in forno statico preriscaldato a 190° per circa 10 minuti.
									

								

															

																		
																															
											
										
																														
																		A fine cottura 10, aggiungete il formaggio rimasto in superficie 11 e aggiustate di sale e di pepe: i vostri nidi di agretti sono pronti per essere serviti ancora caldi 12!
									

								

							
					    