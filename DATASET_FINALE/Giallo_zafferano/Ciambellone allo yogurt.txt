Difficoltà: Molto facile
Certi dolci non passano mai di moda e il ciambellone è uno di questi! Insieme a quello al cacao è sicuramente la soluzione perfetta per una colazione nutriente o una merenda genuina, soprattutto in questa versione: il ciambellone allo yogurt, infatti, è realizzato con yogurt greco, come la soffice torta allo yogurt, e olio di semi, senza uso di burro. Il risultato è una torta alta, morbida e profumata, ottima da gustare da sola, da inzuppare nel latte oppure da accompagnare con un po’ di marmellata. Semplicissimo da preparare, il ciambellone allo yogurt diventerà un elemento immancabile sulla vostra tavola della colazione o nello zainetto dei vostri bimbi, per affrontare la giornata con una buona fetta… ops! volevamo dire dose, di dolcezza e buonumore!

E se cercate un'altra ricetta per preparare il ciambellone senza il burro, provate anche quello con olio extravergine! Per una variante golosa vi proponiamo questa versione con gocce di cioccolato!


						
						

														INGREDIENTI
							
							                            
                                
    								
    									
    										
    										369.6
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    369.6
    					
    					    					    					
    					    Carboidrati
    					    g
    					    53.5
    					
    					    					    					
    					      di cui zuccheri
    					    g
    					    32.5
    					
    					    					    					
    					    Proteine
    					    g
    					    8
    					
    					    					    					
    					    Grassi
    					    g
    					    13.7
    					
    					    					    					
    					      di cui saturi
    					    g
    					    3.5
    					
    					    					    					
    					    Fibre
    					    g
    					    116.3
    					
    					    					    					
    					    Colesterolo
    					    mg
    					    0.6
    					
    					    					    					
    					    Sodio
    					    mg
    					    33.2
    					
    					    				
    			
                            
													


						
														
							
														Ingredienti per uno stampo da ciambella di 24 cm di diametro
							

							
								

																	Uova
								
								
								(circa 6 medie)
																	300
									g
																

								

							
								

																	Zucchero
								
								
								 
																	300
									g
																

								

							
								

																	Yogurt greco
								
								
								 
																	200
									g
																

								

							
								

																	Olio di semi
								
								
								
																	90
									g
																

								

							
								

																	Farina 00
								
								
								 
																	200
									g
																

								

							
								

																	Fecola di patate
								
								
								
																	50
									g
																

								

							
								

																	Lievito in polvere per dolci
								
								
								 
																	10
									g
																

								

							
								

																	Scorza di limone
								
								
								 
																	1
									
																

								

							
														
							
						
														
							
														Per imburrare e infarinare
							

							
								

																	Burro
								
								
								
																	
									q.b.
																

								

							
								

																	Farina 00
								
								
								 
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il ciambellone allo yogurt, innanzitutto assicuratevi che tutti gli ingredienti siano a temperatura ambiente. Unite le uova 1 e lo zucchero 2 nella ciotola di una planetaria munita di fruste e cominciate a montare 3
									

								

															

																		
																															
											
										
																														
																		fino a ottenere un composto bianco e spumoso 4; se non avete la planetaria, potete usare uno sbattitore elettrico. Versate l’olio di semi a filo mentre la planetaria è in funzione 5. In una ciotola a parte, setacciate la farina, la fecola di patate e il lievito 6 e mescolateli tra loro.
									

								

															

																		
																															
											
										
																														
																		Unite le polveri al composto nella planetaria, un cucchiaio alla volta 7, senza mai smettere di montare. Una volta finite le polveri, aggiungete lo yogurt in 2-3 volte, mantenendo sempre la planetaria in funzione 8. Quando il composto è ben omogeneo, spegnete la planetaria, aggiungete la scorza di limone grattugiata 9 e mescolate bene con una spatola.
									

								

															

																		
																															
											
										
																														
																		Imburrate e infarinate uno stampo da ciambella del diametro di 24 cm, riempitelo con l’impasto ottenuto 10 e infornate in forno statico preriscaldato a 170° per 60 minuti nel ripiano più basso del forno. Se la ciambella dovesse scurirsi troppo in superficie, coprite con un foglio di alluminio e continuate la cottura. Dopo aver verificato la cottura con uno stecchino, sfornate la ciambella 11, lasciatela raffreddare e sformatela su una gratella 12. Il vostro ciambellone allo yogurt è pronto per essere gustato!
									

								

							
					    