Difficoltà: Facile
Quante volte vi sarà capitato di avere in frigorifero un rotolo di pasta sfoglia in scadenza? Per utilizzarla vi proponiamo una ricetta davvero golosa: le sfogliatine di riso dolci. Sono monoporzioni perfette per una colazione ricca e nutriente. Farcite con una crema di riso basmati, aromatizzata con cannella, arancia e limone. Grazie a questa tipologia di riso dal chicco sottile, noto per la sua fragranza, e con agli aromi utilizzati otterrete un profumo unico e un gusto avvolgente. Il ripieno perfetto per farcire la pasta sfoglia pronta. Ma se amate mettervi alla prova in cucina, potete realizzarla a casa con la nostra ricetta! 

Provate anche la nostra torta di riso, davvero buonissima!


						
						

														INGREDIENTI
							
							                            
                                
    								
    									
    										
    										612
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    612
    					
    					    					    					
    					    Carboidrati
    					    g
    					    85.8
    					
    					    					    					
    					      di cui zuccheri
    					    g
    					    34.2
    					
    					    					    					
    					    Proteine
    					    g
    					    6.8
    					
    					    					    					
    					    Grassi
    					    g
    					    26.9
    					
    					    					    					
    					      di cui saturi
    					    g
    					    9.79
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    106
    					
    					    					    					
    					    Sodio
    					    mg
    					    551
    					
    					    				
    			
                            
													


						
														
							
														Ingredienti per la crema di riso
							

							
								

																	Riso Basmati
								
								
								
																	100
									g
																

								

							
								

																	Latte di mandorle
								
								
								(senza zucchero)
																	400
									g
																

								

							
								

																	Cannella in polvere
								
								
								
																	½
									cucchiaino
																

								

							
								

																	Scorza d'arancia
								
								
								
																	½
									
																

								

							
								

																	Scorza di limone
								
								
								
																	½
									
																

								

							
								

																	Tuorli
								
								
								(circa 2)
																	30
									g
																

								

							
								

																	Zucchero
								
								
								
																	100
									g
																

								

							
								

																	Sale fino
								
								
								
																	1
									pizzico
																

								

							
								

																	Amido di mais (maizena)
								
								
								
																	25
									g
																

								

							
														
							
						
														
							
														per le sfogliatine
							

							
								

																	Pasta Sfoglia
								
								
								rotolo rettangolare
																	1
									
																

								

							
								

																	Latte di mandorle
								
								
								
																	
									q.b.
																

								

							
								

																	Zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le sfogliatine di riso dolci come prima cosa occupatevi della crema. In un pentolino versate il latte di mandorla, il riso 1, la scorza d'arancia, quella di limone e la cannella 2. Mescolate 3 e cuocete per circa 15 minuti, mescolando di tanto in tanto. 
									

								

															

																		
																															
											
										
																														
																		In un altro pentolino versate i tuorli, lo zucchero 4, la maizena e il sale 5. Mescolate subito con una frusta 6 e tenete da parte. 
									

								

															

																		
																															
											
										
																														
																		Trascorsi i 15 minuti 7 versate una parte del composto, cercando di far scendere solo il latte e lasciando il riso nella pentola, all'interno del composto di tuorli 8. Mescolate con una frusta per amalgamare 9 
									

								

															

																		
																															
											
										
																														
																		e aggiungete poi anche la parte restante 10. Mescolate ancora e riportate sul fuoco 11. Cuocete per altri 5 minuti, mescolando di continuo, sino a raggiungere un leggero bollore 12. 
									

								

															

																		
																															
											
										
																														
																		Trasferite la crema ottenuta in una pirofila 13. Coprite con pellicola e lasciate raffreddare per un'ora in frigorifero. Una volta che la crema sarà fredda srotolate la sfoglia su un piano e ricavate 4 strisce larghe 8 cm 14. Disponete al centro di ogni striscia abbondante crema 15
									

								

															

																		
																															
											
										
																														
																		e utilizzando una forchetta compattatela in modo da lasciare mezzo cm libero da entrambi i lati 16. A questo punto sollevate entrambe le estremità della pprima striscia e portandole verso il centro fatele combaciare 17. Sigillate quindi pizzicando con le dita 18.  
									

								

															

																		
																															
											
										
																														
																		Sigillate poi i bordi laterali, pizzicando con le dita come appena fatto 19. Assicuratevi che ciascun fagottino sia ben chiuso 20 prima di trasferirlo su una leccarda. Proseguite in questo modo per tutti gli altri. Spennellate poi solo una delle metà dei fagottini con poco latte di mandorla 21
									

								

															

																		
																															
											
										
																														
																		e cospargetela con lo zucchero 22. Cuocete in forno ventilato preriscaldato a 180° nel ripiano centrale per 15 minuti. Quando saranno ben dorati sfornateli 23, lasciateli intiepidire e serviteli 24. 
									

								

							
					    