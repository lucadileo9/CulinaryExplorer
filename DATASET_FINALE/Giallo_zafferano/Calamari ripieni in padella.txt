Difficoltà: Facile
Se dovessimo fare una classifica delle migliori ricette con i calamari, sicuramente questi calamari ripieni in padella sarebbero al primo posto! Amati in tutte le loro varianti, i calamari ripieni sono un secondo piatto di pesce intramontabile, da gustare in bianco, accompagnati con un'insalatina, ma deliziosi anche in questa versione al sugo insaporito dalla naturale salinità dei capperi e dalle note piacevolmente piccantine del peperoncino fresco. Per il ripieno? Si può realizzare con il pane che si ha in avanzo in casa e con gli stessi tentacoli dei calamari! Morbidissimi, saporiti da preparare senza accendere il forno: un vero successo a tavola!


												
						
						

														INGREDIENTI
							
													


						
							
							

							
								

																	Calamari
								
								
								da pulire
																	1
									kg
																

								

							
								

																	Pane bianco in cassetta
								
								
								
																	250
									g
																

								

							
								

																	Prezzemolo
								
								
								
																	2
									ciuffi
																

								

							
								

																	Aglio
								
								
								
																	2
									spicchi
																

								

							
								

																	Vino bianco
								
								
								
																	35
									g
																

								

							
								

																	Sale fino
								
								
								
																	
									q.b.
																

								

							
								

																	Peperoncino fresco
								
								
								
																	
									q.b.
																

								

							
								

																	Capperi sotto sale
								
								
								
																	25
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pomodori pelati
								
								
								
																	800
									g
																

								

							
								

																	Scorza di limone
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i calamari ripieni in padella tritate il prezzemolo 1 e tagliate a piccoli cubetti il pane (vi srevirà per la farcitura successiva) 2. Incidete il peperoncino per il verso lungo 3.
									

								

															

																		
																																											
											
										
																						
											
										
																						
											
										
																																										
																		In una padella scaldate pochissimo olio con l’aglio, il peperoncino inciso e i gambi di prezzemolo 4. Versate i pomodori pelati 5, i capperi (precedentemente dissalati) 6 e lasciate cuocere 40 minuti a fuoco basso; regolate di sale in cottura. 
									

								

															

																		
																																											
											
										
																						
											
										
																						
											
										
																																										
																		Intanto passate alla pulizia dei calamari: eliminate l’interno 7 e gli occhi dai tentacoli. Mantenete la pelle e le ali, mentre tritate grossolanamente i tentacoli 8. In una padella scaldate un po’ d’olio e fate sfrigolare a fiamma molto alta i tentacoli 9.
									

								

															

																		
																																											
											
										
																						
											
										
																						
											
										
																																										
																		Unite anche il pane mescolando spesso 10 per insaporire 11. Versate il composto nel nel mixer 12. 
									

								

															

																		
																																											
											
										
																						
											
										
																						
											
										
																																										
																		Aromatizzate con il prezzemolo 13, il sale e la scorza di limone 14, frullate tutto per ottenere delle briciole 15. 
									

								

															

																		
																																											
											
										
																						
											
										
																						
											
										
																																										
																		Farcite i calamari lasciando circa 2 cm dal bordo 16 e sigillate con uno stuzzicadenti per non far fuoriuscire il ripieno in cottura 17. Nella padella scaldate dell’olio e scottate i calamari a fiamma viva 18 cercando di rigirarli su tutti i lati, aiutatevi con delle pinze.
									

								

															

																		
																																											
											
										
																						
											
										
																						
											
										
																																										
																		Sfumate con il vino bianco 19 e lasciate evaporare 20. Nel frattempo il sugo sarà pronto, eliminate l'aglio, il peperoncino e i gambi del prezzemolo 21. 
									

								

															

																		
																																											
											
										
																						
											
										
																						
											
										
																																										
																		Trasferite i calamari nel sugo 22. Lasciate insaporire giusto 1-2 minuti 23 e servite ben caldi i calamari ripieni in padella 24.
									

								

							
					    