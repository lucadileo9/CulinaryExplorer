Difficoltà: Media
I pacchetti regalo sono il dolce perfetto per rendere davvero unico e speciale un compleanno, una festa tra amici o un té con le amiche! Tanti piccoli pacchetti che contengono una sorpresa: un cuore di mud cake al cioccolato fondente farcita di crema al burro. E all'esterno? L'involucro e il fiocco sono di marzapane colorato con coloranti alimentari, che potrete scegliere tra le tonalità preferite per decorare con fantasia i vostri deliziosi pacchetti regalo!


						
						

														INGREDIENTI
							
							                            
                                
    								
    									
    										
    										1107
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1107
    					
    					    					    					
    					    Carboidrati
    					    g
    					    103.7
    					
    					    					    					
    					      di cui zuccheri
    					    g
    					    103.3
    					
    					    					    					
    					    Proteine
    					    g
    					    11.7
    					
    					    					    					
    					    Grassi
    					    g
    					    71.7
    					
    					    					    					
    					      di cui saturi
    					    g
    					    31.77
    					
    					    					    					
    					    Fibre
    					    g
    					    6
    					
    					    					    					
    					    Colesterolo
    					    mg
    					    394
    					
    					    					    					
    					    Sodio
    					    mg
    					    59
    					
    					    				
    			
                            
													


						
														
							
														Ingredienti per la mud cake (per 12 pacchetti)
							

							
								

																	Burro
								
								
								
																	250
									g
																

								

							
								

																	Zucchero
								
								
								
																	250
									g
																

								

							
								

																	Farina 00
								
								
								
																	220
									g
																

								

							
								

																	Cioccolato fondente
								
								
								
																	200
									g
																

								

							
								

																	Cacao amaro in polvere
								
								
								
																	30
									g
																

								

							
								

																	Caffè solubile
								
								
								
																	7
									g
																

								

							
								

																	Latte intero
								
								
								
																	100
									ml
																

								

							
								

																	Uova
								
								
								medie
																	3
									
																

								

							
								

																	Lievito in polvere per dolci
								
								
								
																	8
									g
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														Per la crema al burro
							

							
								

																	Burro
								
								
								
																	350
									g
																

								

							
								

																	Zucchero
								
								
								
																	300
									g
																

								

							
								

																	Tuorli
								
								
								
																	12
									
																

								

							
								

																	Acqua
								
								
								
																	100
									ml
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														Per decorare
							

							
								

																	Marzapane
								
								
								
																	1
									kg
																

								

							
								

																	Coloranti alimentari
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pacchetti regalo, iniziate dall'impasto della mud cake: ponete a sciogliere il cioccolato fondente a bagnomaria e quando sarà fuso versate il burro a pezzetti 1. Mescolate con una spatola 2 e quando anche il burro si sarà sciolto, versate il composto in una ciotola e aggiungete il caffè solubile 3.
									

								

															

																		
																															
											
										
																														
																		Poi incidete una bacca di vaniglia 4 e prelevate i semini; uniteli al cioccolato fuso 5, poi versate anche lo zucchero 6,
									

								

															

																		
																															
											
										
																														
																		le uova e il latte e lavorate il composto con le fruste 7. In una ciotola a parte versate la farina, il lievito 8, poi aggiungete anche il cioccolato amaro in polvere 9
									

								

															

																		
																															
											
										
																														
																		e lavorate il composto con le fruste 10 fino ad ottenere un impasto fluido e omogeneo. Versatelo in una teglia rettangolare 19x25 cm imburrata e infarinata 11 e cuocete la mud cake in forno statico preriscaldato a 180° per 60 minuti (160° per 50 minuti se forno ventilato). Una volta cotta sfornatela 12 e lasciatela intiepidire, prima di sformarla e farla raffreddare completamente su una gratella.
									

								

															

																		
																															
											
										
																														
																		Mentre la torta cuoce dedicatevi alla crema al burro: in un pentolino versate l'acqua e lo zucchero, mescolate e portate a ebollizione; controllate con il termometro da cucina che lo sciroppo di zucchero non superi i 121° 13. Nel frattempo in una planetaria montate i tuorli (potete utilizzare anche uno sbattitore elettrico), aggiungete lo sciroppo quando sarà arrivato a temperatura 14 e fate andare le fruste fino a quando il composto non sarà freddo 15.
									

								

															

																		
																															
											
										
																														
																		Intanto lavorate il burro ammorbidito con i semi di una bacca di vaniglia 16; quando la crema sarà fredda, aggiungete un cucchiaino di burro alla volta aspettando che si incorpori il precedente prima di versarne altro 17. Quando la crema al burro sarà pronta, ponetela in una ciotola e, se la mud cake sarà ancora troppo calda per farcirla, copritela con pellicola a contatto 18 e riponetela in frigorifero fino al momento di utilizzarla.
									

								

															

																		
																															
											
										
																														
																		Quando la mud cake sarà completamente fredda, tagliatela per dividerla in 2 strati 19 e farcite la base con la crema al burro messa in una sac-à-poche 20. Chiudete con l'altra base 21,
									

								

															

																		
																															
											
										
																														
																		eliminate i bordi per pareggiare la torta e dividetela in 12 cubotti uguali di 5 cm per lato 22. Ricoprite ciascun cubo con la crema al burro avanzata, spalmata con una spatola 23. Ora preparate le decorazioni (in queste foto sequenze vi mostriamo un esempio di decorazione, ma potete sbizzarrirvi con colori e fiocchi): stendete un panetto di marzapane con un mattarello 24;
									

								

															

																		
																															
											
										
																														
																		poi ricavate una croce dai bracci uguali, lunghi 15,5 cm e larghi 5,2 cm 25: rivestite ciascun pacchetto con un braccio mentre l'altro potete ritagliarlo in due quadrati di 5 cm di lato per chiudere il pacchetto (26-27).
									

								

															

																		
																															
											
										
																														
																		Poi colorate con alcune gocce di colorante alimentare un altro panetto di marzapane per realizzare i nastri e il fiocco colorati: in questo caso noi abbiamo utilizzato il colorante rosso 28 e realizzato due fettucce di circa 1 cm di spessore 29 da adagiare sui pacchetti a mo' di nastro 30.
									

								

															

																		
																															
											
										
																														
																		Quindi realizzate un fiocchetto di marzapane colorato 31 e adagiatelo sul pacchetto in corrispondenza del nastro (32-33). Componete tanti pacchetti regalo da scartare morso dopo morso!
									

								

							
					    