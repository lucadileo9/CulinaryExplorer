Difficoltà: Facile
I biscotti, si sa, fanno gola davvero a tutti, grandi e piccini! In questa ricetta vi proponiamo dei biscotti al miele e semi di papavero, gustosi dolcetti adatti per la prima colazione o la merenda. L'impasto, molto profumato, è caratterizzato da una nota delicata al miele e da un piacevole sentore agrumato al limone. La loro particolarità? La presenza dei semi di papavero che conferisce un tocco rustico davvero squisito assolutamente da provare. Inoltre, grazie alla loro particolare forma a cerchio saranno perfetti per decorare e rendere unico il vostro albero delle feste: provateli e fatevi conquistare dalla loro bontà!


												
						
						

														INGREDIENTI
							
													


						
							
														ingredienti per 30 biscotti
							

							
								

																	Fecola di patate
								
								
								
																	80
									g
																

								

							
								

																	Farina 00
								
								
								
																	200
									g
																

								

							
								

																	Zucchero
								
								
								
																	100
									g
																

								

							
								

																	Uova
								
								
								a temperatura ambiente
																	1
									
																

								

							
								

																	Burro
								
								
								a temperatura ambiente
																	60
									g
																

								

							
								

																	Miele
								
								
								
																	20
									g
																

								

							
								

																	Lievito in polvere per dolci
								
								
								1/2 bustina 
																	8
									g
																

								

							
								

																	Scorza di limone
								
								
								
																	1
									
																

								

							
								

																	Semi di papavero
								
								
								 
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti al miele e semi di papavero ponete in una ciotola capiente lo zucchero semolato e il burro a temperatura ambiente tagliato a tocchetti 1. Mescolate con uno sbattitore elettrico 2 e poi aggiungete l’uovo intero a temperatura ambiente 3.
									

								

															

																		
																															
											
										
																														
																		Quando l’uovo si sarà incorporato nell’impasto, versate il miele 4, continuando con le fruste per amalgamare bene tutti gli ingredienti. In una ciotola a parte setacciate la farina insieme alla fecola 5 e al lievito 6.
									

								

															

																		
																															
											
										
																														
																		Aggiungete poco alla volta le polveri che avete setacciato al composto a base di zucchero e burro 7 e mescolate in modo da ottenere un impasto chiaro e spumoso; unite i semi di papavero 8 e la scorza di limone grattugiata 9.
									

								

															

																		
																															
											
										
																														
																		Raccogliete gli ingredienti con un tarocco 10 e poi continuate lavorando a mano l’impasto molto velocemente. Trasferitelo su di una spianatoia leggermente infarinata 11 e impastate fino ad ottenere un composto liscio e compatto. A questo punto formate un panetto, copritelo con la pellicola trasparente 12 e fate riposare in frigorifero per 30 minuti.
									

								

															

																		
																															
											
										
																														
																		Trascorso il tempo necessario, ponete l’impasto su un piano di lavoro infarinato; cospargetelo con un po’ di farina 13, per evitare che si attacchi, e con l'aiuto di un mattarello stendetelo 14 ad uno spessore di 5 mm 15.
									

								

															

																		
																															
											
										
																														
																		Prendete un coppapasta del diametro di 7 cm e ricavate dei dischi 16: con le nostri dosi dovrete ottenere circa 30 biscotti. Con un coppapasta della misura di 4,5 cm andate a coppare il centro di ciascun disco in modo da creare dei cerchi più piccoli 17. Con le mani togliete delicatamente i dischetti interni 18 e rimpastateli in modo da formare un panetto; coprite di nuovo con la pellicola trasparente e lasciate riposare in frigorifero per almeno 15 minuti, dopodichè ripetete l'operazione fino a terminare l’impasto.
									

								

															

																		
																															
											
										
																														
																		Ponete i biscotti che avete ottenuto su una leccarda foderata con carta da forno 19 e fate cuocere in forno statico preriscaldato a 180° per 13-15 minuti (o 160° per 8-10 minuti se in forno ventilato). Una volta che saranno ben dorati 20, sfornateli e lasciateli raffreddare su di una gratella. A questo punto potete servire e gustare i vostri biscotti al miele e semi di papavero 21.
									

								

							
					    