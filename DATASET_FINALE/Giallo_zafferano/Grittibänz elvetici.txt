Difficoltà: Difficile
In giro per le panetterie europee sicuramente sarete rimastri sorpresi nel vedere le vetrine straripanti di questi omini colorati e con forme svariate. In ogni paese hanno un nome differente ma oggi vi parliamo dei grittibänz elvetici, cioè la versione alla svizzera dei simili e biscottati gingerbread. Ma cosa sono i grittibänz elvetici? Si tratta di omini di panbrioche soffici e semplicissimi da realizzare. La particolarità sta nella loro decorazione, raffigurano sempre un mendicante infreddolito e che passeggia svapando la sua pipa. Tranquilli non ci vuole una grandissima manualità per preparare i grittibänz elvetici e sicuramente con i vostri bambini vi divertirete tantissimo a formarli! E se volete fare il giro in Europa con i dolci natalizi allora non dimenticate di provare anche le pulla finlandesi e gli azevias portoghesi!


						
						

														INGREDIENTI
							
							                            
                                
    								
    									
    										
    										241
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    241
    					
    					    					    					
    					    Carboidrati
    					    g
    					    37.1
    					
    					    					    					
    					      di cui zuccheri
    					    g
    					    5.4
    					
    					    					    					
    					    Proteine
    					    g
    					    6.5
    					
    					    					    					
    					    Grassi
    					    g
    					    7.4
    					
    					    					    					
    					      di cui saturi
    					    g
    					    3.25
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    32
    					
    					    					    					
    					    Sodio
    					    mg
    					    116
    					
    					    				
    			
                            
													


						
														
							
														Ingredienti per 12 pezzi
							

							
								

																	Farina 00
								
								
								
																	500
									g
																

								

							
								

																	Zucchero
								
								
								
																	40
									g
																

								

							
								

																	Latte intero
								
								
								
																	250
									g
																

								

							
								

																	Burro
								
								
								
																	60
									g
																

								

							
								

																	Uova
								
								
								medio
																	1
									
																

								

							
								

																	Lievito di birra fresco
								
								
								
																	12
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per decorare
							

							
								

																	Granella di nocciole
								
								
								
																	
									q.b.
																

								

							
								

																	Granella di pistacchi
								
								
								
																	
									q.b.
																

								

							
								

																	Granella di zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		Per preparare i grittibänz elvetici cominciate versando in un pentolino il burro con il latte, quindi lasciate che tornino a temperatura ambiente prima di versare il lievito sbriciolato e di scioglierlo con un cucchiaino. Nella planetaria con il gancio, o in ciotola se lavorate a mano, versate la farina e lo zucchero. Iniziate a impastare per una decina di minuti a velocità media versando il mix di liquidi tutto in una volta. Un paio di minuti prima che l’impasto sia pronto, incorporate un cucchiaino di sale. Formate una palla, copritela con la pellicola e lasciate lievitare l’impasto per 2-3 ore o finché il volume del composto non sarà raddoppiato. Dividete in 12 parti e ottenete da ciascun pezzo un cilindro. Intagliate i cilindri a una delle estremità per ottere le gambe, poi più su per le braccia e infine modellate la testa. Usate gli avanzi di pasta per decorare gli omini formando sciarpe, cappelli e la caratteristica pipa. Spennellate con l’uovo sbattuto la superficie di ciascun omino e cospargete con granella di zucchero e quella di frutta secca per scarpe e cappelli. Man mano adagiateli su un foglio di carta forno, posto su una leccarda, e cuocete i grittibänz elvetici in forno, già caldo a 180°, per circa 30-35 minuti. Una volta freddi potrete gustarli!
									

								

							
					    