Difficoltà: Facile
Tipico della cucina mediorientale, l’hummus è una salsa a base di ceci e tahina apprezzata in tutto il mondo! Oltre ad essere facile e veloce da realizzare, è una ricetta estremamente versatile che si presta a varie tipologie di portate. Inoltre, essendo molto nutriente, si adatta perfettamente alle esigenze di chi segue una dieta vegana o vegetariana. La preparazione tradizionale prevede l’utilizzo di mortaio e pestello, ma per comodità e praticità abbiamo preferito mostrarvi il metodo più semplice con il frullatore. Sempre per questo motivo abbiamo optato per la tahina già pronta, facilmente reperibile in tutti i supermercati, ma chi desidera troverà in fondo alla ricetta i passaggi per realizzarla in casa, a partire dai semi di sesamo tostati. Qualsiasi sia il procedimento scelto, una volta ottenuta la base dell’hummus potrete poi decidere di aromatizzarla a vostro piacimento, per esempio con paprika e prezzemolo come nella nostra versione! Cercate qualche idea su come servirlo? L’hummus, così come le sue varianti (v. consiglio), è perfetto da accompagnare a pita, falafel e bastoncini di verdure come antipasto o aperitivo, ma può diventare anche un ingrediente per sfiziose ricette come per esempio:


						
						

														INGREDIENTI
							
							                            
                                
    								
    									
    										
    										536.17
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    536.17
    					
    					    					    					
    					    Carboidrati
    					    g
    					    28.36
    					
    					    					    					
    					      di cui zuccheri
    					    g
    					    6.1
    					
    					    					    					
    					    Proteine
    					    g
    					    17.84
    					
    					    					    					
    					    Grassi
    					    g
    					    39.04
    					
    					    					    					
    					      di cui saturi
    					    g
    					    5.66
    					
    					    					    					    					
    					    Colesterolo
    					    mg
    					    8.28
    					
    					    					    					
    					    Sodio
    					    mg
    					    248.79
    					
    					    				
    			
                            
													


						
														
							
														Per circa 700 g di hummus
							

							
								

																	Ceci precotti
								
								
								(peso sgocciolato)
																	500
									g
																

								

							
								

																	Succo di limone
								
								
								
																	90
									g
																

								

							
								

																	Tahina
								
								
								
																	70
									g
																

								

							
								

																	Aglio
								
								
								(facoltativo)
																	1
									spicchio
																

								

							
								

																	Olio extravergine d'oliva
								
								
								
																	50
									g
																

								

							
								

																	Acqua
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per guarnire
							

							
								

																	Paprika dolce
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per circa 140 g di  tahina fatta in casa
							

							
								

																	Semi di sesamo
								
								
								
																	100
									g
																

								

							
								

																	Olio di sesamo
								
								
								
																	30
									g
																

								

							
								

																	Acqua
								
								
								calda
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare l’hummus per prima cosa scolate e sciacquate i ceci precotti, poi trasferiteli in un mixer. Versate il succo di limone 1, la tahina 2 e l’olio 3.
									

								

															

																		
																																											
											
										
																						
											
										
																						
											
										
																																										
																		Unite anche il sale 4 e, se desiderate, uno spicchio di aglio schiacciato e privato dell’anima. Azionate il mixer e frullate regolando la velocità e la durata a seconda del risultato desiderato, che potrà essere più liscio o più rustico. Aggiungete al bisogno 2-3 cucchiai di acqua per raggiungere la consistenza desiderata 5: al posto dell’acqua potete utilizzare ancora un po’ di succo di limone, per accentuare la nota aspra, oppure di olio o tahina, per un risultato più ricco. Noi abbiamo optato per una crema dalla consistenza burrosa e leggera 6.
									

								

															

																		
																																											
											
										
																						
											
										
																						
											
										
																																										
																		Trasferite l’hummus in una ciotola e guarnite con paprika a piacere 7, pepe 8, un filo d’olio e prezzemolo tritato 9. Il vostro hummus è pronto per essere gustato!
									

								

							
					    