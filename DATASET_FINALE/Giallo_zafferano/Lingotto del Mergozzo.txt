Difficoltà: Media
La trota, "la regina del lago", come ama definirla lo Chef Marco Sacco. Un pesce apprezzabile per il suo sapore e la carnosità, ancora troppo poco utilizzato in cucina. Per impreziosire questo pesce lo chef ha pensato a una forma che ricordasse l'oro, il lingotto. Così nasce il lingotto del Mergozzo, una ricetta speciale nella presentazione e nel gusto, che racchiude tutti i sapori del piccolo lago. Marco Sacco inizia da una sapiente marinatura del filetto realizzata a secco, aggiunge il sale per togliere l'umidità e lo zucchero per donare dolcezza. Ciò che caratterizza davvero questo piatto è l'affumicatura realizzata in casa: la segatura di faggio è la più adatta perchè fa fumo ma non sprigiona aromi legnosi, in questo modo sentirete solo il profumo delle erbe aromatiche. Gocce di gelatina di lamponi, fiori eduli e polvere di pane nero completeranno il piatto rendendolo unico e raffinato, perfetto come entrée.


						
						

														INGREDIENTI
							
							                            
                                
    								
    									
    										
    										327
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    327
    					
    					    					    					
    					    Carboidrati
    					    g
    					    40.7
    					
    					    					    					
    					      di cui zuccheri
    					    g
    					    33
    					
    					    					    					
    					    Proteine
    					    g
    					    27.3
    					
    					    					    					
    					    Grassi
    					    g
    					    6.1
    					
    					    					    					
    					      di cui saturi
    					    g
    					    1.48
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    96
    					
    					    					    					
    					    Sodio
    					    mg
    					    2115
    					
    					    				
    			
                            
													


						
														
							
							

							
								

																	Trota salmonata
								
								
								
																	700
									g
																

								

							
								

																	Zucchero
								
								
								
																	80
									g
																

								

							
								

																	Segatura di faggio
								
								
								
																	200
									g
																

								

							
								

																	Sale grosso
								
								
								
																	120
									g
																

								

							
								

																	Alloro
								
								
								
																	3
									foglie
																

								

							
								

																	Salvia
								
								
								
																	1
									rametto
																

								

							
								

																	Rosmarino
								
								
								
																	2
									rametti
																

								

							
								

																	Aglio
								
								
								
																	3
									spicchi
																

								

							
								

																	Fiori eduli
								
								
								
																	
									q.b.
																

								

							
														
							
						
														
							
														per la gelatina di lamponi
							

							
								

																	Aceto di lamponi
								
								
								
																	50
									g
																

								

							
								

																	Zucchero
								
								
								
																	30
									g
																

								

							
								

																	Agar agar
								
								
								
																	0,5
									g
																

								

							
														
							
						
														
							
														per il pane all'aceto nero
							

							
								

																	Pancarrè
								
								
								
																	50
									g
																

								

							
								

																	Aceto balsamico
								
								
								
																	70
									g
																

								

							
								

																	Carbone vegetale
								
								
								
																	2
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il lingotto del Mergozzo come prima cosa occupatevi della marinatura del pesce. In una ciotola versate lo zucchero, il sale grosso 1 e miscelate il tutto. Distribuite il mix sul filetto di trota con la pelle 2, coprite con pellicola e mettete in frigorifero per 6 ore 3. Ora, se volete realizzare la polvere di pane nero che servirà per la decorazione è il momento giusto, trovate il box in fondo alla ricetta.
									

								

															

																		
																															
											
										
																														
																		Passato il tempo della marinatura, sciacquate il filetto sotto l'acqua corrente 4 e asciugatelo accuratamente 5, prima di trasferirlo su una griglia da forno 6.
									

								

															

																		
																															
											
										
																														
																		In una teglia versate la segatura di faggio, il rametto di rosmarino, 2-3 foglie di alloro, un rametto di salvia spezzato, 3 spicchi d'aglio schiacciati 7. Mescolate il tutto con le mani e bruciate con il cannello (8-9). Smuovete un po' con le pinze e trasferite la teglia sul fondo del forno. Trasferite il filetto sulla griglia posta nella parte più alta del forno e lasciate affumicare per 2 ore con forno spento. 
									

								

															

																		
																															
											
										
																														
																		A questo punto riprendete il filetto di trota, rifilatelo 10, quindi tagliate un trancio passando poi con il coltello tra la carne e la pelle per liminare quest'ultima. Dal trancio ricavate dei rettangoli dalla forma precisa 11. Avvolgetene uno per uno all'interno della pellicola 12, 
									

								

															

																		
																															
											
										
																														
																		rotolatelo sul piano da lavoro e richiudetelo a mò di caramella 13. Poi riponete in frigo per circa un'ora. Nel frattempo preparate anche la gelatina: versate l'aceto in una casseruola e fatelo scaldare. In un'altra ciotola mescolate zucchero e polvere di agar agar 14; uniteli poi all'aceto caldo 15
									

								

															

																		
																															
											
										
																														
																		e lasciatelo sciogliere muovendo la casseruola sul fuoco o mescolando con una frusta 16. Lasciate bollire per alcuni istanti. Versate il liquido ottenuto in una placchetta  17 e lasciate rassodare per 1 ora a temperatura ambiente. Trascorso questo tempo rendetela di nuovo fluida utilizzando una frusta a mano 18 e riponete all'interno di un sac-à-poche in frigorifero. 
									

								

															

																		
																															
											
										
																														
																		A questo punto riprendete il lingotto 19, spingetelo fuori dalla pellicola 20 e sistemate sulla superficie un po' di pane nero 21.
									

								

															

																		
																															
											
										
																														
																		Disponete sopra anche 4 gocce di gelatina 22. Decorate con i fiori eduli 23 e disponete intorno ancora un po' di pane nero 24. Il lingotto del mergozzo è pronto da servire.  
									

								

							
					    