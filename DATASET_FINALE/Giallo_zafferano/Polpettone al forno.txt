Difficoltà: Facile
Cosa c’è per pranzo? Polpettone al forno! Chi di noi non ha mai gustato un genuino e ricco polpettone casalingo preparato con le amorevoli mani di mamme e nonne che, immancabili all’appuntamento domenicale, sfornano questa profumata delizia capace di chiamare a raccolta tutti gli ospiti? Il polpettone al forno è una ricetta della tradizione dalle mille varianti, come il polpettone di pollo o persino il polpettone di melanzane! Segretissimi ingredienti sono custoditi in vecchi ricettari o anche solo nella memoria storica delle cuoche di casa… una cosa è certa e accomuna tutte queste versioni: il polpettone è una ricetta facile da realizzare, perfetta non solo per il pranzo della domenica ma anche per arricchire un menu delle feste. Unica indiscussa regola: il risultato di questo sapiente mix deve restituire una pietanza morbida e succulenta da accompagnare a contorni saporiti, come le patate alla mediterranea ad esempio. A coloro che possiedono già la ricetta perfetta, a chi invece la sta ancora cercando e infine a chi non si è mai cimentato in questa preparazione, il nostro polpettone al forno è dedicato a tutti voi!


						
						

														INGREDIENTI
							
							                            
                                
    								
    									
    										
    										852
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    852
    					
    					    					    					
    					    Carboidrati
    					    g
    					    37.5
    					
    					    					    					
    					      di cui zuccheri
    					    g
    					    2.9
    					
    					    					    					
    					    Proteine
    					    g
    					    42.9
    					
    					    					    					
    					    Grassi
    					    g
    					    59
    					
    					    					    					
    					      di cui saturi
    					    g
    					    21.18
    					
    					    					    					
    					    Fibre
    					    g
    					    2.5
    					
    					    					    					
    					    Colesterolo
    					    mg
    					    201
    					
    					    					    					
    					    Sodio
    					    mg
    					    1510
    					
    					    				
    			
                            
													


						
														
							
														Ingredienti per il polpettone
							

							
								

																	Manzo
								
								
								macinato
																	600
									
																

								

							
								

																	Salsiccia
								
								
								
																	400
									g
																

								

							
								

																	Pane
								
								
								fresco
																	200
									g
																

								

							
								

																	Pecorino
								
								
								da grattugiare
																	150
									g
																

								

							
								

																	Latte intero
								
								
								
																	200
									g
																

								

							
								

																	Uova
								
								
								(circa 2 medie)
																	110
									g
																

								

							
								

																	Timo
								
								
								
																	3
									rametti
																

								

							
								

																	Noce moscata
								
								
								grattugiata
																	½
									cucchiaino
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per le patate
							

							
								

																	Patate rosse
								
								
								novelle
																	500
									g
																

								

							
								

																	Scalogno
								
								
								
																	2
									
																

								

							
								

																	Salvia
								
								
								qualche foglia
																	
									
																

								

							
								

																	Timo
								
								
								
																	3
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il polpettone al forno, per prima cosa eliminate la crosta del pane fresco con un coltello 1, tagliatelo a cubotti e trasferitelo all’interno di una ciotola: in tutto vi occorreranno circa 150 g di mollica. Versate nella ciotola anche il latte 2 in modo che il pane lo assorba e si ammorbidisca. Nel frattempo rimuovete il budello dalla salsiccia e schiacciatela 3.
									

								

															

																		
																															
											
										
																														
																		Versate la carne macinata di manzo in un’altra ciotola 4, poi unite la salsiccia 5, il Pecorino grattugiato 6,
									

								

															

																		
																															
											
										
																														
																		il pane ammollato nel latte e strizzato leggermente 7, le uova intere 8, la noce moscata 9, qualche fogliolina di timo fresco, sale e pepe.
									

								

															

																		
																															
											
										
																														
																		Impastate il composto con le mani per amalgamare tutti gli ingredienti in modo omogeneo 10, poi dategli la forma di un cilindro avendo cura di compattarlo bene 11. Adagiate il polpettone su un foglio di carta forno, spennellatelo con l’olio d’oliva 12 e tenetelo momentaneamente da parte.
									

								

															

																		
																															
											
										
																														
																		Ora preriscaldate il forno a 180° in modalità statica e passate alla preparazione del contorno: sciacquate le patate sotto l’acqua corrente 13 e dividetele a metà 14, poi mondate gli scalogni e tagliateli in 8 parti 15.
									

								

															

																		
																															
											
										
																														
																		Trasferite le patate in una ciotola e aggiungete le foglioline di timo 16, le foglie di salvia spezzettate grossolanamente 17, sale e pepe 18.
									

								

															

																		
																															
											
										
																														
																		Unite anche gli scalogni 19, condite con l’olio d’oliva 20 e mescolate bene il tutto 21.
									

								

															

																		
																															
											
										
																														
																		A questo punto prendete una teglia capiente, ungete il fondo con l’olio d’oliva e versate il mix di patate e scalogni all’interno 22. Adagiate il polpettone nel centro della teglia 23 e cuocete in forno statico preriscaldato a 180° per circa 80-90 minuti. Trascorso il tempo di cottura, sfornate il polpettone e servitelo ben caldo insieme al contorno di patate 24!
									

								

							
					    