Difficoltà: Molto facile
"Come condisco la pasta oggi?" quante volte vi siete posti questa domanda? Abbiamo la soluzione: spaghetti al sugo di melanzane e zucchine! Un primo piatto facile e saporito dai sapori decisamente estivi. Il sugo a base di pomodoro, melanzane e zucchine si trasforma in una sorta di ragù vegetale perfetto per chi preferisce non consumare carne oppure d'estate ha intenzione di gustare un piatto leggero. Preparate insieme a noi gli spaghetti al sugo di melanzane e zucchine e scoprirete che bontà!


												
						
						

														INGREDIENTI
							
							                            
                                
    								
    									
    										
    										459
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    459
    					
    					    					    					
    					    Carboidrati
    					    g
    					    82.4
    					
    					    					    					
    					      di cui zuccheri
    					    g
    					    12.3
    					
    					    					    					
    					    Proteine
    					    g
    					    16.7
    					
    					    					    					
    					    Grassi
    					    g
    					    7
    					
    					    					    					
    					      di cui saturi
    					    g
    					    2.11
    					
    					    					    					
    					    Fibre
    					    g
    					    8.5
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    375
    					
    					    				
    			
                            
													


						
							
							

							
								

																	Spaghetti
								
								
								
																	350
									g
																

								

							
								

																	Passata di pomodoro
								
								
								
																	700
									g
																

								

							
								

																	Melanzane
								
								
								
																	400
									g
																

								

							
								

																	Zucchine
								
								
								
																	400
									g
																

								

							
								

																	Cipollotti rossi
								
								
								
																	½
									
																

								

							
								

																	Vino bianco
								
								
								
																	½
									bicchiere
																

								

							
								

																	Parmigiano Reggiano DOP
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti al sugo di melanzane e zucchine iniziate occupandovi delle verdure. Dopo aver pulito le melanzane 1 tagliatele a cubetti piccoli 2 e una parte tritatela ancora più finemente 3.
									

								

															

																		
																															
											
										
																														
																		Poi tagliate a cubetti piccini anche le zucchine 4 e infine pulite il cipollotto 5 e tritatelo grossolanemente 6. 
									

								

															

																		
																															
											
										
																														
																		In una casseruola ampia scaldate un filo d'olio e lasciate soffriggere la cipolla per qualche minuto 7. Successivamente aggiungete le melanzane 8 e poi le zucchine 9. 
									

								

															

																		
																															
											
										
																														
																		Dopo circa 15 minuti di cottura sfumate col vino 10 e quando l'alcol evapora unite la passata di pomodoro 11. Cuocete a fiamma bassa per una trentina di minuti mescolando di tanto in tanto 12; aggiustate di sale e ricordate che se il fondo dovesse asciugarsi troppo potrete aggiungere acqua al bisogno.  
									

								

															

																		
																															
											
										
																														
																		Cuocete gli spaghetti in abbondante acqua salata 13 e ricordate di scolarli al dente. Intanto tritate un po' di prezzemolo 14 e quando la pasta sarà pronta tuffatela nel condimento 15.
									

								

															

																		
																															
											
										
																														
																		Dopo una veloce sfiammata spegnete e completate con il prezzemolo tritato 16 e il parmigiano grattugiato 17. Ecco pronti i vostri spaghetti al sugo di melanzane e zucchine 18.
									

								

							
					    