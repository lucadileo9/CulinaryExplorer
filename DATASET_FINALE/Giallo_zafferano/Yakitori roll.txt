Difficoltà: Facile
Gli amanti della cucina asiatica conosceranno sicuramente sia gli spiedini yakitori (letteralmente “pollo grigliato”), un popolare street food giapponese, sia la carta di riso, una sfoglia sottile con cui vengono realizzati, per esempio, gli involtini vietnamiti. Lasciandoci ispirare dai sapori intensi e agrodolci di questo angolo di mondo, abbiamo pensato di proporvi uno sfizioso antipasto fusion per i vostri menù etnici: yakitori roll! Il gusto orientale della marinatura del pollo incontra quello occidentale delle cipolle e dei peperoni grigliati, capaci di dare colore e sapore anche al più timido dei panini… un mix robusto, quindi, che si contrappone alla delicatezza della carta di riso con cui vengono avvolti. Non ci sarà bisogno di friggere in questo caso perché gli yakitori roll sono già pronti da servire così, gustare per credere!


						
						

														INGREDIENTI
							
													


						
														
							
														Ingredienti per 8 involtini
							

							
								

																	Carta di riso
								
								
								
																	8
									fogli
																

								

							
														
							
						
														
							
														per il pollo
							

							
								

																	Petto di pollo
								
								
								
																	700
									g
																

								

							
								

																	Salsa di soia
								
								
								
																	40
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Aceto di riso
								
								
								
																	2
									cucchiai
																

								

							
								

																	Scorza di lime
								
								
								da grattugiare
																	1
									
																

								

							
								

																	Miele millefiori
								
								
								
																	1
									cucchiaio
																

								

							
								

																	Tabasco®
								
								
								
																	
									q.b.
																

								

							
														
							
						
														
							
														per le verdure
							

							
								

																	Peperoni rossi
								
								
								
																	100
									g
																

								

							
								

																	Peperoni gialli
								
								
								
																	100
									g
																

								

							
								

																	Cipolle dorate
								
								
								
																	100
									g
																

								

							
								

																	Prezzemolo
								
								
								
																	
									q.b.
																

								

							
														
							
						
														
							
														per la salsa di accompagnamento
							

							
								

																	Maionese
								
								
								
																	2
									cucchiai
																

								

							
								

																	Ketchup
								
								
								
																	2
									cucchiai
																

								

							
								

																	Tabasco®
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli yakitori roll, per prima cosa preparate il pollo: dividete il petto di pollo a metà 1, eliminate eventuali residui di grasso e cartilagini e tagliatelo a cubetti della dimensione di massimo 2 cm 2. Trasferite il pollo in una pirofila e condite con olio 3,
									

								

															

																		
																															
											
										
																														
																		salsa di soia 4, aceto di riso 5, la salsa tabasco 6,
									

								

															

																		
																															
											
										
																														
																		miele 7 e scorza di lime 8, mescolate bene il tutto e coprite con pellicola 9. Lasciate marinare il pollo in frigorifero per almeno un’ora o, meglio ancora, per tutta la notte.
									

								

															

																		
																															
											
										
																														
																		Nel frattempo occupatevi delle verdure, quindi pulite e tagliate sottilmente il peperone giallo 10, il peperone rosso 11 e le cipolle 12, aiutandovi con una mandolina.
									

								

															

																		
																															
											
										
																														
																		Trascorso il tempo della marinatura, prendete i cubetti di pollo e infilzateli su uno stecchino di legno 13. Scaldate bene una griglia e cuocete sia gli spiedini di carne che le verdure 14; se non avete una piastra con due scompartimenti, vi consigliamo di grigliare prima le verdure e poi la carne. Cuocete gli spiedini per circa 4-5 minuti girandoli spesso per assicurarvi una cottura uniforme 15. Una volta pronti, trasferite gli spiedini e le verdure in una pirofila e coprite con pellicola in modo che rimangano morbidi.
									

								

															

																		
																															
											
										
																														
																		Per preparare la salsa di accompagnamento versate in una ciotolina il ketchup, la maionese 16 e la salsa tabasco 17, mescolate bene e trasferite la salsa ottenuta 18 in un biberon da cucina, se ce l'avete.
									

								

															

																		
																															
											
										
																														
																		Ora potete iniziare ad assemblare gli involtini: reidratate un foglio di carta di riso immergendolo in poca acqua a temperatura ambiente per pochi secondi 19, poi adagiatelo sul piano di lavoro. Sistemate i cubetti di pollo grigliati nella parte centrale del foglio di carta di riso 20, aggiungete i peperoni con le cipolle 21 e qualche fogliolina di prezzemolo.
									

								

															

																		
																															
											
										
																														
																		Infine condite con un filo di salsa 22. Richiudete i lembi laterali verso il centro e arrotolate il foglio di carta di riso così da sigillare il ripieno all’interno 23, poi dividete l’involtino ottenuto a metà. Ripetete la stessa procedura per formare i vostri yakitori roll e servite immediatamente 24!
									

								

							
					    