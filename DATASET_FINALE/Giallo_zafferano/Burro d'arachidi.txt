Difficoltà: Molto facile
Il burro d'arachidi è una crema gustosa ricavata dai semi di arachide tostati e macinati, ed è uno snack tipico della cucina americana.
Si usa infatti gustarlo a tutte le ore, a colazione o come sfizio pomeridiano, spesso spalmato in un sandwich insieme a della confettura di more o fragole.
Per prepararlo è preferibile utilizzare una qualità di olio leggera e in base alla quantità di olio che si aggiunge si può ottenere una consistenza più "smooth", quindi cremosa, oppure "crunchy", ovvero croccante. Per chi preferisse quest'ultima versione si potrebbe aggiungere qualche arachide tritata grossolanamente.
Oggi vi proponiamo un modo semplice e veloce per preparare questo "peccato di gola" a stelle e strisce che potrete utilizzare per tantissime ricette, dolci e salate:


												
						
						

														INGREDIENTI
							
							                            
                                
    								
    									
    										
    										153
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    153
    					
    					    					    					
    					    Carboidrati
    					    g
    					    2.3
    					
    					    					    					
    					      di cui zuccheri
    					    g
    					    1.1
    					
    					    					    					
    					    Proteine
    					    g
    					    6.6
    					
    					    					    					
    					    Grassi
    					    g
    					    13.1
    					
    					    					    					
    					      di cui saturi
    					    g
    					    1.96
    					
    					    					    					
    					    Fibre
    					    g
    					    2.5
    					
    					    					    					    					
    					    Sodio
    					    mg
    					    47
    					
    					    				
    			
                            
													


						
							
														Ingredienti per circa 450 g di burro d'arachidi
							

							
								

																	Arachidi
								
								
								con guscio
																	600
									g
																

								

							
								

																	Olio di semi di arachide
								
								
								
																	30
									g
																

								

							
								

																	Miele di acacia
								
								
								
																	5
									g
																

								

							
								

																	Zucchero di canna
								
								
								
																	2,5
									g
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il burro di arachidi, potete iniziare a sgusciare le arachidi facendo una leggera pressione sul guscio 1 per aprirle ed estrarre le noccioline 2. Quindi private accuratamente le noccioline della pellicola che li riveste 3.
									

								

															

																		
																															
											
										
																														
																		Quando avrete terminato otterrete circa 500 g di arachidi sgusciate che potrete trasferire su una leccarda foderata con carta da forno 4. Disponete le arachidi su tutta la superficie, distribuendole in modo tale che si sovrappongano il meno possibile. Fate tostare le arachidi in forno statico preriscaldato a 170° per 10-15 minuti (se forno ventilato a 160° per 5-10 minuti). Una volta pronte, tiratele fuori dal forno 5 e trasferitele in una ciotola per farle raffreddare completamente. Potete compiere questa operazione aiutandovi con la carta da forno usata per tostarle 6.
									

								

															

																		
																															
											
										
																														
																		Quando saranno ben fredde, versatele nel mixer e aggiungete lo zucchero di canna 7, poi versate anche il miele (d'acacia o millefiori) 8 e l'olio di semi di arachidi 9.
									

								

															

																		
																															
											
										
																														
																		Azionate il mixer 10 e quando inizierà a formarsi la crema, fermate le lame e aggiungete il sale (potete evitare di aggiungere il sale se preferite un burro non salato). Fate andare il mixer fino ad ottenere un composto cremoso e omogeneo 11. Se preferite rendere il burro di arachidi ancora più cremoso, potete aggiungere ancora poco olio di semi. Una volta pronto, potete conservarlo in un vasetto a chiusura ermetica e riporlo in frigorifero 12. Altrimenti, potete gustare il vostro burro d'arachidi subito spalmato sul pane o sulle fette biscottate!
									

								

							
					    