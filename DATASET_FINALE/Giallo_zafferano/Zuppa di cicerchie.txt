Difficoltà: Facile
Con l’arrivo dei primi freddi torna il desiderio di piatti caldi e confortanti, come minestre e zuppe. Oggi vi invogliamo a provare la zuppa di cicerchie. Chi non conosce le cicerchie e che gusto hanno? Sono legumi ricchi di fibre e proteine buone, hanno un sapore delicato, un misto tra piselli e fave. La zuppa che vi proponiamo a base di cicerchie e patate non ha bisogno di altro se non di un filo di olio extravergine a crudo e fette di pane tostato. Una ricetta perfetta per gli amanti di questi primi piatti che scaldano il cuore dopo un'intensa giornata di lavoro. Ricordatevi solo che avranno necessità di essere ammollate per tempo e una cottura piuttosto lunga!


												
						
						

														INGREDIENTI
							
							                            
                                
    								
    									
    										
    										639
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    639
    					
    					    					    					
    					    Carboidrati
    					    g
    					    88.7
    					
    					    					    					
    					      di cui zuccheri
    					    g
    					    8.5
    					
    					    					    					
    					    Proteine
    					    g
    					    30.7
    					
    					    					    					
    					    Grassi
    					    g
    					    17.9
    					
    					    					    					
    					      di cui saturi
    					    g
    					    2.62
    					
    					    					    					
    					    Fibre
    					    g
    					    20.2
    					
    					    					    					    					
    					    Sodio
    					    mg
    					    785
    					
    					    				
    			
                            
													


						
							
							

							
								

																	Cicerchie secche
								
								
								
																	500
									g
																

								

							
								

																	Cipolle bianche
								
								
								
																	120
									g
																

								

							
								

																	Sedano
								
								
								
																	1
									costa
																

								

							
								

																	Pomodori
								
								
								
																	1
									
																

								

							
								

																	Patate
								
								
								
																	400
									g
																

								

							
								

																	Aglio
								
								
								
																	2
									spicchi
																

								

							
								

																	Brodo vegetale
								
								
								
																	0,5
									l
																

								

							
								

																	Sale
								
								
								
																	
									q.b.
																

								

							
								

																	Pepe
								
								
								
																	
									q.b.
																

								

							
								

																	Rosmarino
								
								
								
																	1
									rametto
																

								

							
								

																	Salvia
								
								
								
																	3
									foglie
																

								

							
								

																	Olio extravergine d'oliva
								
								
								
																	5
									cucchiai
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la zuppa di cicerchie iniziate mettendo in ammollo le cicerchie per almeno 24 ore 1, cambiando spesso l'acqua. Trascorso il tempo necessario scolate i legumi, sciacquateli e teneteli da parte (2-3).
									

								

															

																		
																															
											
										
																														
																		Preparate ora un trito di cipolla e sedano 4, poi mondate, lavate e tagliate a dadini il pomodoro 5 e le patate 6 .
									

								

															

																		
																															
											
										
																														
																		In una pentola capiente fate rosolare due spicchi di aglio a fuoco dolce in un paio di cucchiai di olio extravergine 7; quando saranno appassiti, eliminateli e aggiungete il sedano e la cipolla 8. Fate cuocere anch’essi in padella per una decina di minuti a fuoco dolce, se necessario aggiungete un po' d'acqua a temperatura ambiente per farli appassire senza bruciare 9.
									

								

															

																		
																															
											
										
																														
																		Trascorso il tempo indicato aggiungete le patate, i pomodori 10 e la cicerchia 11, quindi aggiustate di sale e pepe. Fate cuocere il tutto per circa 1 ora a fuoco basso, aggiungendo il brodo di tanto in tanto 12 e mescolando spesso per evitare che il composto si attacchi al fondo della pentola.
									

								

															

																		
																															
											
										
																														
																		Preparate un mazzetto aromatico legando insieme, con uno spago da cucina, il rosmarino e la salvia, quindi aggiungetelo alla zuppa 13, coprite con un coperchio e continuate la cottura per un’altra ora, a fuoco dolce 14. Quando la zuppa di cicerchie sarà pronta, spegnete il fuoco ed eliminate il mazzetto aromatico. Servite la zuppa quando è ancora calda, guarnendola con qualche ciuffetto di rosmarino e un filo di olio extravergine a crudo.
									

								

							
					    