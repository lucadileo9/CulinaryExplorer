Difficoltà: Facile
Se al solo pensiero di un guscio dorato di sfoglia che racchiude un caldo e filante ripieno vi viene l’acquolina in bocca, siete capitati proprio nel posto giusto. Oggi vi presentiamo dei rotolini salati con cuore morbido, in una doppia versione, con ripieno al prosciutto e vegetariano per accontentare proprio tutti! Protagonisti della ricetta, una deliziosa scamorza e un ortaggio poco conosciuto ma squisito: il pak choi, cavolo cinese dalle foglie carnose e croccanti, e dal sapore dolce e delicatamente amarognolo che ricorda quello delle bietole. A fargli compagnia troverete pomodorini secchi, pistacchi, noci e tanti croccanti semini…vi abbiamo incuriosito? Preparate con noi questo antipasto semplice e veloce di sicuro successo e sperimentate anche altre versioni stuzzicanti come i fagottini al prosciutto!


						
						

														INGREDIENTI
							
							                            
                                
    								
    									
    										
    										535
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    535
    					
    					    					    					
    					    Carboidrati
    					    g
    					    29.2
    					
    					    					    					
    					      di cui zuccheri
    					    g
    					    3
    					
    					    					    					
    					    Proteine
    					    g
    					    17.6
    					
    					    					    					
    					    Grassi
    					    g
    					    38.7
    					
    					    					    					
    					      di cui saturi
    					    g
    					    15.2
    					
    					    					    					
    					    Fibre
    					    g
    					    4.2
    					
    					    					    					
    					    Colesterolo
    					    mg
    					    73
    					
    					    					    					
    					    Sodio
    					    mg
    					    594
    					
    					    				
    			
                            
													


						
														
							
														Ingredienti per 8 rotolini
							

							
								

																	Pasta Sfoglia
								
								
								fogli rettangolari 
																	2
									
																

								

							
								

																	Pak choi
								
								
								
																	500
									g
																

								

							
								

																	Olio di oliva
								
								
								extravergine
																	10
									g
																

								

							
								

																	Aglio
								
								
								
																	1
									spicchio
																

								

							
														
							
						
														
							
														Per il ripieno al prosciutto
							

							
								

																	Prosciutto
								
								
								cotto a fette 
																	100
									g
																

								

							
								

																	Scamorza (provola)
								
								
								dolce
																	125
									g
																

								

							
								

																	Pomodorini
								
								
								secchi sott'olio
																	20
									g
																

								

							
								

																	Pistacchi
								
								
								sgusciati 
																	10
									g
																

								

							
														
							
						
														
							
														Per il ripieno vegetariano
							

							
								

																	Scamorza (provola)
								
								
								dolce
																	125
									g
																

								

							
								

																	Pomodorini
								
								
								secchi sott'olio
																	20
									g
																

								

							
								

																	Noci
								
								
								sgusciate
																	10
									g
																

								

							
														
							
						
														
							
														Per la superficie dei rotolini
							

							
								

																	Uova
								
								
								
																	1
									
																

								

							
								

																	Semi di girasole
								
								
								per i rotolini al prosciutto
																	10
									g
																

								

							
								

																	Semi misti
								
								
								(zucca, sesamo, lino e girasole) per i rotolini vegetariani
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i rotolini salati con cuore morbido, cominciate lavando i pak choi e eliminando la base del gambo 1. Fate soffriggere l’aglio nell’olio posto in una padella antiaderente 2, quindi aggiungete i pak choi 3
									

								

															

																		
																															
											
										
																														
																		e lasciateli appassire per qualche minuto a fuoco medio. Regolate di sale e pepe 4, quindi rimuovete l’aglio 5 e tenete le verdure da parte. Scolate i pomodorini secchi su carta da cucina, per far perder loro l’olio in eccesso 6,
									

								

															

																		
																															
											
										
																														
																		poi tritateli grossolanamente 7. Fate altrettanto con le noci 8 e i pistacchi 9.
									

								

															

																		
																															
											
										
																														
																		Tagliate la provola a fette spesse circa 1 cm, e da esse ricavate delle listarelle ed infine dei dadini 10. Occupatevi adesso della composizione dei rotolini al prosciutto: cominciate prendendo un foglio di pasta sfoglia e tagliatelo in 4 parti. Distribuite al centro di ciascun quadrato dei dadini di scamorza e distribuitevi anche il prosciutto 11. Proseguite con il pak choi 12,
									

								

															

																		
																															
											
										
																														
																		poi distribuite anche i pomodorini secchi 13 e i pistacchi 14. È il momento di chiudere i fagottini: prendete i due lembi laterali e ripiegateli verso l’interno, al di sopra del ripieno 15.
									

								

															

																		
																															
											
										
																														
																		Prendete quindi il lembo di pasta inferiore e ripiegate anch’esso sul ripieno 16 e proseguite ad avvolgerlo 17, fino ad ottenere dei rotolini. Procedete allo stesso modo anche con i rotolini vegetariani: saranno da farcire con scamorza, pak choi, pomodorini e noci. Infine disponete gli 8 rotolini ottenuti su una placca rivestita di carta da forno e spennellateli con l’uovo leggermente sbattuto 18.
									

								

															

																		
																															
											
										
																														
																		Cospargete di semi misti la superficie dei rotolini vegetariani 19 e di semi di girasole quelli al prosciutto 20 in modo da distinguerli a fine cottura. Infornate i rotolini salati con cuore morbido in forno statico preriscaldato a 180° e cuoceteli per 25 minuti (se utilizzate il forno ventilato cuoceteli a 170° per 20 minuti). Sfornateli e gustateli ben caldi!
									

								

							
					    