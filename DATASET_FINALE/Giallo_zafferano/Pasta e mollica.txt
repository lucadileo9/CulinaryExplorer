Difficoltà: Facile
La pasta con la mollica è un primo piatto povero di origine meridionale, molto diffuso, con piccole varianti, in Calabria, Sicilia e altre regioni del Sud Italia. E' una ricetta molto appetitosa generalmente realizzata con formati di pasta lunga, che viene preparata sciogliendo dei filetti di acciughe, aglio e peperoncino nell’olio. A questi ingredienti viene aggiunta della mollica di pane, tostata in padella con aglio e olio fino a diventare croccante: il tutto verrà amalgamato agli spaghetti e servito caldissimo... sentirete che bontà con la pasta e mollica!


												
						
						

														INGREDIENTI
							
							                            
                                
    								
    									
    										
    										485
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    485
    					
    					    					    					
    					    Carboidrati
    					    g
    					    71.3
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    10.2
    					
    					    					    					
    					    Grassi
    					    g
    					    17.7
    					
    					    					    					
    					      di cui saturi
    					    g
    					    2.63
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    3
    					
    					    					    					
    					    Sodio
    					    mg
    					    401
    					
    					    				
    			
                            
													


						
							
							

							
								

																	Spaghetti
								
								
								
																	320
									g
																

								

							
								

																	Peperoncino fresco
								
								
								piccante
																	1
									
																

								

							
								

																	Acciughe sotto sale
								
								
								filetti
																	4
									
																

								

							
								

																	Sale fino
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Pane casereccio
								
								
								mollica
																	100
									g
																

								

							
								

																	Prezzemolo
								
								
								
																	1
									ciuffo
																

								

							
								

																	Olio extravergine d'oliva
								
								
								 
																	100
									ml
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta e mollica, tagliate a metà una pagnotta di pane e prelevatene la mollica 1 da porre nel mixer 2 per tritarla finemente 3.
									

								

															

																		
																															
											
										
																														
																		Preparate anche gli altri ingredienti: tritate il ciuffo di prezzemolo 4 e sminuzzate il peperoncino fresco, privato dei semini interni 5. Iniziate poi a tostare la mollica del pane: in un'ampia padella scaldate a fuoco basso 50 ml di olio d'oliva e schiacciate mezzo spicchio di aglio 6
									

								

															

																		
																															
											
										
																														
																		Quando l'aglio sarà rosolato, aggiungete la mollica 7 e mescolate con una palettina di legno per insaporirla 8 e fare in modo che non si bruci: dovrete farla tostare a fuoco medio per circa 5-8 minuti. Intanto in un'altra padella ampia, scaldate i 50 ml di olio d'oliva restanti, unite il peperoncino tritato e l'altrà metà dello spicchio di aglio sbucciato 9.
									

								

															

																		
																															
											
										
																														
																		Scolate i filetti di alici dall'olio di conservazione e versateli in padella 10, quindi scioglietelli a fuoco medio 11. Portate a bollore abbondante acqua salata e lessate gli spaghetti al dente 12.
									

								

															

																		
																															
											
										
																														
																		Quando saranno pronti, scolate gli spaghetti (conservate l'acqua di cottura) e trasferiteli nella padella con aglio, olio, peperoncino e filetti di alici 13. Mantecate la pasta a fuoco vivace, unite la mollica tostata 14 e il prezzemolo tritato 15.
									

								

															

																		
																															
											
										
																														
																		Mescolate e bagnate con un mestolo di acqua di cottura degli spaghetti 16. La pasta e mollica è pronta per essere servita ben calda (17-18)!
									

								

							
					    