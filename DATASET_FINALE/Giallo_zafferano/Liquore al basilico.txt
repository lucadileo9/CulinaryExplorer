Difficoltà: Facile
E’ l’ingrediente principe del tradizionale pesto alla genovese e non può mancare sulla pizza e nella classica passata di pomodoro per conferire quell’inconfondibile tocco aromatico che lo contraddistingue: stiamo parlando del basilico. Forse non tutti sanno che oltre ad utilizzarlo come aroma nelle pietanze, potete realizzare un favoloso liquore perfetto per digerire e concludere in bellezza i vostri pranzi: liquore al basilico. Scegliete foglie carnose, brillanti, non trattate e lasciatele macerare nello sciroppo zuccherino con pazienza, quanto basta per rilasciare una gradevole tinta verde smeraldo e un profumo vigoroso. Una volta che lo avrete provato, il liquore al basilico diventerà una bevanda da tenere sempre in dispensa o in frigo se desidererete offrirlo fresco ad amici e parenti per un dolce fine pasto o come digestivo!


												
						
						

														INGREDIENTI
							
							                            
                                
    								
    									
    										
    										167
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    167
    					
    					    					    					
    					    Carboidrati
    					    g
    					    16.3
    					
    					    					    					
    					      di cui zuccheri
    					    g
    					    16.3
    					
    					    					    					
    					    Proteine
    					    g
    					    0.1
    					
    					    					    					    					    					
    					    Fibre
    					    g
    					    0.2
    					
    					    					    					    					
    					    Sodio
    					    mg
    					    1
    					
    					    				
    			
                            
													


						
							
														Ingredienti per 600 ml di liquore
							

							
								

																	Basilico
								
								
								
																	50
									g
																

								

							
								

																	Alcol puro
								
								
								gradazione 90°
																	250
									ml
																

								

							
								

																	Acqua
								
								
								
																	150
									g
																

								

							
								

																	Zucchero
								
								
								
																	200
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il liquore al basilico per prima cosa lavate delicatamente e asciugate le foglie di basilico non trattate, ponetele all’interno di un contenitore con coperchio 1. Copritele con tutta la dose di alcool indicata 2, chiudete con cura il contenitore 3 e lasciate macerare almeno 20 giorni in un posto fresco al riparo dalla luce del sole.
									

								

															

																		
																															
											
										
																														
																		Trascorso il tempo di macerazione, realizzate lo sciroppo: versate l’acqua in un pentolino 4, aggiungete lo zucchero semolato 5 e portate al bollore mescolando in modo da far sciogliere lo zucchero 6 poi lasciate raffreddare.
									

								

															

																		
																															
											
										
																														
																		Versate lo sciroppo raffreddato nel vasetto con le foglie di basilico lasciate a macerare 7. Richiudete 8 e conservate per altri 20 giorni al riparo della luce diretta del sole. Trascorso il tempo di riposo, riprendete il barattolo, versate la bevanda in un altro vasetto filtrandola con un colino per trattenere le foglie di basilico 9.
									

								

															

																		
																															
											
										
																														
																		Il liquore al basilico è pronto, potete invasarlo nelle apposite bottiglie con l’aiuto di un imbuto 10, avendo cura di richiuderle con un tappo a vite o di sughero 11. Aspettate qualche giorno prima di consumarlo, mettendo la bottiglia in frigo. Servite il vostro aromatico liquore al basilico come liquore digestivo da fine pasto 12.
									

								

							
					    