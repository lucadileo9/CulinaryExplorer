Difficoltà: Facile
C’è chi ogni sera ama sedersi a tavola per mangiare primo, secondo e contorno e c’è chi preferisce scegliere una sola portata per non complicarsi troppo la vita… noi vi proponiamo un compromesso che farà felici tutti: la one-pot di pollo e verdure, una delle più gustose ricette con il cavolo nero. Un piatto unico che abbina la carne bianca del pollo al gusto delle verdure invernali e alle proprietà benefiche del farro, il tutto insaporito da un delicato condimento a base di miele e curcuma e dalle note pungenti dello zenzero fresco. Una pietanza sana e nutriente, quindi, ma soprattutto una ricetta che si prepara con l’ausilio di una sola padella, dettaglio non da poco quando ci si mette ai fornelli alla fine di una giornata piena! In questi casi, basterà scegliere fra la one-pot di pollo e verdure, quella di riso o la one-pot quinoa, per una raffinata alternativa con i gamberi, et voilà… la cena è servita!


												
						
						

														INGREDIENTI
							
							                            
                                
    								
    									
    										
    										349
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    349
    					
    					    					    					
    					    Carboidrati
    					    g
    					    31.4
    					
    					    					    					
    					      di cui zuccheri
    					    g
    					    5.4
    					
    					    					    					
    					    Proteine
    					    g
    					    29.2
    					
    					    					    					
    					    Grassi
    					    g
    					    11.9
    					
    					    					    					
    					      di cui saturi
    					    g
    					    1.92
    					
    					    					    					
    					    Fibre
    					    g
    					    3.8
    					
    					    					    					
    					    Colesterolo
    					    mg
    					    60
    					
    					    					    					
    					    Sodio
    					    mg
    					    1080
    					
    					    				
    			
                            
													


						
							
							

							
								

																	Petto di pollo
								
								
								intero
																	580
									g
																

								

							
								

																	Patate
								
								
								
																	450
									g
																

								

							
								

																	Cavolo nero
								
								
								
																	130
									g
																

								

							
								

																	Barbabietole precotte
								
								
								
																	30
									g
																

								

							
								

																	Farro
								
								
								precotto
																	100
									g
																

								

							
								

																	Brodo vegetale
								
								
								
																	600
									g
																

								

							
								

																	Zenzero fresco
								
								
								
																	10
									g
																

								

							
								

																	Scalogno
								
								
								
																	1
									
																

								

							
								

																	Salvia
								
								
								
																	2
									foglie
																

								

							
								

																	Semi di zucca
								
								
								
																	8
									g
																

								

							
								

																	Miele millefiori
								
								
								
																	15
									g
																

								

							
								

																	Curcuma in polvere
								
								
								
																	6
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la one-pot di pollo e verdure, per prima cosa preparate un leggero brodo vegetale, poi occupatevi del resto degli ingredienti: dividete il petto di pollo a metà, eliminate le parti più grasse e la cartilagine centrale 1, poi tagliatelo a strisce 2 e infine a cubotti di medie dimensioni 3.
									

								

															

																		
																															
											
										
																														
																		Pelate le patate e tagliatele a tocchetti irregolari 4, poi lavate il cavolo nero e riducetelo a striscioline 5. Mondate lo scalogno e tagliatelo a rondelle 6.
									

								

															

																		
																															
											
										
																														
																		Pelate lo zenzero fresco e riducetelo a listarelle 7, poi lavate la salvia e tagliate anch’essa a striscioline 8. Infine tagliate la barbabietola a tocchetti irregolari 9.
									

								

															

																		
																															
											
										
																														
																		Scaldate un filo d’olio in una padella capiente, aggiungete lo scalogno e lo zenzero 10 e fate soffriggere per pochi secondi, poi unite le patate 11 e un mestolo di brodo 12 e cuocete a fuoco dolce per 5 minuti.
									

								

															

																		
																															
											
										
																														
																		Ora aggiungete il cavolo nero 13 e il petto di pollo 14, mescolate bene, bagnate con un altro mestolo di brodo e alzate la fiamma a fuoco medio. Unite anche la salvia 15, salate e lasciate cuocere per altri 10 minuti circa, aggiungendo altro brodo se il liquido dovesse asciugarsi troppo.
									

								

															

																		
																															
											
										
																														
																		Nel frattempo, mettete la curcuma e il miele in una ciotola, diluite con un mestolo di brodo 16 e amalgamate il tutto con un cucchiaino 17, poi versate il composto ottenuto nella padella 18.
									

								

															

																		
																															
											
										
																														
																		Mescolate bene, allungate ulteriormente con il brodo, coprite con un coperchio 19 e lasciate cuocere per circa 15 minuti, sempre a fuoco medio. Trascorso questo tempo, aggiungete il farro 20, mescolate il tutto e aggiungete ancora del brodo se vi sembra che nella padella non ci sia abbastanza liquido per permettere al farro di cuocere. Proseguite la cottura per altri 15 minuti, dopodiché spegnete la fiamma 21 e aggiustate di sale, se necessario.
									

								

															

																		
																															
											
										
																														
																		In ultimo, aggiungete i cubetti di barbabietola 22 e i semi di zucca 23, pepate, date un’ultima mescolata e la vostra one-pot di pollo e verdure è pronta per essere servita ben calda 24!
									

								

							
					    