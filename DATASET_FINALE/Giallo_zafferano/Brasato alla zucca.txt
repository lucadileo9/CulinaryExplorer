Difficoltà: Media
Controfiletto di manzo, cubetti di zucca e un buon bicchiere di vino rosso sono gli ingredienti che abbiamo utilizzato per ottenere questo secondo piatto stagionale che oggi vi proponiamo. Il brasato alla zucca, grazie ad un taglio di prima qualità e alla lenta e lunga cottura risulterà tenero e molto saporito. Questo piatto vi conquisterà con i suoi colori tipicamente autunnali, dovuti alla regina di questo periodo: la zucca, che si trasforma in una crema avvolgente d'accompagnamento alla carne. Realizzate anche voi il brasato alla zucca, un piatto perfetto sia per un pranzo della domenica in famiglia, che per una cena informale.


												
						
						

														INGREDIENTI
							
							                            
                                
    								
    									
    										
    										413
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    413
    					
    					    					    					
    					    Carboidrati
    					    g
    					    4.5
    					
    					    					    					
    					      di cui zuccheri
    					    g
    					    3.6
    					
    					    					    					
    					    Proteine
    					    g
    					    42.3
    					
    					    					    					
    					    Grassi
    					    g
    					    23
    					
    					    					    					
    					      di cui saturi
    					    g
    					    5.29
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    120
    					
    					    					    					
    					    Sodio
    					    mg
    					    607
    					
    					    				
    			
                            
													


						
							
							

							
								

																	Controfiletto di manzo
								
								
								
																	800
									g
																

								

							
								

																	Zucca
								
								
								già pulita
																	300
									g
																

								

							
								

																	Vino rosso
								
								
								
																	100
									g
																

								

							
								

																	Cipolle bianche
								
								
								
																	100
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Brodo vegetale
								
								
								
																	250
									g
																

								

							
								

																	Rosmarino
								
								
								
																	2
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il brasato alla zucca iniziate a preparare il brodo vegetale. Una volta pronto occupatevi della pulizia della zucca: sbucciatela, eliminate i semi e i filamenti interni, quindi tagliatela prima a fette 1 e poi a cubetti 2. Mondate la cipolla e tagliatela a fette sottili 3,
									

								

															

																		
																															
											
										
																														
																		quindi versatela in un tegame, meglio se di ghisa, insieme all'olio 4. Lasciatela stufare per 7-8 minuti e aggiungete il controfiletto 5. Fatelo rosolare a fiamma medio-alta da tutti i lati 6,
									

								

															

																		
																															
											
										
																														
																		quindi sfumate con il vino rosso 7. Una volta che la parte alcolica sarà evaporata completamente aggiungete i cubetti di zucca 8 e il brodo vegetale 9.
									

								

															

																		
																															
											
										
																														
																		Unite il rosmarino tritato 10, il sale, un pizzico di pepe, coprite con un coperchio 11 e lasciate cuocere per 2 ore e mezza, a fuoco basso, girando la carne e la zucca di tanto in tanto 12.
									

								

															

																		
																															
											
										
																														
																		Una volta che la carne sarà cotta e tenera toglietela dalla pentola e posizionatela su un piatto 13, tenendola al caldo. A questo punto tenete da parte dei cubetti di zucca per la guarnizione finale e frullate i restanti insieme al fondo di cottura (14-15), fino ad ottenere una crema.
									

								

															

																		
																															
											
										
																														
																		A questo punto affettate la carne 16, adagiate un letto di crema di zucca su un piatto da portata, posizionatevi la carne sopra e guarnite con i cubetti di zucca tenuti da parte. Non vi resta che gustare il vostro brasato alla zucca, ancora caldo!
									

								

							
					    