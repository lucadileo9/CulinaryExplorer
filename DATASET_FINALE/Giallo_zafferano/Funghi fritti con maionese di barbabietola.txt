Difficoltà: Facile
Cantava una canzone di Battisti "questo odore di funghi faccio mio", non potremmo essere più d'accordo di così. I funghi sono tra i protagonisti della stagione autunnale con tutte le loro varietà, nelle svariate cotture e preparazioni. Trifolati, in vellutata, al forno, con il risotto e, non per ultimi, fritti. Oggi ve li proponiamo sottoforma di antipasto, da condividere con gli amici accompagnando i funghi fritti con maionese di barbabietola insieme a un bel bicchiere di vino fresco. Il fritto risulterà ancora più sfizioso grazie al timo presente nella panatura che conferirà una gradevole sensazione di freschezza. La maionese veg al gusto di barbabietola, con il suo sapore dolce, renderà più prelibati i funghi fritti tinteggiando il tutto con una verve rosa fluo. Questa ricetta dei funghi fritti con maionese di barbabietola ci ha rubato letteralmente le papille gustative, noi della redazione li abbiamo davvero apprezzati come antipasto sfizioso! Siamo certi che conquisteranno anche i vostri ospiti.


						
						

														INGREDIENTI
							
													


						
														
							
							

							
								

																	Funghi champignon
								
								
								
																	400
									g
																

								

							
								

																	Pangrattato
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Uova
								
								
								
																	3
									
																

								

							
								

																	Latte intero
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la maionese di barbabietola
							

							
								

																	Barbabietole precotte
								
								
								
																	100
									g
																

								

							
								

																	Latte di soia
								
								
								
																	50
									g
																

								

							
								

																	Olio di semi
								
								
								
																	120
									g
																

								

							
								

																	Succo di limone
								
								
								
																	½
									
																

								

							
								

																	Zenzero fresco
								
								
								
																	5
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																				
											
										
																			
																		Per preparare i funghi fritti con maionese di barbabietola cominciate proprio da quest’ultima. Se non volete macchiarvi le mani utilizzate dei guanti, poi sbucciate la barbabietola 1 e tagliatela prima a fette, poi a strisce e infine a cubetti 2. Versateli nel boccale di un mixer assieme alla radice di zenzero sbucciata 3,
									

								

															

																		
																				
											
										
																			
																		il latte di soia 4, il succo di limone 5 e iniziate a frullare mentre versate a filo l’olio di semi 6.
									

								

															

																		
																				
											
										
																			
																		Quando avrete ottenuto una salsa fluida e liscia regolate di sale e tenete da parte 7. Passate ai funghi. Tagliate via la parte terrosa dal gambo 8 mentre per pulirli utilizzate una pezza inumidita, cercando di grattare via il terreno. È preferibile non bagnare i funghi perché assorbono l’acqua 9.
									

								

															

																		
																				
											
										
																			
																		Infine affettateli a 3-4 mm di spessore 10. Rompete le uova in una ciotola, aggiungete il latte, un pizzico di sale 11 e battete leggermente 12.
									

								

															

																		
																				
											
										
																			
																		Poi nel pangrattato macinato grosso, versate il timo sfogliato 13, mescolate anche questo e passate all’impanatura. Spolverizzate i funghi prima con la farina 14, poi tuffateli nelle uova 15
									

								

															

																		
																				
											
										
																			
																		e infine nel pangrattato 16. Ripetete così per tutti e man mano adagiate i funghi infarinati su un vassoio con carta forno 17. Quando tutti saranno pronti cuocete una manciata di funghi in una pentola con olio bollente a 170° (da misurare con termometro da cucina) 18.
									

								

															

																		
																				
											
										
																			
																		Dopo circa un paio di minuti, o comunque quando saranno ben dorati, scolateli su carta assorbente 19. Aggiungete ancora un pizzico di sale 20 e infine impiattate i vostri funghi fritti con maionese di barbabietola e buon appetito 21
									

								

							
					    