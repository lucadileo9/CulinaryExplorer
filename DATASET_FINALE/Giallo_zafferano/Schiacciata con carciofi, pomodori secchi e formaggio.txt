Difficoltà: Media
La schiacciata con carciofi, pomodori secchi e formaggio è una pizza rustica dal gusto sorprendente! Niente pasta sfoglia o brisé come nelle classiche torte salate, ma un soffice impasto lievitato che accoglie un ricco ripieno vegetariano a base di carciofi, pomodori secchi, cipolle e formaggio filante. Un ottimo piatto unico da condividere con gli amici durante una cena informale, ideale anche da trasportare per una gita fuori porta… sarà sicuramente apprezzata da tutti! Inoltre, volete mettere la soddisfazione di poter dire di aver realizzato la schiacciata con carciofi, pomodori secchi e formaggio interamente con le vostre mani? Seguite la ricetta passo passo e vedrete che sarà un gioco da ragazzi!


						
						

														INGREDIENTI
							
													


						
														
							
														Per l’impasto (per uno stampo del diametro di 30 cm)
							

							
								

																	Farina Manitoba
								
								
								
																	300
									g
																

								

							
								

																	Farina 00
								
								
								
																	200
									g
																

								

							
								

																	Acqua
								
								
								a temperatura ambiente
																	340
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Lievito di birra fresco
								
								
								
																	5
									g
																

								

							
								

																	Sale fino
								
								
								
																	5
									g
																

								

							
														
							
						
														
							
														Per il ripieno
							

							
								

																	Carciofi
								
								
								surgelati
																	300
									g
																

								

							
								

																	Toma
								
								
								semi-stagionata
																	300
									g
																

								

							
								

																	Pomodori secchi
								
								
								al naturale
																	80
									g
																

								

							
								

																	Cipolle rosse
								
								
								
																	1
									
																

								

							
								

																	Origano
								
								
								secco
																	
									q.b.
																

								

							
								

																	Maggiorana
								
								
								secca
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la schiacciata con carciofi, pomodori secchi e formaggio per prima cosa mettete i pomodori secchi in una ciotola, copriteli con acqua a temperatura ambiente e lasciateli in ammollo 1. Passate alla preparazione dell’impasto: versate le farine in una ciotola capiente 2 e aggiungete il lievito sbriciolato 3.
									

								

															

																		
																																											
											
										
																						
											
										
																						
											
										
																																										
																		Unite l’acqua 4 mentre mescolate con le mani nella ciotola, poi trasferitevi sul piano di lavoro 5. Quando il composto sarà ben incordato aggiungete l’olio in 3 volte 6, continuando a impastare.
									

								

															

																		
																																											
											
										
																						
											
										
																						
											
										
																																										
																		Quando l’impasto sarà liscio e omogeneo aggiungete il sale 7 e lavorate ancora per almeno 5 minuti 8. Trasferite l’impasto ottenuto in una ciotola leggermente oliata 9, coprite con pellicola e lasciate lievitare per circa 2 ore a temperatura ambiente, fino al raddoppio del volume.
									

								

															

																		
																																											
											
										
																						
											
										
																						
											
										
																																										
																		Nel frattempo dedicatevi al ripieno: scolate i pomodori secchi e tagliateli a pezzetti di circa mezzo cm 10, poi mondate la cipolla e affettatela sottilmente 11. Infine tagliate il formaggio a cubetti di circa 1 cm 12.
									

								

															

																		
																																											
											
										
																						
											
										
																						
											
										
																																										
																		Soffriggete la cipolla in una padella con un filo di olio 13, poi unite i pomodori secchi 14 e cuocete per qualche minuto. Mettete da parte i pomodori secchi con le cipolle 15 e utilizzate la stessa padella per cuocere i carciofi.
									

								

															

																		
																																											
											
										
																						
											
										
																						
											
										
																																										
																		Aggiungete un altro filo d’olio, versate i carciofi 16 e cuocete a fiamma alta per circa 5 minuti con il coperchio 17. Una volta cotti, lasciateli intiepidire 18.
									

								

															

																		
																																											
											
										
																						
											
										
																						
											
										
																																										
																		Tagliate grossolanamente i carciofi al coltello 19 e trasferiteli in una ciotola, poi unite i pomodori secchi con le cipolle 20 e il formaggio a cubetti 21.
									

								

															

																		
																																											
											
										
																						
											
										
																						
											
										
																																										
																		Aggiustate di sale e di pepe 22 e aromatizzate con l’origano e la maggiorana 23. Mescolate bene e tenete da parte 24.
									

								

															

																		
																																											
											
										
																						
											
										
																						
											
										
																																										
																		Trascorso il tempo di lievitazione l’impasto sarà raddoppiato di volume 25. Dividetelo a metà con un tarocco 26 e formate 2 sfere. Stendete ciascuna porzione di impasto sul piano leggermente infarinato 27 fino a formare un disco che ricopra la base e i bordi di una teglia del diametro di circa 30 cm.
									

								

															

																		
																																											
											
										
																						
											
										
																						
											
										
																																										
																		Spennellate bene la teglia con l’olio 28 e adagiate uno dei dischi di impasto sulla base, avendo cura che i lembi ricadano fuori dai bordi così sarà più facile sigillarli. Versate il ripieno all’interno e distribuitelo su tutta la superficie 29, poi coprite con il secondo disco di impasto 30.
									

								

															

																		
																																											
											
										
																						
											
										
																						
											
										
																																										
																		Premete insieme i lembi per farli aderire 31, poi pizzicateli rigirando il bordo verso l’interno 32. Spennellate bene la superficie con l’olio 33.
									

								

															

																		
																															
											
										
																														
																		In ultimo fate dei taglietti con un paio di forbici per bucare l’impasto 34. Cuocete nel forno statico preriscaldato a 180° per circa 60 minuti 35. Quando la superficie sarà bella dorata, potete sfornare la vostra schiacciata con carciofi, pomodori secchi e formaggio 36!
									

								

							
					    