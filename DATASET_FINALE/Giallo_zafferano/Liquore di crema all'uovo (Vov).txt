Difficoltà: Facile
Il liquore di crema all’uovo, è un preparato di origini venete, per la precisione di Padova, dove il suo creatore, il sig. Pezziol, lo preparò per la prima volta nel 1840 nella sua bottega di droghiere, non sapendo cosa fare dei molti rossi d’uovo avanzati dalla sua principale occupazione: la realizzazione di torroni.
Il nome Vov deriverebbe dalla parola vovi, che in dialetto veneto significa uova.
La preparazione del liquore all'uovo casalingo è abbastanza facile, e, semplicemente seguendo la ricetta, è possibile ottenere dei risultati che nulla hanno da invidiare alle più famose, e costose, preparazioni in commercio.




												
						
						

														INGREDIENTI
							
							                            
                                
    								
    									
    										
    										294
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    294
    					
    					    					    					
    					    Carboidrati
    					    g
    					    42.9
    					
    					    					    					
    					      di cui zuccheri
    					    g
    					    42.9
    					
    					    					    					
    					    Proteine
    					    g
    					    4.1
    					
    					    					    					
    					    Grassi
    					    g
    					    6.7
    					
    					    					    					
    					      di cui saturi
    					    g
    					    2.53
    					
    					    					    					    					
    					    Colesterolo
    					    mg
    					    264
    					
    					    					    					
    					    Sodio
    					    mg
    					    23
    					
    					    				
    			
                            
													


						
							
														Ingredienti per 750 ml di liquore
							

							
								

																	Tuorli
								
								
								
																	10
									
																

								

							
								

																	Zucchero a velo
								
								
								
																	400
									g
																

								

							
								

																	Cognac
								
								
								
																	25
									ml
																

								

							
								

																	Marsala
								
								
								
																	25
									ml
																

								

							
								

																	Latte intero
								
								
								
																	300
									ml
																

								

							
								

																	Alcol puro
								
								
								
																	75
									ml
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		In una terrina mettete i tuorli di 10 uova con lo zucchero a velo e i semi del baccello di vaniglia, con uno sbattitore a frusta mescolate fino ad ottenere una crema densa e omogenea. Aggiungete poco alla volta l’alcool, il cognac e il marsala secco, continuando a mescolare con lo sbattitore, e per ultimo unite il latte. Ponete il composto in una pentola a bagnomaria e, continuando a mescolare, fate addensare la crema (almeno 10 minuti) fino a che non si sentirà più la consistenza dello zucchero; l’acqua del bagnomaria deve solo fremere e non bollire poiché in caso contrario potreste arrivare a cuocere le uova rovinando tutto.
									

								

															

																		Fate raffreddare il Vov e riponetelo in bottigliette conservandolo in un luogo fresco e buio, meglio se in frigorifero; è pur vero che le uova sono state “cotte” a bagnomaria e l’alcol presente aiuta la conservazione ma, a differenza dei prodotti commerciali, il nostro vov casalingo non contiene conservanti e quindi la prudenza non è mai troppa.Prima di assaporarlo, ricordatevi di agitare bene la bottiglia del liquore per miscelarlo a dovere.
									

								

							
					    