Difficoltà: Facile
Quali odori associate al Natale? Dal nostro sondaggio interno, a Giallozafferano quasi tutti siamo d'accordo che quando fuori nevica e si accendono le lucine nelle strade delle città, non ci sia cosa più natalizia del profumo di spezie, arance e mandarini. Abbiamo voluto raccogliere questi preziosi ricordi olfattivi in piccoli vasetti, per una deliziosa marmellata di agrumi. Un dolce risveglio al mattino, perfetto per chi ama sperimentare una variante rispetto alla marmellata di arance. Un piccolo pensiero homemade da regalare personalizzandolo con graziose etichette. La marmellata di agrumi sprigionerà sul pane appena tostato tutto il mix di sapori, accarezzato dalle note ambrate e legnose della cannella e dall'aroma speziato e floreale della vaniglia.


												
						
						

														INGREDIENTI
							
							                            
                                
    								
    									
    										
    										251
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    251
    					
    					    					    					
    					    Carboidrati
    					    g
    					    62.6
    					
    					    					    					
    					      di cui zuccheri
    					    g
    					    62.6
    					
    					    					    					
    					    Proteine
    					    g
    					    0.1
    					
    					    					    					    					    					
    					    Fibre
    					    g
    					    0.6
    					
    					    					    					    					
    					    Sodio
    					    mg
    					    16
    					
    					    				
    			
                            
													


						
							
														Ingredienti per circa 4 vasetti della capacità di 90 g
							

							
								

																	Arance
								
								
								Navel
																	2
									kg
																

								

							
								

																	Mandarini
								
								
								
																	500
									g
																

								

							
								

																	Zucchero
								
								
								
																	340
									g
																

								

							
								

																	Cannella in stecche
								
								
								
																	2
									
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la marmellata di agrumi, iniziate dalla sanificazione dei barattoli secondo quanto indicato dal Ministero della Salute. Poi, pelate le arance a vivo 1. Tagliate la scorza di un'arancia a listarelle sottili 2. Fate bollire l'acqua in un pentolino e lessate per un paio di minuti le striscioline che avete ricavato 3. 
									

								

															

																		
																															
											
										
																														
																		Quindi scolatele 4 e ripetete di nuovo l'operazione, facendo bollire altra acqua e lessando nuovamente le scorze: ripetendo il procedimento con acqua nuova, infatti, priverete la scorza di una percentuale di gusto amarognolo. Scolate nuovamente le scorze e tenete da parte 5. Ricavate gli spicchi di polpa delle arance 6, cercando di preservare anche il succo che ne esce (potete raccoglierlo in una ciotola). 
									

								

															

																		
																															
											
										
																														
																		Spremete poi il succo di tutti i mandarini 7, filtratelo e versatelo in una casseruola 8; versate anche la polpa di arance e il loro succo 9,
									

								

															

																		
																															
											
										
																														
																		lo zucchero 10, le stecche di cannella 11, i semi della bacca di vaniglia 12.
									

								

															

																		
																															
											
										
																														
																		Mescolate gli ingredienti 13; accendete il fuoco medio basso e portate a leggero bollore: cuocete così per 35 minuti. Passati i 35 minuti, potete aggiungere anche le scorze di arancia 14. Mescolate, poi rimuovete invece il baccello di vaniglia 15 e le stecche di cannella. 
									

								

															

																		
																															
											
										
																														
																		Cuocete per altri 35 minuti circa: dovrete controllare la temperatura con un termometro da cucina: quando sarà a 108° 16, la marmellata di agrumi sarà pronta. Potete riporla, ancora calda, nei barattoli appena sanificati, aiutandovi con un imbuto 17. Procedete avvitando bene i barattoli 18 e lasciando raffreddare completamente la marmellata. Assicuratevi, prima del consumo, che i tappi non facciano il classico "click-clack" premendo al centro, indice che il sottovuoto non è avvenuto correttamente. Per queste ed altre indicazioni, rimandiamo sempre alle informazioni in merito alle conserve fatte in casa del Ministero della salute.
									

								

							
					    