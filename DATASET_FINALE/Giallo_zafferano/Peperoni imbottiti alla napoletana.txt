Difficoltà: Media
I peperoni imbottiti alla napoletana, conosciuti nel dialetto campano come “puparuoli 'mbuttunati”, sono un secondo piatto ricco e sostanzioso che omaggia i sapori mediterranei. Si tratta di peperoni arrostiti farciti con un ripieno generoso che prevede in genere pane, uova e ingredienti stuzzicanti come olive, capperi e in alcuni casi anche acciughe e melanzane fritte (nelle versioni più ghiotte!). Nella nostra ricetta, una furba copertura di pangrattato misto a parmigiano conferirà una croccante doratura irresistibile. Serviteli, dopo una gustosa pasta e patate, con un contorno di ciambotta, per un tripudio di sapori mediterranei!


												
						
						

														INGREDIENTI
							
							                            
                                
    								
    									
    										
    										703
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    703
    					
    					    					    					
    					    Carboidrati
    					    g
    					    105.5
    					
    					    					    					
    					      di cui zuccheri
    					    g
    					    10.2
    					
    					    					    					
    					    Proteine
    					    g
    					    18.4
    					
    					    					    					
    					    Grassi
    					    g
    					    23
    					
    					    					    					
    					      di cui saturi
    					    g
    					    3.84
    					
    					    					    					
    					    Fibre
    					    g
    					    8.7
    					
    					    					    					
    					    Colesterolo
    					    mg
    					    93
    					
    					    					    					
    					    Sodio
    					    mg
    					    2217
    					
    					    				
    			
                            
													


						
							
														Ingredienti per 2 peperoni
							

							
								

																	Peperoni rossi
								
								
								
																	1
									
																

								

							
								

																	Peperoni gialli
								
								
								
																	1
									
																

								

							
								

																	Pane
								
								
								
																	250
									g
																

								

							
								

																	Olive di Gaeta
								
								
								
																	80
									g
																

								

							
								

																	Parmigiano Reggiano DOP
								
								
								da grattugiare
																	40
									g
																

								

							
								

																	Pangrattato
								
								
								
																	40
									g
																

								

							
								

																	Capperi sotto sale
								
								
								
																	20
									g
																

								

							
								

																	Uova
								
								
								medio
																	1
									
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i peperoni imbottiti alla napoletana iniziate arrostendo i peperoni sulla fiammella dei fornelli con un'apposita retina spargifiamma per almeno 10 minuti ciascuno, girandoli di tanto in tanto 1. Se non disponete della retina spargifiamma potete arrostire i peperoni su una padella molto calda. Riponete i peperoni in una teglia 2, copriteli con pellicola trasparente 3 e lasciateli così, prima di privarli della pelle, per almeno 15 minuti.
									

								

															

																		
																															
											
										
																														
																		Nel frattempo occupatevi del ripieno: tagliate il pane a fette 4, riducetelo a cubetti e denocciolate le olive di Gaeta con l'apposito strumento o un coltello 5. Nella tazza del mixer ponete il pane, le foglie di basilico e il prezzemolo 6, 
									

								

															

																		
																															
											
										
																														
																		le olive di Gaeta 7 e i capperi accuratamente dissalati 8. Aggiungete lo spicchio di aglio intero sbucciato 9
									

								

															

																		
																															
											
										
																														
																		e per finire unite anche l’uovo 10. Frullate il tutto fino a ottenere un composto omogeneo e compatto 12. Aggiungete a piacere un po’ di pepe macinato. Non sarà necessario aggiungere sale in più all’impasto poiché i capperi, le olive e il pane sono già abbastanza sapidi.
									

								

															

																		
																															
											
										
																														
																		Intanto recuperate i vostri peperoni ed eliminate la buccia esterna che in questo modo verrà via con facilità 13. Tagliate la calotta superiore 14 ed estraete i semini interni 15.
									

								

															

																		
																															
											
										
																														
																		Ora oliate una pirofila 16, adagiate i peperoni e farciteli con il ripieno che avete preparato in precedenza 17. In una ciotola mescolate il Parmigiano grattugiato con il pangrattato 18
									

								

															

																		
																															
											
										
																														
																		e distribuite il composto sopra i peperoni 19, condite con un filo di olio di oliva 20 e aromatizzate a piacere con pepe nero macinato. Cuocete i peperoni in forno statico preriscaldato a 180° per 35 minuti. A cottura ultimata risulteranno ben dorati in superficie 21. Lasciate intiepidire e poi servite i peperoni imbottiti alla napoletana!
									

								

							
					    