Difficoltà: Facile
Le crocchette di riso al forno sono una deliziosa variante delle crocchette di riso fritte. Molto più leggere ma di egual croccantezza, sono un'ottima strategia per rinunciare a qualche caloria ma con gusto. La fragrante panatura esterna attaccata al riso contiene un ripieno di prosciutto, piselli e formaggio molto saporito e soprattutto "filante". Ideali per un aperitivo stuzzicante, queste crocchette conquisteranno i vostri amici senza appesantirli!


						
						

														INGREDIENTI
							
							                            
                                
    								
    									
    										
    										178
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    178
    					
    					    					    					
    					    Carboidrati
    					    g
    					    25.9
    					
    					    					    					
    					      di cui zuccheri
    					    g
    					    1.8
    					
    					    					    					
    					    Proteine
    					    g
    					    7.3
    					
    					    					    					
    					    Grassi
    					    g
    					    4.8
    					
    					    					    					
    					      di cui saturi
    					    g
    					    1.67
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    44
    					
    					    					    					
    					    Sodio
    					    mg
    					    239
    					
    					    				
    			
                            
													


						
														
							
														Ingredienti per 26 crocchette 
							

							
								

																	Riso Carnaroli
								
								
								
																	500
									g
																

								

							
								

																	Scalogno
								
								
								
																	80
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Vino bianco
								
								
								
																	100
									g
																

								

							
														
							
						
														
							
														per il brodo
							

							
								

																	Acqua
								
								
								
																	1
									l
																

								

							
								

																	Carote
								
								
								
																	100
									g
																

								

							
								

																	Sedano
								
								
								
																	100
									g
																

								

							
								

																	Cipolle bianche
								
								
								
																	200
									g
																

								

							
								

																	Pepe nero in grani
								
								
								
																	10
									g
																

								

							
														
							
						
														
							
														per la panatura
							

							
								

																	Pangrattato
								
								
								
																	200
									g
																

								

							
								

																	Uova
								
								
								(medie)
																	4
									
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per il ripieno:
							

							
								

																	Prosciutto cotto
								
								
								
																	220
									g
																

								

							
								

																	Pisellini
								
								
								
																	180
									g
																

								

							
								

																	Provola affumicata
								
								
								
																	150
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le crocchette di riso al forno iniziate dalla preparazione del brodo per cuocere il riso. Lavate, pelate e tagliate a pezzi il sedano, la carota e la cipolla 1, ponete l’acqua in una pentola capiente, aggiungete le verdure ed il pepe nero 2. Portate a ebollizione il tutto e poi aggiungete il sale. Chiudete con un coperchio e cuocete per circa un’ora e mezza. A cottura ultimata aggiustate di sale e filtrate il brodo con un colino. Passato questo tempo sbucciate lo scalogno e tritatelo finemente, versate l’olio in un tegame capiente e scaldatelo, poi unite lo scalogno tritato 3.
									

								

															

																		
																															
											
										
																														
																		Fatelo appassire per 10 minuti a fuoco dolce aggiungendo un mestolo di brodo caldo 4. A questo punto unite il riso 5 e mescolandolo fatelo tostare per pochi istanti. Quindi sfumate con 100 ml di vino 6 e proseguite la cottura.
									

								

															

																		
																															
											
										
																														
																		Aggiungete il brodo man mano che il riso assorbe i liquidi (ci vorranno circa 20 minuti). A cottura ultimata spegnete il fuoco 7. Trasferite il risotto in una teglia ampia e distribuitela uniformemente con una spatola 8; coprite la teglia con la pellicola e fate raffreddare 9.
									

								

															

																		
																															
											
										
																														
																		Nel frattempo tagliate il prosciutto a cubetti 10. Cuocete i piselli a vapore per 2 minuti 11 e tagliate anche la provola affumicata a dadini 12.
									

								

															

																		
																															
											
										
																														
																		Quando il riso sarà freddo dividetelo in 26 porzioni da 50 gr ciascuno 13; Prendetene una, appiattitela leggermente con le mani dandole una forma ovale e farcite la parte centrale con il prosciutto 14 , i piselli ed infine la provola affumicata 15.
									

								

															

																		
																															
											
										
																														
																		Poi richiudete le crocchette con il riso conferendo una forma allungata tipica delle crocchette 16. Impanate le crocchette passandole prima nell’uovo sbattuto 17 e poi nel pangrattato. Ripetete di nuovo la stessa operazione procedendo a immergere la crocchetta già impanata nell’uovo e poi nel pangrattato 18.
									

								

															

																		
																															
											
										
																														
																		A questo punto disponete le crocchette in un una teglia da forno e irroratele con un filo di olio extravergine 19. Cuocete in forno statico preriscaldato a 200°C per 30-35 fino a quando le crocchette risulteranno ben dorate 20 . Servite le croccette di riso al forno ben calde per preservarne la croccantezza 21.
									

								

							
					    