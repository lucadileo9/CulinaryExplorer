Difficoltà: Facile
Largo alle ricette veloci, sfiziose e fresche, alle nostre porte sta bussando la calda estate! Per combattere al meglio la calura, e per chi ne soffre, vi suggeriamo la nostra ricetta dei pomodori ripieni di panzanella! Sì perché dopo averli riempiti di riso, poi di carne e infine di tonno, abbiamo pensato ad una versione veg con la panzanella che farà piacere sicuramente a tutti! Ispirati dalla celebre panzanella toscana abbiamo pensato a questi sfiziosi pomodori ripieni di panzanella che hanno conquistato i nostri occhi in pochissimo tempo... non stiamo a raccontarvi di quanto ci sono piaciuti! A renderli particolarmente speciali c'è l'aggiunta della pomodorette, una nostra versione della citronette ma al pomodoro, che troverete davvero gustosa, perfetta per insaporire il pane! Che ne dite di sperimentare questa nuova ricetta? Ecco la nostra versione dei pomodori ripieni di panzanella, fateci sapere se vi è piaciuta!


						
						

														INGREDIENTI
							
							                            
                                
    								
    									
    										
    										105
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    105
    					
    					    					    					
    					    Carboidrati
    					    g
    					    13
    					
    					    					    					
    					      di cui zuccheri
    					    g
    					    6.2
    					
    					    					    					
    					    Proteine
    					    g
    					    2.8
    					
    					    					    					
    					    Grassi
    					    g
    					    4.6
    					
    					    					    					
    					      di cui saturi
    					    g
    					    0.68
    					
    					    					    					
    					    Fibre
    					    g
    					    2.8
    					
    					    					    					    					
    					    Sodio
    					    mg
    					    499
    					
    					    				
    			
                            
													


						
														
							
														Ingredienti per 6 pezzi
							

							
								

																	Pomodori ramati
								
								
								grandi
																	6
									
																

								

							
								

																	Pane integrale
								
								
								
																	80
									g
																

								

							
								

																	Zucchine baby
								
								
								
																	80
									g
																

								

							
								

																	Cipolle rosse
								
								
								
																	1
									
																

								

							
								

																	Sedano
								
								
								costa
																	1
									
																

								

							
								

																	Carote
								
								
								
																	1
									
																

								

							
								

																	Basilico
								
								
								
																	10
									foglie
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la "pomodorette"
							

							
								

																	Olio extravergine d'oliva
								
								
								
																	25
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pomodori ripieni di panzanella cominciate dalla pulizia di questi ultimi. Dopo averli lavati e asciugati privateli del cappello (ma non buttatelo) 1, poi raccogliete la polpa in un recipiente aiutandovi con uno scavino o un cucchiaino facendo attenzione a non bucare il pomodoro che servirà da involucro 2. Man mano raccogliete la polpa in un setaccio posto in una ciotola e poi appoggiate cappello e pomodoro a testa in giù su un tovagliolo 3.
									

								

															

																		
																															
											
										
																														
																		Quando avrete raccolto tutta la polpa setacciatela spremendo con energia per ottenere il succo 4. Pesatene 70 grammi e travasate in una piccola brocca e guarnite con sale, pepe e olio 5. Emulsionate bene il tutto con una forchetta e tenete da parte la vostra "pomodorette" 6.
									

								

															

																		
																															
											
										
																														
																		Dopo aver mondato e spuntato la carota e il sedano tagliateli a cubetti piccolissimi (11-12), infine pelate lo scalogno e fate lo stesso 13.
									

								

															

																		
																															
											
										
																														
																		Lavate e asciugate anche le zucchine, spuntatele e tagliate anche queste a rondelle molto sottili 10. È il momento di spostarsi ai fornelli. Mettete sul fuoco una padella insieme ad un giro d’olio e aggiungete la bronoise di sedano – carota e scalogno 11. Lasciate soffriggere a fuoco medio per un paio di minuti. Poi aggiungete le zucchine 12,
									

								

															

																		
																															
											
										
																														
																		regolate subito di sale e pepe e fatele andare rigirando pochissime volte, in questo modo si doreranno per bene 13. Trasferite in una ciotola insieme al basilico spezzettato a mano 14, mescolate e tenete da parte. Passate al pane. Affettatelo 15
									

								

															

																		
																															
											
										
																														
																		e ottenete dei cubetti di circa 1 cm 16. Fate un giro d’olio nella stessa padella dove avete cotto le verdure e ora tuffate il pane 17. Fatelo tostate per qualche minuto a fiamma viva quindi unitelo all’insalata 18.
									

								

															

																		
																															
											
										
																														
																		Amalgamate bene il tutto 19 e trasferite nei pomodori appoggiati su un piatto da portata 20. Guarnite con un pizzico di pepe e delle foglioline di basilico e aggiungete la pomodorette che andrà a bagnare i pomodori ripieni di panzanella soltanto prima di servire 21.
									

								

							
					    