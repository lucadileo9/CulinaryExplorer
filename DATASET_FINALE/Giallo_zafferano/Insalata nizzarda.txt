Difficoltà: Molto facile
Fresche e nutrienti, le insalatone sono ideali per un pranzo estivo: che sia un'insalata di tonno, un'insalata di riso, un'insalata di pollo o a base di verdure crude come l’insalata nizzarda (o salade niçoise), tipica della Costa Azzurra! Un piatto ricco e colorato caratterizzato dalla presenza di uova sode, pomodori, acciughe, tonno e olive. Originaria di Nizza, come si evince dal nome, l’insalata nizzarda è diffusa in tutta l’area mediterranea, seppur con molte varianti. La versione più conosciuta in Italia, per esempio, è quella ligure che prevede l’aggiunta di fagiolini e patate lesse e prende il nome di condiglione. Noi vi proponiamo gli ingredienti della ricetta base che potrete arricchire o modificare a vostro piacimento utilizzando rigorosamente ortaggi di stagione. Quindi non ci resta che augurarvi buon appetito con l’insalata nizzarda… più che un contorno, un appetitoso piatto unico!


												
						
						

														INGREDIENTI
							
							                            
                                
    								
    									
    										
    										318.9
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    318.9
    					
    					    					    					
    					    Carboidrati
    					    g
    					    5.4
    					
    					    					    					
    					      di cui zuccheri
    					    g
    					    5
    					
    					    					    					
    					    Proteine
    					    g
    					    18.7
    					
    					    					    					
    					    Grassi
    					    g
    					    24.7
    					
    					    					    					
    					      di cui saturi
    					    g
    					    3.5
    					
    					    					    					
    					    Fibre
    					    g
    					    228
    					
    					    					    					
    					    Colesterolo
    					    mg
    					    2.5
    					
    					    					    					
    					    Sodio
    					    mg
    					    142.7
    					
    					    				
    			
                            
													


						
							
							

							
								

																	Uova
								
								
								
																	4
									
																

								

							
								

																	Lattuga
								
								
								
																	300
									g
																

								

							
								

																	Pomodorini ciliegino
								
								
								
																	250
									g
																

								

							
								

																	Tonno sott'olio
								
								
								(peso sgocciolato)
																	140
									g
																

								

							
								

																	Olive nere
								
								
								denocciolate
																	100
									g
																

								

							
								

																	Cipollotto fresco
								
								
								
																	40
									g
																

								

							
								

																	Acciughe sott'olio
								
								
								
																	20
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare l’insalata nizzarda per prima cosa preparate le uova sode: mettete le uova in un pentolino, coprite con acqua fredda e portate a bollore a fuoco moderato. Dopo 7 minuti dall’inizio del bollore, scolate e lasciate raffreddare 1. Nel frattempo occupatevi degli altri ingredienti: eliminate la parte verde del cipollotto 2 e la parte inferiore, poi tagliatelo a rondelle sottili 3.
									

								

															

																		
																																											
											
										
																						
											
										
																						
											
										
																																										
																		Lavate e tagliate i pomodorini in quarti 4. Scolate i filetti di acciughe e tagliateli a pezzetti 5. A questo punto le uova sode si saranno raffreddate, quindi sgusciatele e dividetele in 4 parti 6.
									

								

															

																		
																																											
											
										
																						
											
										
																						
											
										
																																										
																		Lavate la lattuga e spezzettatela a mano in una ciotola capiente 7, poi aggiungete le olive denocciolate 8 e i pomodorini 9.
									

								

															

																		
																																											
											
										
																						
											
										
																						
											
										
																																										
																		Unite anche il cipollotto, il tonno sgocciolato 10 e le acciughe. Infine condite con olio 11, sale e pepe 12.
									

								

															

																		
																																											
											
										
																						
											
										
																						
											
										
																																										
																		Mescolate bene il tutto 13, poi completate il piatto con gli spicchi di uovo sodo 14. La vostra insalata nizzarda è pronta per essere servita 15!
									

								

							
					    