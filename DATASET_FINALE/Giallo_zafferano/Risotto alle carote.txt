Difficoltà: Facile
Il risotto è uno di quei piatti perfetti per ogni occasione. Il più classico sicuramente è quello allo zafferano, che in Lombardia viene servito insieme agli ossibuchi, ma i modi per preparare un buon risotto sono veramente tanti! Oggi vi proponiamo il risotto alle carote, una ricetta delicata ma allo stesso tempo molto molto saporita! La dolcezza delle carote infatti viene esaltata dal gusto del formaggio utilizzato per la mantecatura... per donare una nota decisa infatti abbiamo scelto di utilizzare una varietà tipica del Nord Italia: il taleggio. Grazie a questo formaggio il risotto risulterà molto cremoso e avrà un gusto speciale! Un abbinamento perfetto per un piatto unico, adatto a tutte le occasioni! 


												
						
						

														INGREDIENTI
							
							                            
                                
    								
    									
    										
    										624
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    624
    					
    					    					    					
    					    Carboidrati
    					    g
    					    96.6
    					
    					    					    					
    					      di cui zuccheri
    					    g
    					    8.9
    					
    					    					    					
    					    Proteine
    					    g
    					    15.8
    					
    					    					    					
    					    Grassi
    					    g
    					    19.4
    					
    					    					    					
    					      di cui saturi
    					    g
    					    10.92
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    59
    					
    					    					    					
    					    Sodio
    					    mg
    					    1461
    					
    					    				
    			
                            
													


						
							
							

							
								

																	Riso Carnaroli
								
								
								
																	400
									g
																

								

							
								

																	Brodo vegetale
								
								
								
																	1
									l
																

								

							
								

																	Carote
								
								
								
																	380
									g
																

								

							
								

																	Taleggio
								
								
								
																	150
									g
																

								

							
								

																	Cipollotto fresco
								
								
								
																	70
									g
																

								

							
								

																	Burro
								
								
								
																	40
									g
																

								

							
								

																	Timo
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto alle carote come prima cosa realizzate il brodo vegetale. Quando sarà pronto tenetelo in caldo e pelate le carote 1. Tagliatele poi a bastoncini 2 e in ultimo a pezzetti, grandi circa 1 cm 3. 
									

								

															

																		
																															
											
										
																														
																		Mondate poi il cipollotto e tagliatelo a fettine sottili 4. In una casseruola sciogliete il burro 5, unite il cipollotto 6 
									

								

															

																		
																															
											
										
																														
																		e le carote 7. Aggiungete un mestolo di brodo 8 e lasciate stufare per una decina di minuti aggiungendo altro brodo al bisogno. Trascorso questo tempo prelevate una mestolata di soffritto 9,
									

								

															

																		
																															
											
										
																														
																		versatelo all'interno del bicchiere di un mixer, aggiungete anche un mestolo di brodo 10 e tenete da parte. Versate il riso all'interno del tegame con il soffritto 11 e mescolate per farlo tostare 12. 
									

								

															

																		
																															
											
										
																														
																		Portate poi il riso a cottura aggiungendo il brodo solo al bisogno 13. Nel frattempo eliminate la crosta dal taleggio 14 e tagliatelo a cubetti 15.
									

								

															

																		
																															
											
										
																														
																		Frullate con un mixer ad immersione il soffritto tenuto da parte 16. Quando il riso sarà quasi cotto versate all'interno la crema ottenuta 17, regolate di sale e mescolate 18. 
									

								

															

																		
																															
											
										
																														
																		Una volta cotto spostate rimuovete il tegame dal fuoco, aggiungete i cubetti di formaggio 19 e mescolate 20. Coprite con un coperchio e aspettate 1-2 minuti 21, 
									

								

															

																		
																															
											
										
																														
																		poi aggiungete il pepe nero 22 e il timo sfogliato 23. Mescolate un'ultima volta e servite il vostro risotto alle carote ancora caldo 24. 
									

								

							
					    