Difficoltà: Facile
Un guscio croccante avvolge la tenerezza di un sapore delicato ma gustoso: le crocchette di piselli e ricotta sono un antipasto perfetto per chiunque ami portare in tavola preparazioni semplici, ma succulente. Uno sfizio irrinunciabile da servire ai vostri amici per una cena informale, a base di stuzzichini e finger food. Perfette anche da offrire prima di una buona pizza o in un cestino rustico insieme ad altre speciali crocchette come supplì, crocchette di patate o stravaganti e colorate crocchette di barbabietola, questi piccoli bocconcini con piselli e ricotta nascondono un ripieno cremoso e morbido che vi stupirà! Allora cosa state aspettando? Scoprite passo passo come preparare le deliziose crocchette di piselli e ricotta!


						
						

														INGREDIENTI
							
													


						
														
							
														Ingredienti per 18 crocchette da 3x7 cm
							

							
								

																	Pisellini
								
								
								sgranati
																	200
									g
																

								

							
								

																	Ricotta
								
								
								
																	300
									g
																

								

							
								

																	Pangrattato
								
								
								
																	90
									g
																

								

							
								

																	Grana Padano DOP
								
								
								(da grattugiare)
																	100
									g
																

								

							
								

																	Uova
								
								
								
																	3
									
																

								

							
								

																	Olio extravergine d'oliva
								
								
								
																	15
									g
																

								

							
								

																	Cipollotto fresco
								
								
								
																	50
									g
																

								

							
								

																	Acqua
								
								
								
																	15
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per impanare e friggere
							

							
								

																	Pangrattato
								
								
								
																	50
									g
																

								

							
								

																	Olio di semi di arachide
								
								
								
																	1
									l
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le crocchette di piselli e ricotta cominciate mondando il cipollotto 1 e tritandolo finemente 2 dopodiché versatelo in una padella insieme all’olio extravergine d’oliva e lasciatelo appassire per cinque minuti a fiamma bassa 3.
									

								

															

																		
																															
											
										
																														
																		Versate poi i piselli sgranati 4, aggiungete anche dell'acqua 5 e un pizzico di sale 6; lasciate cuocere per una decina di minuti ancora, fin quando l’acqua non sarà completamente evaporata.
									

								

															

																		
																															
											
										
																														
																		A cottura ultimata, lasciate intiepidire i piselli poi versateli in un mixer 7, aggiungete la ricotta 8 e frullate fino ad ottenere una crema compatta 9.
									

								

															

																		
																															
											
										
																														
																		Trasferite la crema in un recipiente e versateci il Grana Padano DOP grattugiato 10. Intanto rompete le uova e separate i tuorli dagli albumi in due ciotole differenti (gli albumi servirano per la panatura) 11. Sbattete i tuorli con una forchetta 12,
									

								

															

																		
																															
											
										
																														
																		e versateli sull’impasto.  Grattugiate la noce moscata 13, poi aggiungete il pangrattato 14 ed impastate con le mani 15.
									

								

															

																		
																															
											
										
																														
																		Infine aggiustate di sale e pepe 16. Raccogliete 40 grammi di impasto e formate le crocchette, modellando l’impasto 17 fino ad ottenere dei cilindri, leggermente arrotondati, spessi 3 cm e lunghi 7: così facendo dovreste ottenere 18 pezzi. Mano a mano sistemate le crocchette su un vassoio dove avrete adagiato un foglio di carta forno per non farle attaccare sul fondo 18.
									

								

															

																		
																															
											
										
																														
																		Con una forchetta battete velocemente gli albumi per qualche istante 19 e poi immergete una crocchetta alla volta 20 scolatela per bene e poi passatela nel pangrattato facendo attenzione che le briciole aderiscano su tutti i lati 21
									

								

															

																		
																															
											
										
																														
																		e ripetete per tutte le altre crocchette 22. Versate abbondante olio di semi in una padella e lasciatelo scaldare  fino a raggiungere la temperatura di 170° (utilizzate un termometro da cucina per misurare l'esatta temperatura), dopodiché versate 4-5 crocchette alla volta 23 in questo modo manterrete la temperatura costante e rigirate, di tanto in tanto, per uniformare la cottura 24.
									

								

															

																		
																															
											
										
																														
																		Dopo pochi minuti di cottura, quando le crocchette saranno ben dorate raccoglietele aiutandovi con una schiumarola 25 e lasciatele scolare qualche minuto su un vassoio con carta assorbente 26. Gustate le vostre crocchette di piselli e ricotta non appena saranno pronte!
									

								

							
					    