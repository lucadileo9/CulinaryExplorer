Difficoltà: Media
Le costine con piselli e patate sono un secondo piatto a base di carne ricco e saporito, ideale da preparare durante la stagione invernale. In questa ricetta le costine vengono cotte in padella con un soffritto e completate con un saporito contorno a base di patate tagliate e piselli. Il tutto viene poi insaporito con salsa di pomodoro e peperoncino fresco.
Servite e gustate le costine con piselli e patate  quando sono ancora calde. E se siete amanti delle costine, provate anche la nostra versione al forno con le patate! 


												
						
						

														INGREDIENTI
							
													


						
							
							

							
								

																	Costine di maiale
								
								
								
																	1,2
									kg
																

								

							
								

																	Patate
								
								
								
																	500
									g
																

								

							
								

																	Carote
								
								
								
																	200
									g
																

								

							
								

																	Sedano
								
								
								
																	100
									g
																

								

							
								

																	Cipolle bianche
								
								
								
																	70
									g
																

								

							
								

																	Vino bianco
								
								
								
																	50
									g
																

								

							
								

																	Burro
								
								
								
																	30
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Brodo vegetale
								
								
								
																	
									q.b.
																

								

							
								

																	Peperoncino fresco
								
								
								
																	1
									pizzico
																

								

							
								

																	Piselli precotti
								
								
								
																	150
									g
																

								

							
								

																	Passata di pomodoro
								
								
								
																	180
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le costine con patate e piselli iniziate dal soffritto: sciogliete il burro in una padella antiaderente 1, unite un filo d’olio 2, quindi aggiungete le carote 3,
									

								

															

																		
																															
											
										
																														
																		il sedano 4 e le cipolla 5  finemente tritati; fateli cuocere per qualche minuto a fuoco dolce (per un approfondimento su come fare il soffritto clicca qui). Aggiungete ora le costine 6
									

								

															

																		
																															
											
										
																														
																		e fatele rosolare. Quando cominceranno a dorare 7, aggiustate di sale e pepe ed unite un pizzico di peperoncino tritato 8, continuando la cottura per circa 10 minuti, o comunque fino a quando le costine saranno ben rosolate su tutti i lati: sfumate allora con il vino bianco 9,
									

								

															

																		
																															
											
										
																														
																		poi lavate, pelate e tagliate a fette le patate 10 ed unitele alla carne 11. Bagnate il tutto con un mestolo di brodo vegetale 12
									

								

															

																		
																															
											
										
																														
																		e unite la passata di pomodoro 13. Mescolate e lasciate cuocere per altri 20 minuti, sempre a fuoco basso. Verso fine cottura, ultimate la ricetta aggiungendo i piselli 14 e lasciandoli insaporire per qualche minuto. Aggiustate di sale e pepe, mescolate ed impiattate 15. Le costine con piselli e patate sono pronte: buona appetito!
									

								

							
					    