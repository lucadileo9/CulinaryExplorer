Difficoltà: Facile
Stufati, arrosti, bolliti, sono tanti i modi per preparare la carne, tra questi una specialità casalinga intramontabile, facile facile e gustosissima: lo spezzatino di vitello con patate. La lunga e dolce cottura con le erbe aromatiche rilascia quei profumi che fanno venire l’acquolina in bocca già durante la preparazione che, come tutte le cose buone, richiede un po’ di pazienza. Ma il segreto di questo piatto sta anche nella scelta del taglio di carne, una fesa di vitello tenera ripulita dal tessuto connettivo, ovvero la parte fibrosa che in cottura non si scioglie come il grasso e tende ad indurire la carne. Come per ogni piatto tradizionale ciascuna famiglia custodisce la sua ricetta e i suoi segreti, ma una cosa è sicura e accomuna tutte le versioni: la scarpetta con il pane per assaporare il superbo sughetto cremoso! Qui vi proponiamo la nostra versione dello spezzatino di vitello con patate, e voi come lo preparate?


												
						
						

														INGREDIENTI
							
							                            
                                
    								
    									
    										
    										612
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    612
    					
    					    					    					
    					    Carboidrati
    					    g
    					    45.1
    					
    					    					    					
    					      di cui zuccheri
    					    g
    					    4.9
    					
    					    					    					
    					    Proteine
    					    g
    					    60.3
    					
    					    					    					
    					    Grassi
    					    g
    					    20.3
    					
    					    					    					
    					      di cui saturi
    					    g
    					    5.62
    					
    					    					    					
    					    Fibre
    					    g
    					    5
    					
    					    					    					
    					    Colesterolo
    					    mg
    					    142
    					
    					    					    					
    					    Sodio
    					    mg
    					    1270
    					
    					    				
    			
                            
													


						
							
							

							
								

																	Vitello
								
								
								polpa 
																	1
									kg
																

								

							
								

																	Patate
								
								
								
																	1
									kg
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Cipolle bianche
								
								
								
																	1
									
																

								

							
								

																	Olio extravergine d'oliva
								
								
								
																	20
									g
																

								

							
								

																	Brodo di carne
								
								
								
																	1
									l
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Farina 00
								
								
								
																	20
									g
																

								

							
								

																	Vino bianco
								
								
								
																	50
									g
																

								

							
								

																	Salvia
								
								
								
																	1
									rametto
																

								

							
								

																	Rosmarino
								
								
								
																	1
									rametto
																

								

							
								

																	Timo
								
								
								
																	1
									rametto
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo spezzatino di vitello con patate iniziate lavando e pelando carota, cipolla e sedano, poi tritatele per il soffritto (1-2), per svolgere al meglio questa operazione potete consultare la nostra scuola di cucina: come fare il soffritto. Prendete la polpa di vitello intera, privatela del tessuto connettivo se presente, ovvero le parti bianche translucide che potrebbero rendere la carne dura dopo la cottura e tagliatela prima a fette e poi a bocconcini 3.
									

								

															

																		
																															
											
										
																														
																		Prendete un tegame ampio con il bordo alto, scaldate l’olio di oliva 4 e poi aggiungete il trito per il soffritto 5, insaporite per 5 minuti a fuoco moderato poi unite i bocconcini di vitello 6, 
									

								

															

																		
																															
											
										
																														
																		salate 7 e pepate 8 a piacere e fate rosolare la carne per 4-5 minuti. A questo punto unite la farina precedentemente setacciata versandola a pioggia 9, così da evitare grumi nel fondo di cottura.
									

								

															

																		
																															
											
										
																														
																		Dopo che si sarà assorbita, sfumate lo spezzatino con il vino bianco 10, lasciate evaporare completamente e poi coprite lo spezzatino con il brodo di carne 11. Insaporite con i rametti di erbe aromatiche 12 precedentemente legati insieme, in modo da poterli poi recuperare ed estrarre con facilità dal tegame.
									

								

															

																		
																															
											
										
																														
																		Coprite la preparazione con un coperchio 13 e proseguite la cottura per 1 ora, mescolando di tanto in tanto. Trascorso questo tempo, estraete con una pinza da cucina le erbe aromatiche 14. Intanto lavate e pelate le patate e tagliatele a cubetti grandi come i bocconcini di vitello 15.
									

								

															

																		
																															
											
										
																														
																		Aggiungete le patate a cubetti alla preparazione 16. Proseguite la cottura per un’altra ora con il coperchio, mescolando di tanto in tanto finché le patate e il vitello non risulteranno teneri 17. Servite lo spezzatino di vitello con le patate ben caldo 18.
									

								

							
					    