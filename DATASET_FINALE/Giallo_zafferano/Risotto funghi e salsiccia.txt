Difficoltà: Facile
Non è autunno senza un risotto ai funghi, con il suo gusto avvolgente e i suoi colori caldi che richiamano il tipico foliage di stagione. Il risotto con funghi e salsiccia ne è una variante ancora più stuzzicante che prende spunto da un classico risotto casalingo con la salsiccia, esaltandone al meglio tutti i sapori. Per rendere ancora più accattivante questo primo piatto, abbiamo conferito un tocco vellutato frullando i finferli e realizzando così una deliziosa e aromatica. In alternativa, sempre per ottenere un goloso effetto cremoso, provate ad aggiungere del formaggio morbido, come abbiamo fatto noi con la ricetta del risotto zucca, funghi e taleggio, otterrete un mix di sapori strepitoso!


												
						
						

														INGREDIENTI
							
							                            
                                
    								
    									
    										
    										761
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    761
    					
    					    					    					
    					    Carboidrati
    					    g
    					    76.2
    					
    					    					    					
    					      di cui zuccheri
    					    g
    					    1.7
    					
    					    					    					
    					    Proteine
    					    g
    					    13.5
    					
    					    					    					
    					    Grassi
    					    g
    					    42.8
    					
    					    					    					
    					      di cui saturi
    					    g
    					    16.04
    					
    					    					    					
    					    Fibre
    					    g
    					    4.7
    					
    					    					    					
    					    Colesterolo
    					    mg
    					    59
    					
    					    					    					
    					    Sodio
    					    mg
    					    1115
    					
    					    				
    			
                            
													


						
							
							

							
								

																	Riso Carnaroli
								
								
								
																	320
									g
																

								

							
								

																	Funghi finferli (gallinacci)
								
								
								
																	250
									g
																

								

							
								

																	Salsiccia
								
								
								
																	150
									g
																

								

							
								

																	Vino bianco secco
								
								
								
																	100
									g
																

								

							
								

																	Prezzemolo
								
								
								tritato
																	10
									g
																

								

							
								

																	Aglio
								
								
								
																	1
									spicchio
																

								

							
								

																	Cipolle bianche
								
								
								
																	40
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Burro
								
								
								
																	60
									g
																

								

							
								

																	Brodo vegetale
								
								
								
																	1
									l
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il risotto funghi e salsiccia per prima cosa pulite i finferli: eliminate la terra in eccesso strofinandoli delicatamente con un canovaccio; poi spazzolateli con un pennellino dalle setole morbide  1 ed infine, se necessario, grattateli con un coltellino a lama liscia. Se la terra è molta, potete passare velocemente i funghi sotto un getto di acqua fredda. Poi tamponate bene. Tagliate i finferli a pezzetti 2, avendo cura di lasciare qualche fungo intero per l’impiattamento finale. In una padella versate 40 g di olio e lo spicchio d'aglio 3.
									

								

															

																		
																															
											
										
																														
																		Scaldate sul fuoco e poi versate i funghi 4. Cuocete a fiamma vivace per un paio di minuti, quindi sfumate con 50 g di vino bianco 5. Salate e proseguite la cottura per 10 minuti. Prima di spegnere il fuoco aggiungete il prezzemolo fresco sminuzzato 6.
									

								

															

																		
																															
											
										
																														
																		I funghi sono pronti 7, versatene un terzo nella ciotola del mixer 8; aggiungete un cucchiaio di brodo vegetale e frullate fino ad ottenere una consistenza cremosa 9 (ricordatevi di non frullare i funghi interi che vi serviranno alla fine per impiattare il vostro risotto). Tenete la crema di funghi da parte, fino al momento di utilizzarla.
									

								

															

																		
																															
											
										
																														
																		Preparate la salsiccia: incidetela con un coltello a lama liscia ed eliminate il budello 10. Sbriciolatela con le mani 11. Mettete la salsiccia in una padella e rosolatela con 10 g di olio, rigirandola spesso. Ci vorranno circa 5 minuti.
									

								

															

																		
																															
											
										
																														
																		Regolate di sale ed insaporite con il prezzemolo 13. Tenete la salsiccia da parte fino al momento di utilizzarla. Scaldate il brodo vegetale ed iniziate la preparazione del risotto. Mondate e sminuzzate la cipolla 14; fatela rosolare in padella insieme a 25 g di burro 15.
									

								

															

																		
																															
											
										
																														
																		Unite il riso e fatelo tostare qualche minuto 16, girandolo spesso. Sfumate con il vino bianco 17 e poi abbassate la fiamma. Cuocete per 10 minuti, aggiungendo, quando necessario, poco brodo vegetale alla volta 18. 
									

								

															

																		
																															
											
										
																														
																		Unite i funghi 19 e proseguite la cottura per 5 minuti. Aggiungete la salsiccia 20 e portate a cottura il risotto. Al termine della cottura, unite la crema di funghi e mescolate 21.
									

								

															

																		
																															
											
										
																														
																		Spegnete il fuoco, unite il prezzemolo fresco 22 e mantecate con 35 g di burro 23. Lasciate riposare 2 minuti, quindi impiattate e aggiungete i finferli interi. Insaporite con del prezzemolo fresco e servite il risotto funghi e salsiccia ben caldo 24.
									

								

							
					    