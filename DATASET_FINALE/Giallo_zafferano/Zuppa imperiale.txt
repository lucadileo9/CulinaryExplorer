Difficoltà: Facile
Ancora una volta la tradizione ci suggerisce una pietanza tanto semplice quanto gustosa: la zuppa imperiale. Un piatto che arriva dall’Emilia Romagna, ma di cui esiste anche una versione simile nelle Marche che prende il nome di pasta reale. Non si può dire che il nome importante tradisca le aspettative: una zuppa ricca e sostanziosa preparata con bocconcini di semolino e Parmigiano tuffati in un brodo di carne che li avvolge con sapore. Questi morbidi cubotti gialli  rappresentano da sempre un piatto tipico delle feste, come Natale e Pasqua, ma noi vi invitiamo a riscoprirlo come un comfort food, perfetto per le fredde giornate invernali quando minestre e zuppe la fanno da padrona e non desideriamo altro che una calda coccola per riscaldarci! Se invece deciderete di portarla in tavola proprio per Pasqua, vi consigliamo di servire la torta degli addobbi come fine pasto per un menù all'insegna della tradizione.


												
						
						

														INGREDIENTI
							
							                            
                                
    								
    									
    										
    										437
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    437
    					
    					    					    					
    					    Carboidrati
    					    g
    					    28.3
    					
    					    					    					
    					      di cui zuccheri
    					    g
    					    1.3
    					
    					    					    					
    					    Proteine
    					    g
    					    19.6
    					
    					    					    					
    					    Grassi
    					    g
    					    27.3
    					
    					    					    					
    					      di cui saturi
    					    g
    					    15.36
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    271
    					
    					    					    					
    					    Sodio
    					    mg
    					    807
    					
    					    				
    			
                            
													


						
							
														Ingredienti per l'impasto
							

							
								

																	Uova
								
								
								(circa 4 medie)
																	220
									g
																

								

							
								

																	Semolino
								
								
								
																	135
									g
																

								

							
								

																	Parmigiano Reggiano DOP
								
								
								
																	90
									g
																

								

							
								

																	Burro
								
								
								
																	75
									g
																

								

							
								

																	Sale fino
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
								

																	Brodo di carne
								
								
								
																	1
									l
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la zuppa imperiale iniziate dalla preparazione del brodo di carne: lavate e pelate le verdure e ponetele in un tegame capiente e dai bordi alti con l’olio. Aromatizzate con i grani di pepe in grani ed i chiodi di garofano . Aggiungete la carne 1 e coprite con 3L di acqua, lasciate cuocere così a fuoco medio-alto per circa 2 ore, fino a far ridurre il brodo di circa la metà. Quindi aggiungete il restante litro di acqua e lasciate cuocere per ancora un'ora a fuoco basso. A fine cottura 2 filtrate il brodo con un colino a maglie strette 3.
									

								

															

																		
																															
											
										
																														
																		Conservate la carne e le verdure per il lesso e salate il brodo 4. Ora occupatevi dell’impasto: in un pentolino sciogliete a fuoco dolce il burro e tenetelo da parte (5-6). 
									

								

															

																		
																															
											
										
																														
																		In una ciotola versate il semolino e il Parmigiano grattugiato 7, unite le uova sbattute 8, il burro fuso 9, il sale, 
									

								

															

																		
																															
											
										
																														
																		aromatizzate con la noce moscata grattugiata 10 e mescolate il tutto con una frusta 11 per amalgamare gli ingredienti 12. 
									

								

															

																		
																															
											
										
																														
																		Imburrate una teglia 30x20cm e foderatela con carta da forno 13, trasferite l’impasto nella teglia 14 e livellatelo in superficie con il dorso di un cucchiaio per compattarlo al meglio 15.
									

								

															

																		
																															
											
										
																														
																		Cuocete il composto in forno statico preriscaldato a 180° per 35 minuti. A cottura ultimata, sfornate il composto e lasciatelo raffreddare 16, poi rovesciate la teglia su un tagliere per sformare il panetto 17. Tagliatelo prima striscioline 18
									

								

															

																		
																															
											
										
																														
																		e poi a cubetti di circa  1x1 cm (19-20). Versate il brodo caldo in un piatto, aggiungete i cubetti di semolino e servite la vostra zuppa imperiale 21.
									

								

							
					    