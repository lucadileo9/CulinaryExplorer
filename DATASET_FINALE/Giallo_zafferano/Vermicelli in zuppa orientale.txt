Difficoltà: Facile
La stagione delle piogge è ormai arrivata e se anche voi non volete fare altro che rifugiarvi sotto un caldo piumone, noi vi consigliamo di farlo insieme ad una ciotola di questa calda zuppa. I vermicelli in zuppa orientale sono la coccola perfetta per una serata autunnale, con una marcia in più rispetto al classico brodo. L’ingrediente più caratteristico, che rende questa zuppa veramente speciale, è sicuramente la pasta di curry rosso: un concentrato di sapori e di spezie che saprà stuzzicare le vostre papille gustative. Lo zenzero e il peperoncino regalano un retrogusto piccante, mentre le verdure, il pollo e la pasta lo rendono un piatto sostanzioso e corposo. Una sfiziosa alternativa alla tipica zuppa di noodles realizzata con un brodo brioso in grado di soddisfare completamente il vostro palato e quello dei vostri ospiti. Vi abbiamo incuriosito? Provate anche voi i nostri vermicelli in zuppa orientale!


						
						

														INGREDIENTI
							
							                            
                                
    								
    									
    										
    										369
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    369
    					
    					    					    					
    					    Carboidrati
    					    g
    					    51.3
    					
    					    					    					
    					      di cui zuccheri
    					    g
    					    9.1
    					
    					    					    					
    					    Proteine
    					    g
    					    37.9
    					
    					    					    					
    					    Grassi
    					    g
    					    1.4
    					
    					    					    					
    					      di cui saturi
    					    g
    					    0.37
    					
    					    					    					
    					    Fibre
    					    g
    					    5.1
    					
    					    					    					
    					    Colesterolo
    					    mg
    					    75
    					
    					    					    					
    					    Sodio
    					    mg
    					    1296
    					
    					    				
    			
                            
													


						
														
							
							

							
								

																	Vermicelli
								
								
								
																	200
									g
																

								

							
								

																	Porri
								
								
								
																	150
									g
																

								

							
								

																	Carote
								
								
								
																	200
									g
																

								

							
								

																	Peperoncino fresco
								
								
								
																	20
									g
																

								

							
								

																	Zenzero fresco
								
								
								
																	50
									g
																

								

							
								

																	Pak choi
								
								
								
																	200
									g
																

								

							
								

																	Salsa di soia
								
								
								
																	50
									g
																

								

							
								

																	Pasta di curry
								
								
								rossa
																	20
									g
																

								

							
														
							
						
														
							
														per il brodo di pollo
							

							
								

																	Petto di pollo
								
								
								
																	500
									g
																

								

							
								

																	Pepe nero
								
								
								
																	1
									pizzico
																

								

							
								

																	Sale grosso
								
								
								
																	5
									g
																

								

							
								

																	Acqua
								
								
								
																	2
									l
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i vermicelli in zuppa orientale iniziate a realizzare il brodo leggero di pollo. Trasferite il petto di pollo in una pentola, aggiungete il pepe nero in grani e il sale grosso 1. Versate anche l'acqua 2 e cuocete per circa 30 minuti, schiumando il liquido di tanto in tanto 3.
									

								

															

																		
																															
											
										
																														
																		Nel frattempo occupatevi di tagliare le verdure. Eliminate la parte verde del porro, la barbetta e le foglie esterne più dure, quindi tagliatelo a rondelle 4. Prendete il pak choi, sfogliatelo, eliminate la parte bianca 5 e tagliate le foglie più lunghe a metà. Spuntate le carote, pelatele e tagliate anche queste a rondelle con un movimento obliquo 6.
									

								

															

																		
																															
											
										
																														
																		Lavate il peperoncino, pelate lo zenzero e tagliate anche questi a rondelle (7-8). Una volta che il petto di pollo sarà cotto estraetelo dall'acqua 9 e tenetelo da parte.
									

								

															

																		
																															
											
										
																														
																		A questo punto eliminate i grani di pepe nero e sempre nella stessa acqua dove avrete cotto il pollo aggiungete: carote, porro 10, peperoncino, pak choi, zenzero 11 e salsa di soia 12.
									

								

															

																		
																															
											
										
																														
																		Unite in ultimo la pasta di curry e lasciate cuocere a fiamma moderata per circa 30 minuti 13. Quindi cuocete i vermicelli direttamente nella zuppa (14-15) per circa 9 minuti.
									

								

															

																		
																															
											
										
																														
																		Nel frattempo sfilettate il pollo 16 e quando la pasta sarà quasi cotta unitelo alla zuppa 17. Spegnete il fuoco lasciate riposare circa 5 minuti e servite i vostri vermicelli in zuppa orientale fumanti 18.
									

								

							
					    