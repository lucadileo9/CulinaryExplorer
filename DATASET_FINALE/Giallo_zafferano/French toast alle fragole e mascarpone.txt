Difficoltà: Facile
Non lasciatevi ingannare dal nome: i french toast alle fragole e mascarpone non sono francesi, ma anglosassoni, e sono uno dei grandi classici dei brunch domenicali che per decenni ci hanno fatto sognare nelle scene dei film americani. Da qualche anno, per la fortuna di noi golosi, si sono diffusi anche nelle nostre città! Presi dal vortice della novità culinaria, anche noi di GialloZafferano abbiamo cominciato a imbandire di tanto in tanto la nostra tavola mattutina con spremute, pancakes allo sciroppo d’acero, brownies, uova in cocotte con salmone…e gli immancabili french toast, dalla deliziosa farcitura di mascarpone e fragole, il medesimo connubio del tiramisù alle fragole! Come molte delle migliori ricette, anche quella dei french toast nasce dalla cultura dell’antispreco. Era infatti uso comune impanare e friggere nel burro il pane ormai raffermo per renderlo nuovamente gustoso e fragrante. Oggi i french toast si fanno più spesso con il pancarrè, ma potete provare la più antica versione per riciclare il pane avanzato del giorno prima. In entrambi i casi, il successo è garantito: con un buongiorno così dolce e ricco, farete la felicità di grandi e piccini!


						
						

														INGREDIENTI
							
							                            
                                
    								
    									
    										
    										861
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    861
    					
    					    					    					
    					    Carboidrati
    					    g
    					    24.6
    					
    					    					    					
    					      di cui zuccheri
    					    g
    					    11.5
    					
    					    					    					
    					    Proteine
    					    g
    					    17.4
    					
    					    					    					
    					    Grassi
    					    g
    					    77
    					
    					    					    					
    					      di cui saturi
    					    g
    					    44.09
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    259
    					
    					    					    					
    					    Sodio
    					    mg
    					    326
    					
    					    				
    			
                            
													


						
														
							
														Ingredienti per 4 toast
							

							
								

																	Pancarrè integrale
								
								
								
																	8
									fette
																

								

							
								

																	Uova
								
								
								(medie)
																	2
									
																

								

							
								

																	Latte intero
								
								
								
																	60
									g
																

								

							
														
							
						
														
							
														Per la farcitura
							

							
								

																	Fragole
								
								
								
																	200
									g
																

								

							
								

																	Mascarpone
								
								
								
																	550
									g
																

								

							
								

																	Miele
								
								
								
																	30
									g
																

								

							
								

																	Cannella in polvere
								
								
								
																	1
									pizzico
																

								

							
														
							
						
														
							
														per la cottura
							

							
								

																	Burro
								
								
								
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i french toast alle fragole e mascarpone, cominciate occupandovi della farcitura. In una ciotolina mettete il mascarpone, unite il miele 1 e la cannella 2 e amalgamate bene con una frusta per ottenere una crema omogenea 3.
									

								

															

																		
																															
											
										
																														
																		Precedete poi con le fragole: lavatele e asciugatele, poi rimuovete il picciolo 4. Tagliatele poi a fettine non troppo sottili nel senso della lunghezza 5 e tenetele da parte. Spalmate ora su un solo lato di tutte le fette di pane la crema di mascarpone 6.
									

								

															

																		
																															
											
										
																														
																		Disponete ordinatamente su 4 delle fette così spalmate le fettine di fragole 7, e poi coprite con le restanti 4 fette, in modo che il lato spalmato di ogni fetta risulti all’interno del toast, a contatto con le fragole 8. Tenete i french toast da parte 9.
									

								

															

																		
																															
											
										
																														
																		Adesso, in una larga terrina dai bordi bassi, sbattete le uova e versateci il latte 10, e sbattete con una forchetta 11. Prendete quindi un primo toast e immergetelo nell’uovo prima su un lato 11 
									

								

															

																		
																															
											
										
																														
																		e poi dall’altro 13, in modo che risulti uniformemente imbevuto. In una larga padella antiaderente mettete il burro 14 e lasciate che si sciolga. Adagiatevi quindi un toast, facendo attenzione a non romperlo 15 e doratelo per 2-3 minuti.
									

								

															

																		
																															
											
										
																														
																		Giratelo delicatamente e doratelo 2-3 minuti anche sull’altro lato 16. Togliete il french toast dalla padella, adagiatelo su un tagliere e tagliatelo a metà lungo la diagonale per ottenere due triangoli 17. Procedete nello stesso modo con tutti i french toast, infine gustate i french toast alle fragole e mascarpone tiepidi o caldi 18!
									

								

							
					    