Difficoltà: Facile
I pancake salati alle erbe sono una ricetta originale da preparare per un’abbondante colazione all’americana, con piatti sia salati che dolci, oppure per un sostanzioso brunch. Sfiziosi  e da alternare ai pancake dolci, i pancake salati alle erbe sono morbide frittatine insaporite da pancetta ed erbe aromatiche da cucinare in poco tempo e da servire insieme ad una crema delicata di panna acida ed erba cipollina. Preparate anche voi questi deliziosi pancake salati, sono davvero facilissimi!


						
						

														INGREDIENTI
							
							                            
                                
    								
    									
    										
    										434
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    434
    					
    					    					    					
    					    Carboidrati
    					    g
    					    28.6
    					
    					    					    					
    					      di cui zuccheri
    					    g
    					    3.6
    					
    					    					    					
    					    Proteine
    					    g
    					    20.6
    					
    					    					    					
    					    Grassi
    					    g
    					    26.4
    					
    					    					    					
    					      di cui saturi
    					    g
    					    10.47
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    186
    					
    					    					    					
    					    Sodio
    					    mg
    					    1056
    					
    					    				
    			
                            
													


						
														
							
														Ingredienti per 8 pancake
							

							
								

																	Uova
								
								
								medie
																	2
									
																

								

							
								

																	Farina 00
								
								
								
																	100
									g
																

								

							
								

																	Pancetta affumicata
								
								
								
																	100
									g
																

								

							
								

																	Latte intero
								
								
								
																	70
									ml
																

								

							
								

																	Groviera
								
								
								
																	50
									g
																

								

							
								

																	Erba cipollina
								
								
								tritata
																	1
									cucchiaio
																

								

							
								

																	Prezzemolo
								
								
								tritato
																	2
									cucchiai
																

								

							
								

																	Basilico
								
								
								tritato
																	1
									cucchiaio
																

								

							
								

																	Lievito istantaneo per preparazioni salate
								
								
								
																	½
									cucchiaino
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								(per la padella)
																	2
									cucchiai
																

								

							
														
							
						
														
							
														Per la crema
							

							
								

																	Panna acida
								
								
								(oppure yogurt greco molto denso)
																	80
									g
																

								

							
								

																	Erba cipollina
								
								
								tritata
																	1
									cucchiaio
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pancake salati alle erbe iniziate a grattugiare il groviera in modo grossolano 1 e mettetelo da parte. Fate rosolare i cubetti di pancetta in un tegame antiaderente senza l’aggiunta di grassi 2 e lasciateli dorare a fuoco dolce, quindi scolateli dal grasso in eccesso e teneteli da parte. Tritate le erbe separatamente: l'erba cipollina, il basilico e il prezzemolo 3.
									

								

															

																		
																															
											
										
																														
																		In una ciotola mettete la farina e il lievito chimico in polvere setacciati e aggiungete il formaggio grattugiato 4 e ad una ad una le erbe tritate: il prezzemolo, l'erba cipollina e basilico (5-6).
									

								

															

																		
																															
											
										
																														
																		In una ciotolina a parte sbattete le uova con il latte 7 e aggiungete il liquido ottenuto nella ciotola contenente il resto degli ingredienti secchi 8. Mescolate bene fino ad ottenere un composto morbido e omogeneo, unite i cubetti di pancetta rosolati 9, salate e pepate e mescolate per l'ultima volta.
									

								

															

																		
																															
											
										
																														
																		In una piccola padella antiaderente mettete 2 cucchiai di olio extravergine di oliva 10 e scaldatelo sul fuoco: prendete 3 cucchiaiate di impasto alla volta e adagiatele in padella 11, formando 3 pancake che cuocerete da entrambi i lati fino a che non diventeranno dorati 12. Togliete i pancake dalla padella, scolateli su carta assorbente e teneteli al caldo; mettete un altro cucchiaio di olio di oliva in padella e friggete i rimanenti pancake allo stesso modo.
									

								

															

																		
																															
											
										
																														
																		Preparate la crema che servirà per accompagnare i pancakes salati amalgamando in modo omogeneo, dentro ad una ciotolina, la panna acida (o lo yogurt greco) e mezzo cucchiaio di erba cipollina tritata 13, il sale e il pepe. Servite i pancake salati alle erbe con un cucchiao di crema su ognuno 14 e una spolverata di erba cipollina avanzata 15.
									

								

							
					    