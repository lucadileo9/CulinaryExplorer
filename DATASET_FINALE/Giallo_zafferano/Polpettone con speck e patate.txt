Difficoltà: Media
Il polpettone è uno degli assi nella manica dei cuochi di famiglia, non solo perché piace a grandi e piccoli ma anche perché si può realizzare in mille modi diversi! Il polpettone con speck e patate non è il classico polpettone al forno: si tratta di una versione ancora più appetitosa farcita con un morbido ripieno di patate, piselli e carote, bardata con fette di speck croccante. Un secondo piatto di carne con contorno incluso, perfetto per il pranzo della domenica o di Natale per esempio, grazie al suo aspetto ricco e scenografico. I vostri ospiti lo apprezzeranno sicuramente e il polpettone con speck e patate diventerà uno dei vostri must!


						
						

														INGREDIENTI
							
													


						
														
							
							

							
								

																	Macinato di manzo
								
								
								
																	800
									g
																

								

							
								

																	Salsiccia
								
								
								
																	400
									g
																

								

							
								

																	Speck
								
								
								(a fette)
																	260
									g
																

								

							
								

																	Parmigiano Reggiano DOP
								
								
								(da grattugiare)
																	80
									g
																

								

							
								

																	Uova
								
								
								
																	1
									
																

								

							
								

																	Rosmarino
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il ripieno
							

							
								

																	Patate
								
								
								
																	300
									g
																

								

							
								

																	Pisellini
								
								
								
																	100
									g
																

								

							
								

																	Carote
								
								
								
																	1
									
																

								

							
								

																	Parmigiano Reggiano DOP
								
								
								(da grattugiare)
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il polpettone con speck e patate per prima cosa lessate le patate a partire da acqua fredda per circa 30-40 minuti, a seconda della dimensione 1. Nel frattempo preparate il composto di carne: versate il macinato di manzo e la salsiccia privata del budello in una ciotola capiente 2, poi aggiungete il rosmarino tritato 3.
									

								

															

																		
																																											
											
										
																						
											
										
																						
											
										
																																										
																		Unite l’uovo 4 e il Parmigiano Reggiano DOP grattugiato 5, poi salate 6.
									

								

															

																		
																																											
											
										
																						
											
										
																						
											
										
																																										
																		Amalgamate il tutto con le mani 7 fino ad ottenere un composto omogeneo 8. Coprite con pellicola e tenete un attimo da parte. Ora dedicatevi al ripieno: pelate e tagliate la carota a cubetti di 1 cm 9.
									

								

															

																		
																																											
											
										
																						
											
										
																						
											
										
																																										
																		Bollite la carota e i piselli in acqua salata per pochi minuti 10. Nel frattempo le patate si saranno ammorbidite, quindi schiacciatele con uno schiacciapatate in un’altra ciotola 11. Scolate le carote e i piselli e uniteli alle patate schiacciate 12.
									

								

															

																		
																																											
											
										
																						
											
										
																						
											
										
																																										
																		Aggiungete anche il Parmigiano Reggiano DOP 13, sale e pepe, poi mescolate con un cucchiaio 14 per amalgamare il tutto 15.
									

								

															

																		
																																											
											
										
																						
											
										
																						
											
										
																																										
																		A questo punto stendete sul piano di lavoro dei rettangoli di pellicola sovrapponendoli leggermente, così da creare un rettangolo più grande, poi adagiate sopra le fette di speck, leggermente sovrapposte 16. Stendete il composto di carne su tutta la superficie fino ad ottenere un rettangolo di circa 40x28 cm, dello spessore di 1 cm, avendo cura di lasciare il bordo libero 17. Infine distribuite il composto di patate al centro del rettangolo, in direzione trasversale rispetto al verso delle fette di speck 18, e modellatelo con le mani per ottenere un cilindro.
									

								

															

																		
																																											
											
										
																						
											
										
																						
											
										
																																										
																		Iniziate ad arrotolare il rettangolo dal lato più lungo, aiutandovi con la pellicola 19 e sigillando bene il ripieno all’interno del rotolo 20. Avvolgete il rotolo stretto nella pellicola 21 e riponete in frigorifero per 15-20 minuti 21.
									

								

															

																		
																																											
											
										
																						
											
										
																						
											
										
																																										
																		Trascorso il tempo di rassodamento rimuovete la pellicola e avvolgete il polpettone nella carta forno, arrotolando le estremità, poi sistematelo su una leccarda 22. Cuocete in forno statico preriscaldato a 180° per 20 minuti, poi eliminate la carta forno e proseguite la cottura a 225° in modalità grill per 10 minuti. Una volta cotto, sfornate 23 e servite subito il vostro polpettone con speck e patate 24!
									

								

							
					    