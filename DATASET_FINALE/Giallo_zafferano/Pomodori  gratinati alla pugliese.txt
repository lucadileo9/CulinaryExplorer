Difficoltà: Facile
Per gli amanti dei sapori mediterranei ecco una ricetta che fa parte della tradizione gastronomica pugliese: i pomodori gratinati alla pugliese, conosciuti anche come pomodori arraganati (ovvero gratinati in dialetto pugliese). Si tratta di pomodori ripieni gratinati in forno di cui esistono numerose varianti, noi abbiamo scelto una versione gustosa ma semplice che prevede una farcitura a base di pangrattato, acciughe e capperi profumata al basilico.
I pomodori vengono tagliati orizzontalmente e svuotati della loro polpa, salati e messi a sgocciolare per qualche minuto; verranno successivamente farciti con un misto di pangrattato, olio, aglio, prezzemolo, basilico, capperi, acciughe e pepe e quindi gratinati al fornoal forno.
I pomodori gratinati alla pugliese possono essere serviti come ricco contorno da accostare indifferentemente a piatti di carne o di pesce, oppure come sfiziosi e saporiti antipasti.


												
						
						

														INGREDIENTI
							
							                            
                                
    								
    									
    										
    										118
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    118
    					
    					    					    					
    					    Carboidrati
    					    g
    					    16.3
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    4.8
    					
    					    					    					
    					    Grassi
    					    g
    					    3.8
    					
    					    					    					
    					      di cui saturi
    					    g
    					    0.6
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    6
    					
    					    					    					
    					    Sodio
    					    mg
    					    438
    					
    					    				
    			
                            
													


						
							
														Ingredienti per 4 pomodori
							

							
								

																	Prezzemolo
								
								
								tritato  
																	2
									cucchiai
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								 
																	
									q.b.
																

								

							
								

																	Acciughe sott'olio
								
								
								 
																	20
									g
																

								

							
								

																	Brodo vegetale
								
								
								 
																	80
									ml
																

								

							
								

																	Olio extravergine d'oliva
								
								
								 
																	15
									ml
																

								

							
								

																	Pangrattato
								
								
								
																	55
									g
																

								

							
								

																	Capperi sott'aceto
								
								
								 
																	8
									g
																

								

							
								

																	Basilico
								
								
								tritato 
																	6
									foglie
																

								

							
								

																	Pomodori ramati
								
								
								4 sodi e maturi 
																	600
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i pomodori gratinati alla pugliese procuratevi 4 pomodori ramati sodi del peso di circa 150 gr ciascuno che siano più o meno regolari tra di loro. Lavate i pomodori sotto l’acqua corrente 1, tagliate poi i pomodori a circa ¾ della loro altezza 2, tenendo da parte la calotta con il picciolo che vi servirà come guarnizione per il piatto finale. Con un coltellino scavate la polpa tutta intorno alla circonferenza del pomodoro e successivamente, con un cucchiaino estraetela 3;
									

								

															

																		
																															
											
										
																														
																		salate l’interno dei pomodori 4 e poneteli capovolti su di una gratella 5 a scolare  (per circa 20 minuti), in modo che perdano l’acqua di vegetazione. Mettete in una ciotola il pangrattato 6,
									

								

															

																		
																															
											
										
																														
																		scolate le acciughe dall'olio di conservazione e tritatele 7 e unitele al pangrattato 8, scolate anche i capperi sott'aceto e aggiungeteli al ripieno 9,
									

								

															

																		
																															
											
										
																														
																		l'aglio schiacciato 10, il prezzemolo e il basilico tritati 11, l’olio 12,
									

								

															

																		
																															
											
										
																														
																		il sale 13 e il brodo 14 versandolo poco alla volta, fino a qunado il ripieno non risulterà morbido 15. Per  preparare il brodo vegetale seguite la scheda della Scuola di cucina Brodo vegetale che trovate qui.
									

								

															

																		
																															
											
										
																														
																		Prendete ora i pomodori e farciteli con il ripieno aiutandovi con un cucchiaino 16, ungete con l’olio una pirofila da forno 17, adagiate all’interno i pomodori 18 e cuocete in forno preriscaldato statico a 200° per circa 40 minuti (oppure ventilato a 180° per 30 minuti).
									

								

															

																		
																															
											
										
																														
																		Non appena i pomodori saranno leggermente raggrinziti e la superficie risulterà ben dorata 19, estraeteli dal forno, lasciateli intiepidire, trasferiteli su un piatto da portata e guarniteli con la calotta superiore che avrete messo da parte 20. Servite i vostri pomodori gratinati alla pugliese accompagnandoli a piacere con una fresca insalata 21.
									

								

							
					    