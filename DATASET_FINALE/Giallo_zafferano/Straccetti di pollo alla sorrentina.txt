Difficoltà: Facile
Avete acquistato del petto di pollo, ma l'idea di tagliarlo a fette e grigliarlo semplicemente, vi rattrista? Eppure avete poco tempo per cucinare... ma non preoccupatevi, alla domanda "cosa faccio stasera per cena" vi rispondiamo noi! Con una ricetta gustosa per gustare il classico petto di pollo in maniera sorprendente: straccetti di pollo alla sorrentina, ispirati alla ricetta del pollo alla pizzaiola! Il nostro cuoco napoletano doc, nostalgico delle passeggiate nell’affascinante costiera della penisola sorrentina, ha sentito il bisogno di prepararci un secondo piatto che si ispirasse alla tradizione… ovviamente a suo modo. Ha perciò trasformato il famoso primo piatto di gnocchi alla sorrentina in un secondo filante da leccarsi i baffi! Gli irresistibili e tradizionali gnocchetti, vengono sostituiti dai straccetti di pollo, conditi con il tipico sughetto insieme a dadini di mozzarella e profumati con tanto basilico fresco! Vi abbiamo incuriositi? Ecco la ricetta degli straccetti di pollo alla sorrentina, e come dice Giovanni, se volete un'altra ricetta da fare “ampressa ampressa!” provate anche  gli straccetti di pollo al limone!

Scoprite anche le nostre zucchine alla sorrentina!


												
						
						

														INGREDIENTI
							
							                            
                                
    								
    									
    										
    										295
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    295
    					
    					    					    					
    					    Carboidrati
    					    g
    					    2.9
    					
    					    					    					
    					      di cui zuccheri
    					    g
    					    2.9
    					
    					    					    					
    					    Proteine
    					    g
    					    36.9
    					
    					    					    					
    					    Grassi
    					    g
    					    15.1
    					
    					    					    					
    					      di cui saturi
    					    g
    					    5.25
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    92
    					
    					    					    					
    					    Sodio
    					    mg
    					    419
    					
    					    				
    			
                            
													


						
							
							

							
								

																	Petto di pollo
								
								
								
																	500
									g
																

								

							
								

																	Passata di pomodoro
								
								
								
																	300
									g
																

								

							
								

																	Mozzarella
								
								
								
																	100
									g
																

								

							
								

																	Scalogno
								
								
								
																	1
									
																

								

							
								

																	Basilico
								
								
								
																	4
									foglie
																

								

							
								

																	Farina 00
								
								
								 per infarinare
																	
									q.b.
																

								

							
								

																	Parmigiano Reggiano DOP
								
								
								grattugiato
																	20
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli straccetti di pollo alla sorrentina cominciate dal sugo. Quindi mondate uno scalogno e tritatelo finemente, versatelo in un tegame con un filo d’olio extravergine d’oliva 1 e cuocete per qualche minuto a fuoco dolce, mescolando spesso per non far bruciare il soffritto. Unite la passata di pomodoro 2, aggiustate di sale e versate un mestolo d’acqua 3.
									

								

															

																		
																															
											
										
																														
																		Coprite e cuocete a fuoco dolce per 20 minuti. 4 Intanto occupatevi del pollo, quindi tagliate il petto a striscioline di circa 1 cm di spessore 5 e poi in pezzi irregolari di circa 5 cm di lunghezza 6.
									

								

															

																		
																															
											
										
																														
																		Passate gli straccetti di pollo nella farina 7 e, mano a mano, sistemateli su un vassoietto foderato con carta forno 8. Scaldate una padella con dell’olio e poi scottate il pollo 9, cuocendo a fiamma viva per 2-3 minuti, girandoli di tanto in tanto. 
									

								

															

																		
																															
											
										
																														
																		Quando saranno dorati 10, aggiustate di sale e infine unite il sugo di pomodoro 11. Sfiammate ancora per 2 minuti e poi spegnete la fiamma 12.
									

								

															

																		
																															
											
										
																														
																		Unite la mozzarella tagliata a cubetti e spezzettate le foglioline di basilico a mano 13, aggiustate con il pepe nero macinato 14 e mescolate il tutto. Versate in una pirofila 15,
									

								

															

																		
																															
											
										
																														
																		spolverizzando la superficie con il Parmigiano grattugiato 16. Infornate, in forno preriscaldato a 240° in modalità grill, per 8-10 minuti o comunque il tempo necessario per far filare la mozzarella 17 e gratinare leggermente la superficie 17. I vostri straccetti di pollo alla sorrentina sono pronti per essere impiattati, non vi resta che servirli ancora bollenti 18.
									

								

							
					    