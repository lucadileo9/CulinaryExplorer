Difficoltà: Facile
Di muffin ne abbiamo gustati tanti sia dolci che salati, la ricetta degli american muffin si arricchisce ogni volta di gusti sempre nuovi: quelli al cocco e cioccolato, abbinamento intramontabile, i muffin allo yogurt e i muffin alle mele, perfetti per la colazione. Senza dimenticare le versioni speciali come quelli realizzati con amaranto e farro. Questa ricetta è così versatile che permette di soddisfare non solo tutti i palati, ma anche diverse esigenze alimentari e i nostri muffin alle mele e cioccolato senza glutine, realizzati con farina di riso, sono pensati per chi spesso è costretto a tante rinunce a tavola. Morbidi e ghiotti, sono perfetti per la merenda o la colazione. Le gocce di cioccolato si uniranno golosamente all'impasto e le mele daranno un tocco di dolcezza in più. Scoprite come è semplice preparare i muffin alle mele e cioccolato senza glutine!


												
						
						

														INGREDIENTI
							
													


						
							
														Ingredienti per 6 muffin
							

							
								

																	Farina di riso senza glutine
								
								
								
																	150
									g
																

								

							
								

																	Lievito in polvere per dolci senza glutine
								
								
								
																	8
									g
																

								

							
								

																	Zucchero
								
								
								
																	80
									g
																

								

							
								

																	Burro
								
								
								
																	50
									g
																

								

							
								

																	Uova
								
								
								
																	1
									
																

								

							
								

																	Latte intero
								
								
								
																	100
									g
																

								

							
								

																	Mele
								
								
								
																	2
									
																

								

							
								

																	Gocce di cioccolato fondente senza glutine
								
								
								
																	50
									g
																

								

							
								

																	Granella di nocciole senza glutine
								
								
								
																	30
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i muffin alle mele e cioccolato senza glutine fate fondere in un pentolino a fuoco basso il burro e lasciatelo raffreddare. In una terrina sgusciate l’uovo a temperatura ambiente, aggiungete lo zucchero 1 e montate con una frusta a mano. Aggiungete quindi il latte a temperatura ambiente un po’ per volta 2 mescolando. Incorporate anche la farina di riso 3.
									

								

															

																		
																															
											
										
																														
																		Il burro fuso intiepidito 4 e infine il lievito 5.Mescolate per amalgamare e poi sbucciate le mele.
									

								

															

																		
																															
											
										
																														
																		Tagliatele a dadini 7 e unitele all’impasto 8, per finire incorporate parte delle gocce di cioccolato 9 lasciandone qualche cucchiaio da parte da aggiungere in superificie.
									

								

															

																		
																															
											
										
																														
																		Con un porzionatore da gelato 10 riempite 6 stampini da muffin in cui avrete inserito dei pirottini di carta 11. Guarnite in superficie con le restanti gocce di cioccolato 12 e granella di nocciole.
									

								

															

																		
																															
											
										
																														
																		I dolcetti sono pronti per la cottura 13: cuocete in forno ventilato preriscaldato a 180° per 20 minuti. Una volta cotti 14, lasciate raffreddare i muffin alle mele e cioccolato senza glutine prima di gustarli 15.
									

								

							
					    