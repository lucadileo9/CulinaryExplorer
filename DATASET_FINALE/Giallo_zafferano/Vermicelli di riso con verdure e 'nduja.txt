Difficoltà: Media
Se siete amanti delle ricette etniche, iniziate ad accendere i fornelli... i nostri vermicelli di riso con verdure e 'nduja vi conquisteranno con il loro gusto orientale! Un primo piatto ricco e saporito, perfetto da condividere con i vostri amici per una cena asiatica, con un tocco davvero italiano. All'interno non mancheranno carne e verdura, ma ciò che renderà davvero unica questa ricetta è sicuramente l'uso della 'nduja e delle spezie. La 'nduja è un insaccato tipico calabrese, che potrete dosare a piacimento, per realizzare un piatto più o meno piccante, in base alla vostra resistenza. Il coriandolo e lo zenzero doneranno un profumo irresistibile, insieme al lime che aggiungerà una nota di freschezza. Anche l'utilizzo delle salse non è da sottovalutare, usandole tutte otterrete un equilibrio di dolcezza e sapidità, che renderà i vostri vermicelli così squisiti!

Ecco altre ricette orientali da non perdere:


												
						
						

														INGREDIENTI
							
													


						
							
							

							
								

																	Vermicelli di riso
								
								
								
																	100
									g
																

								

							
								

																	Nduja
								
								
								
																	25
									g
																

								

							
								

																	Maiale
								
								
								(macinato)
																	50
									g
																

								

							
								

																	Petto di pollo
								
								
								
																	120
									g
																

								

							
								

																	Zucchine
								
								
								
																	1
									
																

								

							
								

																	Carote
								
								
								
																	1
									
																

								

							
								

																	Cipolle
								
								
								
																	1
									
																

								

							
								

																	Uova
								
								
								
																	1
									
																

								

							
								

																	Lime
								
								
								
																	1
									
																

								

							
								

																	Concentrato di pomodoro
								
								
								
																	40
									g
																

								

							
								

																	Salsa sriracha
								
								
								
																	10
									g
																

								

							
								

																	Salsa di soia
								
								
								
																	
									q.b.
																

								

							
								

																	Salsa teriyaki
								
								
								
																	
									q.b.
																

								

							
								

																	Aceto di riso
								
								
								
																	
									q.b.
																

								

							
								

																	Zenzero fresco
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Coriandolo in polvere
								
								
								
																	
									q.b.
																

								

							
								

																	Semi di sesamo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i vermicelli di riso con verdure e 'nduja come prima cosa pelate la cipolla e tagliatela a julienne 1. Sbucciate la carota e grattugiatela usando una grattugia a maglie larghe 2. Grattugiate poi allo stesso modo anche la zucchina 3 e tenete da parte.
									

								

															

																		
																																											
											
										
																						
											
										
																						
											
										
																																										
																		Passate ora al pollo, tagliate il petto prima a striscioline 4 e poi a cubetti 5. Versate in una padella un bel giro d'olio, aggiungete la cipolla 6 e lasciatela stufare. Nel frattempo ponete sul fuoco una pentola con acqua, non salata, che servirà per la cottura dei vermicelli.
									

								

															

																		
																																											
											
										
																						
											
										
																						
											
										
																																										
																		Aggiungete il macinato di maiale 7, mescolate e lasciatelo rosolare 8. Aggiungete il pollo 9 e lasciate rosolare anche questo, a fiamma alta.
									

								

															

																		
																																											
											
										
																						
											
										
																						
											
										
																																										
																		Sfumate con l'aceto di riso 10, aggiungete la nduja 11 e un mestolino d'acqua calda 12, che vi aiuterà a far sciogliere bene la nduja.
									

								

															

																		
																																											
											
										
																						
											
										
																						
											
										
																																										
																		Unite la salsa sriracha 13, il concentrato di pomodoro 14 e il coriandolo in polvere 15.
									

								

															

																		
																																											
											
										
																						
											
										
																						
											
										
																																										
																		Aggiungete anche lo zenzero in polvere 16, la scorza grattugiate di un lime 17 e il succo 18. Mescolate bene.
									

								

															

																		
																																											
											
										
																						
											
										
																						
											
										
																																										
																		Immergete i vermicelli nell’acqua al punto di bollore, non salata 19 e cuoceteli per 3-4 minuti 20. Da quando diventano trasparenti dovranno cuocere ancora 1 minuto. Nel frattempo aggiungete in padella anche le zucchine grattugiate 21.
									

								

															

																		
																																											
											
										
																						
											
										
																						
											
										
																																										
																		Unite poi anche le carote grattugiate 22 e non appena i vermicelli saranno cotti scolateli e trasferiteli nella padella con il condimento 23. Saltate il tutto e successivamente aggiungete anche la salsa di soia 24. 
									

								

															

																		
																																											
											
										
																						
											
										
																						
											
										
																																										
																		Mescolate ancora, poi spegnete il fuoco e aggiungete un uovo precedentemente sbattuto 25. Amalgamate a fiamma spenta 26, senza superare i 60° per evitare l'effetto frittata. Impiattate e aggiungete in superficie della salsa teriyaki e i semi di sesamo 27.
									

								

							
					    