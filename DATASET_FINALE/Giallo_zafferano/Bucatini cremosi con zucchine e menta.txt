Difficoltà: Facile
Quando sentite parlare di bucatini pensate subito all’amatriciana? Oggi usciamo dai confini della cucina tradizionale e ci cimentiamo nella preparazione di un primo piatto vegano: i bucatini cremosi con zucchine e menta! Una gustosa ricetta dal condimento ricco e avvolgente che si prepara con pochi ingredienti: zucchine, menta, anacardi e lievito alimentare, un insaporitore naturale che viene utilizzato al posto del formaggio. Con l’aiuto di un semplice mixer otterrete una crema vellutata che avvolgerà voluttuosamente ogni forchettata di pasta e porterete in tavola una ricetta diversa dal solito, adatta veramente a tutti!


												
						
						

														INGREDIENTI
							
							                            
                                
    								
    									
    										
    										509
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    509
    					
    					    					    					
    					    Carboidrati
    					    g
    					    73.8
    					
    					    					    					
    					      di cui zuccheri
    					    g
    					    13.3
    					
    					    					    					
    					    Proteine
    					    g
    					    13.6
    					
    					    					    					
    					    Grassi
    					    g
    					    17.7
    					
    					    					    					
    					      di cui saturi
    					    g
    					    3.2
    					
    					    					    					    					
    					    Colesterolo
    					    mg
    					    4.4
    					
    					    					    					
    					    Sodio
    					    mg
    					    253.9
    					
    					    				
    			
                            
													


						
							
							

							
								

																	Bucatini
								
								
								
																	320
									g
																

								

							
								

																	Zucchine
								
								
								
																	300
									g
																

								

							
								

																	Anacardi
								
								
								al naturale
																	100
									g
																

								

							
								

																	Menta
								
								
								
																	
									q.b.
																

								

							
								

																	Lievito alimentare
								
								
								
																	5
									g
																

								

							
								

																	Aglio
								
								
								
																	1
									spicchio
																

								

							
								

																	Scorza di limone
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i bucatini cremosi con zucchine e menta per prima cosa spuntate le zucchine e tagliatele a rondelle 1. In una padella fate imbiondire uno spicchio di aglio sbucciato con un filo d’olio 2, poi aggiungete le zucchine 3.
									

								

															

																		
																																											
											
										
																						
											
										
																						
											
										
																																										
																		Salate 4, pepate e cuocete a fiamma media per circa 10 minuti girandole da entrambi i lati 5. Una volta pronte tenetele da parte 6.
									

								

															

																		
																																											
											
										
																						
											
										
																						
											
										
																																										
																		Nel frattempo mettete gli anacardi in un pentolino e copriteli con acqua a filo 7, poi mettetelo sul fuoco e fate bollire per circa 5 minuti, giusto il tempo che si ammorbidiscano 8. Cuocete anche i bucatini in acqua bollente salata 9.
									

								

															

																		
																																											
											
										
																						
											
										
																						
											
										
																																										
																		Una volta ammorbiditi versate gli anacardi con la loro acqua in un boccale 10, poi aggiungete quasi tutte le zucchine 11 e un cucchiaio di lievito alimentare 12.
									

								

															

																		
																																											
											
										
																						
											
										
																						
											
										
																																										
																		Unite anche qualche foglia di menta 13 e un pizzico di sale e frullate con un mixer a immersione 14 fino ad ottenere una consistenza cremosa e omogenea, diluendo se necessario con poca acqua di cottura della pasta 15.
									

								

															

																		
																																											
											
										
																						
											
										
																						
											
										
																																										
																		Scolate i bucatini al dente e trasferiteli nella stessa padella in cui avete cotto le zucchine, poi aggiungete la crema 16 e un mestolo di acqua di cottura. Saltate brevemente la pasta per amalgamarla al condimento, aggiungendo se necessario un altra acqua di cottura 17. Guarnite il piatto con le zucchine rimaste, qualche fogliolina di menta e della scorza di limone grattugiata: i vostri bucatini cremosi con zucchine e menta sono pronti per essere serviti 18!
									

								

							
					    