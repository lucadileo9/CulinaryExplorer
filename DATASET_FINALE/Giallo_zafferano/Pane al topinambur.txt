Difficoltà: Media
Il pane al topinambur è un modo originale per cucinare i topinambur. Il topinambur con il suo sapore che ricorda quello del carciofo e la sua consistenza simile a quella delle patate, è un ortaggio versatile e buono, da gustare semplicemente saltato in padella con erbe aromatiche, o in modo più raffinato in un flan, o ancora, può essere usato per arricchire l’impasto di una pagnotta, come nel caso della ricetta del pane al topinambur che vi proponiamo qui. L’aggiunta della purea del topinambur è proprio il segreto che rende l’impasto particolarmente morbido: il risultato che si ottiene è un pane perfettamente equilibrato, con una crosta croccante e una mollica soffice, un piacere tutto da mordere. Servite il pane al topinambur con salumi e formaggi del vostro territorio, per arricchire i taglieri rustici dell’antipasto, e ricordatevi di prepararne in abbondanza perché andrà a ruba, fetta dopo fetta!


												
						
						

														INGREDIENTI
							
													


						
							
														Ingredienti per 2 pagnotte da 380 g l'una
							

							
								

																	Topinambur
								
								
								intero
																	130
									g
																

								

							
								

																	Farina 0
								
								
								
																	500
									g
																

								

							
								

																	Farina integrale
								
								
								
																	50
									g
																

								

							
								

																	Acqua
								
								
								a temperatura ambiente
																	250
									g
																

								

							
								

																	Miele millefiori
								
								
								
																	15
									g
																

								

							
								

																	Lievito di birra fresco
								
								
								
																	7
									g
																

								

							
								

																	Sale fino
								
								
								
																	15
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il pane al topinambur per prima cosa lavate il topinambur sotto l’acqua corrente 1, quindi ponetelo in una vaporiera 2 e cuocetelo per circa 15-20 minuti 3, o fino a quando non risulterà morbido. La cottura al vapore permette di ottenere una polpa morbida ma non acquosa.
									

								

															

																		
																															
											
										
																														
																		Al termine della cottura sbucciate i topinambur 4 e poneteli nel bicchiere alto di un mixer 5: vi occorreranno circa 90-95 g di polpa di topinambur. Versate 100 g di acqua 6
									

								

															

																		
																															
											
										
																														
																		e frullate il tutto 7 fino ad ottenere una purea omogenea 8. Tenete da parte e versate le farine nella ciotola di una planetaria munita di gancio 9,
									

								

															

																		
																															
											
										
																														
																		aggiungete il lievito sbriciolato 10, il miele 11 e la restante acqua 12. 
									

								

															

																		
																															
											
										
																														
																		Per finire versate anche la purea di topinambur 13 e azionate la macchina per amalgamare gli ingredienti. A questo punto aggiungete anche il sale 14 e continuate a impastare per 5 minuti. Trasferite l’impasto in una ciotola e con l’aiuto di un tarocco, date 4 pieghe 15.
									

								

															

																		
																															
											
										
																														
																		Coprite con pellicola 16 e ripetete la stessa operazione dopo 10 minuti. Procedete in questo modo per un totale di 3 volte. Dopodiché coprite con pellicola e lasciate lievitare a circa 26-28° per 2 ore, andrà bene il forno spento con la luce accesa. Trascorso questo tempo riprendete l’impasto lievitato 17, trasferitelo su una spianatoia infarinata e dividetelo in due parti uguali con un tarocco 18.
									

								

															

																		
																															
											
										
																														
																		Infarinate due stampi in legno e conferite ai due impasti la forma del relativo stampo 19. Adagiate all'interno i panetti 20, coprite con un panno 21 e lasciate lievitare per 90 minuti al riparo dall'aria in un ambiente tiepido.
									

								

															

																		
																															
											
										
																														
																		Rivestite una teglia con carta forno e rovesciate sopra le forme, spolverizzate la superficie con poca farina 22 e cuocete in forno preriscaldato a 200° in modalità statica, nel ripiano basso, per 45 minuti. A cottura ultimata sfornate 23 e lasciate raffreddare il pane prima di servirlo 24.
									

								

							
					    