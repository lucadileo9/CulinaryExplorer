Difficoltà: Facile
Sautè è un termine di origine francese che significa “saltato”, e viene infatti usato per indicare cibi che sono stati fatti saltare in padella a fuoco vivo con poco olio, solo per non far aderire gli ingredienti al fondo della padella.  Le vongole sono uno degli alimenti che meglio si prestano ad essere cotti con la tecnica del sautè, insieme a tutti gli altri molluschi. Nella ricetta del sautè di vongole all'arancia abbiamo voluto provare un insolito accostamento di sapori, il salato e saporito gusto delle vongole insieme al dolce e aromatico degli agrumi, scegliendo l'abbinamento con l'arancia perfetto per pesce o molluschi! Un perfetto antipasto di mare per inizare una favolosa cena o pranzo a base di pesce!


												
						
						

														INGREDIENTI
							
							                            
                                
    								
    									
    										
    										142
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    142
    					
    					    					    					
    					    Carboidrati
    					    g
    					    5
    					
    					    					    					
    					      di cui zuccheri
    					    g
    					    5
    					
    					    					    					
    					    Proteine
    					    g
    					    8.8
    					
    					    					    					
    					    Grassi
    					    g
    					    9.7
    					
    					    					    					
    					      di cui saturi
    					    g
    					    1.31
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    42
    					
    					    					    					
    					    Sodio
    					    mg
    					    48
    					
    					    				
    			
                            
													


						
							
							

							
								

																	Vongole veraci
								
								
								
																	1
									kg
																

								

							
								

																	Arance
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	30
									g
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	3
									rametti
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il sautè di vongole all’arancia, iniziate dalla pulizia delle vongole: picchiettatele una ad una su un tagliere dalla parte dell'apertura 1. Se uscirà della sabbia scura significa che la vongola sarà piena di sabbia e sarà quindi da buttare. Eliminate anche quelle che presentano il guscio rotto. Poi ponetele in un colapasta poggiato su una ciotola e sciacquatele più volte sotto acqua corrente 2: terminate quando nella ciotola non si vedrà più sabbia. In un tegame capiente fate rosolare uno spicchio di aglio intero (così potrete toglierlo più facilmente) 3.
									

								

															

																		
																															
											
										
																														
																		Quindi togliete l’aglio e tuffate le vongole ben scolate nel tegame 4, mescolate e coprite con il coperchio 5; cuocete il tempo che si schiudano le valve, a fuoco vivace. Una volta pronte 6
									

								

															

																		
																															
											
										
																														
																		potrete scolarle con una schiumarola 7 conservando nel tegame il liquido che si sarà creato; tenete le vongole al caldo e proseguite spellando l’arancia con un pelaverdure in modo da prelevarne solo la scorza esterna 8 senza portar via anche la parte bianca più amarognola. Quindi tagliate la scorza a julienne 9 e tenetela da parte.
									

								

															

																		
																															
											
										
																														
																		Spremete il succo dell’arancia 10, filtratelo e unitelo al liquido di cottura delle vongole 11. Accendete il fuoco basso, insaporite con il pepe macinato 12
									

								

															

																		
																															
											
										
																														
																		e poi la scorza di arancia 13; fate ridurre il liquido di almeno ¾, ci vorranno pochi minuti. Versate il condimento sulle vongole ancora calde 14 e aromatizzate il sautè di vongole all’arancia con delle foglioline di timo fresco 15.
									

								

							
					    