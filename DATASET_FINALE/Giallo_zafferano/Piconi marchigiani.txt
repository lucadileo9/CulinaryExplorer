Difficoltà: Media
Nelle Marche la Pasqua si festeggia con i piconi, deliziosi ravioli rustici realizzati con pasta fresca all’uovo, farciti con un morbido ripieno a base di formaggio e cotti in forno. Questa ricetta è una specialità dell’ascolano dove si utilizza il Barzotto, un pecorino semi-stagionato, né troppo duro né troppo morbido, che con il suo gusto deciso caratterizza queste prelibatezze. Da gustare come antipasto o come ghiotto spuntino, i piconi prendono il nome dalla loro forma che prevede un taglio (piccata) in superficie che consente al ripieno di fuoriuscire in cottura, rendendoli così ancora più invitanti. Paese che vai, ricetta che trovi... pertanto non sorprendetevi delle varie declinazioni di questa ricetta popolare che potrete incontrare esplorando le ricchezze culinarie marchigiane!


						
						

														INGREDIENTI
							
													


						
														
							
														Ingredienti per la pasta (30 pezzi)
							

							
								

																	Farina 00
								
								
								
																	400
									g
																

								

							
								

																	Uova
								
								
								(circa 4 medie)
																	220
									g
																

								

							
								

																	Olio extravergine d'oliva
								
								
								
																	30
									g
																

								

							
														
							
						
														
							
														per il ripieno
							

							
								

																	Pecorino
								
								
								da grattugiare
																	300
									g
																

								

							
								

																	Parmigiano Reggiano DOP
								
								
								da grattugiare
																	300
									g
																

								

							
								

																	Uova
								
								
								(circa 3 medie)
																	165
									g
																

								

							
								

																	Scorza di limone
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per spennellare
							

							
								

																	Tuorli
								
								
								
																	1
									
																

								

							
								

																	Latte intero
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i piconi marchigiani in una ciotola versate la farina, le uova 1 e l’olio 2. Impastate bene con le mani 3 sino ad ottenere un impasto liscio e omogeneo.
									

								

															

																		
																															
											
										
																														
																		Trasferitelo su una spianatoia 4, formate un panetto e ricopritelo con pellicola alimentare 5. Lasciate riposare per 30 minuti a temperatura ambiente. Nel frattempo occupatevi del ripieno: in una ciotola versate le uova e la scorza del limone 6.
									

								

															

																		
																															
											
										
																														
																		Aggiungete anche il Parmigiano 7 e il pecorino grattugiati 8, mescolate per amalgamare e infine salate e pepate 9.
									

								

															

																		
																															
											
										
																														
																		Riprendete la pasta e stendetela con il mattarello a circa 2 mm di spessore 10. Tagliate delle strisce della larghezza di circa 10 cm 11. Adagiate a distanza di circa 5 cm un cucchiaio di ripieno (circa 20 g) appallottolato con le mani 12.
									

								

															

																		
																															
											
										
																														
																		Ripiegate la sfoglia su se stessa per coprire il ripieno 13, poi con un tagliapasta dentellato tagliate dei “ravioli” di circa 8 cm di lunghezza e 5 di larghezza 14. Con queste dosi otterrete circa 30 ravioli. Adagiate i piconi su una teglia rivestita con carta forno 15.
									

								

															

																		
																															
											
										
																														
																		Spennellate la superficie con il composto di uova e latte 16 e con un paio di forbici incidete la superficie realizzando una “x” 17. Cuocete in forno statico a 180° per circa 25 minuti. A cottura ultimata sfornate i piconi marchigiani e lasciateli intiepidire prima di gustarli 18.
									

								

							
					    