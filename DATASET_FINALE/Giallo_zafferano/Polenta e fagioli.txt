Difficoltà: Facile
In questa ricetta vogliamo proporre una tra le preparazioni più tradizionali e genuine: la polenta. Quanti racconti in attesa che dall'unione tra farina di mais e acqua accadesse la magia, mescolando continuamente nel paiolo di rame con il classico bastone di legno... oggi vi invitiamo a preparare la polenta e fagioli, un comfort food perfetto da condividere nelle più fredde giornate invernali. Di questa ricetta esistono tante versioni, con o senza guanciale o cotiche, oppure i famosi "Calzagatti" modenesi, che prevedevano di friggere o scaldare alla brace le porzioni dopo la cottura. Noi vi proponiamo di gustarla semplicemente così... calda e cremosa, condita con saporiti borlotti al pomodoro! Perché polenta e fagioli è la sintesi perfetta dei sapori di un tempo, capaci di conquistare i palati con la loro schiettezza. Come descrivere sinteticamente questo piatto? Storico ma attuale, assolutamente irresistibile!


						
						

														INGREDIENTI
							
							                            
                                
    								
    									
    										
    										504
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    504
    					
    					    					    					
    					    Carboidrati
    					    g
    					    80.3
    					
    					    					    					
    					      di cui zuccheri
    					    g
    					    7.4
    					
    					    					    					
    					    Proteine
    					    g
    					    24.1
    					
    					    					    					
    					    Grassi
    					    g
    					    9.5
    					
    					    					    					
    					      di cui saturi
    					    g
    					    1.52
    					
    					    					    					
    					    Fibre
    					    g
    					    16.4
    					
    					    					    					    					
    					    Sodio
    					    mg
    					    404
    					
    					    				
    			
                            
													


						
														
							
														per la polenta
							

							
								

																	Farina di mais
								
								
								per polenta
																	250
									g
																

								

							
								

																	Acqua
								
								
								
																	1
									l
																

								

							
								

																	Olio extravergine d'oliva
								
								
								
																	6
									g
																

								

							
								

																	Sale grosso
								
								
								
																	3
									g
																

								

							
														
							
						
														
							
														Per i fagioli
							

							
								

																	Fagioli borlotti secchi
								
								
								
																	500
									g
																

								

							
								

																	Pomodori San Marzano
								
								
								
																	400
									g
																

								

							
								

																	Acqua
								
								
								
																	1,5
									l
																

								

							
								

																	Scalogno
								
								
								
																	40
									g
																

								

							
								

																	Alloro
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Origano
								
								
								secco
																	
									q.b.
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare polenta e fagioli iniziate mettendo in ammollo i fagioli per almeno 12 ore 1, magari la notte precedente. Dopodiché, scolateli e sciacquateli sotto acqua corrente fresca 2. Poi versateli in un tegame dai bordi alti 3.
									

								

															

																		
																															
											
										
																														
																		Coprite i fagioli con l’acqua 4, profumando con le foglie di alloro 5 e rosmarino ben lavate 6.
									

								

															

																		
																															
											
										
																														
																		Salate 7 e pepate. Portate a bollore, poi coprite con il coperchio e cuocete per circa un'ora a fuoco dolce. Mentre i fagioli cuociono, dedicatevi al sugo: tritate finemente lo scalogno 9.
									

								

															

																		
																															
											
										
																														
																		Rosolate lo scalogno con l'olio in una padella antiaderente, continuando a mescolare per evitare che bruci 10. Quando lo scalogno sarà ben dorato, unite i pomodori 11 e schiacciateli con il mestolo. Aromatizzate con l’origano 12 e mescolate bene il tutto.
									

								

															

																		
																															
											
										
																														
																		Cuocete a fuoco dolce con il coperchio per circa 20 minuti, mescolando di tanto in tanto 13. Trascorso questo tempo e ultimata anche la cottura dei fagioli, eliminate da questi ultimi il rosmarino 14 e le foglie di alloro 15.
									

								

															

																		
																															
											
										
																														
																		Unite il sugo di pomodoro ai fagioli 16 e mescolate bene gli ingredienti affinché i profumi si amalgamino 17. Lasciate cuocere così a fuoco dolce per altri 30 minuti. Mentre ultimate la cottura dei fagioli dedicatevi alla preparazione della polenta: prendete un altro tegame dai bordi alti, riempitelo con l’acqua e portate a bollore, salando e unendo l’olio. Quando l’acqua bolle, versate la farina di mais a pioggia continuando a mescolare energicamente con una frusta a mano per evitare la formazione dei grumi 18.
									

								

															

																		
																															
											
										
																														
																		Cuocete la polenta per circa 50 minuti a fuoco dolce, continuando a mescolare frequentemente con un mestolo di legno per amalgamare bene gli ingredienti ed evitare la formazione di grumi 19. A questo punto anche la polenta sarà pronta: impiattatela preferibilmente in cocci di terracotta, adagiando sopra qualche cucchiaiata di fagioli (se nel frattempo si saranno intiepiditi, potete scaldarli leggermente prima di servire) 20. Condite con un filo d'olio e una macinata di pepe, guarnite con qualche aghetto di rosmarino e servite la vostra polenta e fagioli ancora fumante 21!
									

								

							
					    