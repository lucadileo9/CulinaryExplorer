Difficoltà: Media
Scegliere il dessert di Natale o Capodanno da portare in tavola non è mai semplice. Pandoro e panettone sono i re indiscussi di queste feste ma spesso vengono messi da parte per far spazio a dolci più golosi. Oggi vogliamo proporvi la corona di pandoro che farà felici sia i palati più tradizionalisti che quelli più ricercati. Una scioglievole bavarese al cioccolato viene contornata da una ghirlanda di soffici fette di pandoro mentre i chicchi del ribes rosso ricordano proprio il colore del Natale. Preparate anche voi questa corona di pandoro e gustatela in compagnia della vostra famiglia. E per riutilizzare il pandoro in avanzo, deliziatevi anche con una fresca cheesecake al prosecco!


						
						

														INGREDIENTI
							
							                            
                                
    								
    									
    										
    										410
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    410
    					
    					    					    					
    					    Carboidrati
    					    g
    					    44
    					
    					    					    					
    					      di cui zuccheri
    					    g
    					    35
    					
    					    					    					
    					    Proteine
    					    g
    					    7.1
    					
    					    					    					
    					    Grassi
    					    g
    					    22.8
    					
    					    					    					
    					      di cui saturi
    					    g
    					    12.73
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    157
    					
    					    					    					
    					    Sodio
    					    mg
    					    37
    					
    					    				
    			
                            
													


						
														
							
														Ingredienti per uno stampo da 22 cm
							

							
								

																	Pandoro
								
								
								
																	260
									g
																

								

							
								

																	Latte intero
								
								
								
																	200
									g
																

								

							
								

																	Tuorli
								
								
								(circa 3)
																	55
									g
																

								

							
								

																	Zucchero
								
								
								
																	60
									g
																

								

							
								

																	Cioccolato fondente
								
								
								
																	200
									g
																

								

							
								

																	Baccello di vaniglia
								
								
								
																	1
									
																

								

							
								

																	Gelatina in fogli
								
								
								
																	7
									g
																

								

							
								

																	Panna fresca liquida
								
								
								
																	200
									g
																

								

							
														
							
						
														
							
														per decorare
							

							
								

																	Ribes
								
								
								
																	100
									g
																

								

							
								

																	Cioccolato fondente
								
								
								
																	30
									g
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la corona di pandoro iniziate come prima cosa a preparare la crema inglese. Versate i tuorli in una ciotolina, aggiungete lo zucchero e mescolate con una spatola 1. Tenete da parte per un momento mescolando di tanto in tanto e nel frattempo ponete il latte a scaldare in un tegame. Prelevate i semi dalla bacca di vaniglia e aggiungeteli nel latte, unendo anche il baccello ormai svuotato 2. Mettete a mollo la gelatina in un po' d'acqua fredda 3
									

								

															

																		
																															
											
										
																														
																		e tritate il cioccolato fondente 4. Non appena il latte avrà raggiunto il bollore, eliminate il baccello di vaniglia 5 e versate un po' di latte all'interno del composto di tuorli per stemperarli 6.
									

								

															

																		
																															
											
										
																														
																		Mescolate e riversate tutto nel tegame 7. Mescolate nuovamente con una frusta 8 fino ad uniformare il composto e poi girando di continuo con una spatola portate la vostra crema inglese alla temperatura di 84° 9.
									

								

															

																		
																															
											
										
																														
																		Spegnete il fuoco e unite la gelatina ben strizzata 10, mescolate fino a farla sciogliere completamente e poi sempre mescolando unite il cioccolato tritato in precedenza 11. Non appena sarà completamente sciolto 12
									

								

															

																		
																															
											
										
																														
																		trasferite la crema in un'altra ciotola che avrete sistemato all'interno di un'altra ciotola con acqua e ghiaccio 13. Sempre con la frusta mescolate fino a farla raffreddare completamente 14. A questo punto iniziate a montare la panna 15, non dovrà essere a neve fermissima.
									

								

															

																		
																															
											
										
																														
																		Non appena sarà spumosa e semi montata spegnete le fruste 16 e aggiungetela poco per volta alla crema al cioccolato 17 mescolando delicatamente dal basso verso l'alto 18.
									

								

															

																		
																															
											
										
																														
																		Non appena la vostra bavarese al cioccolato sarà pronta 19 tenetela da parte per un momento e occupatevi di tagliare il pandoro. Tagliate la fetta della base e tenetela da parte 20 poi girate il pandoro nell'altro senso e ricavate 3 fette 21 spesse circa 1,5 cm.
									

								

															

																		
																															
											
										
																														
																		Tagliate ogni stella a metà 22 e pareggiate i lati delle fette ottenute 23. Riprendete la base del pandoro e con un disco da 18 cm ricavate un cerchio preciso 24 che sarà la base della vostra corona.
									

								

															

																		
																															
											
										
																														
																		A questo punto posizionate su un piatto da portata un disco da 22 cm e sistemate le fette di pandoro intorno 25 e il cerchio da 18 cm sulla base 26. Versate poi la bavarese all'interno 27 e riponete in frigorifero coperto da una campana di vetro per almeno 3-4 ore.
									

								

															

																		
																															
											
										
																														
																		Una volta che la bavarese si sarà solidificata 28, estraete il cerchio 29 e decorate con i ribes rossi posizionandoli sul bordo esterno 30.
									

								

															

																		
																															
											
										
																														
																		Passando un pelapatate sulla barretta di cioccolato ricavate i riccioli e sistemateli al centro 31. Spolverizzate con lo zucchero a velo 32 e servite la vostra corona di pandoro 33.
									

								

							
					    