Difficoltà: Facile
Antipasto, primo, secondo contorno dolce e poi...per concludere una cena ricca e saporita, non può mancare il tipico ammazzacaffè all’italiana. Meglio se fatto in casa con i frutti di stagione, come vuole la tradizione casalinga. Accanto agli intramontabili liquori quali il limoncello, il liquore al mirto o quello al caffè si aggiungo altri gusti che valorizzano gli ingredienti più aromatici come il liquore al basilico o la crema di limoncello, una variante cremosa dell’omonima bevanda. Ispirati proprio da quest’ultima versione vi proponiamo la crema di liquore al mandarino e cannella, una bevanda profumata ispirata al mandarinetto, ottima da gustare come fine pasto accompagnata da qualche biscottino di frolla ma che può diventare anche una raffinata salsa per guarnire gelati e semifreddi!


												
						
						

														INGREDIENTI
							
													


						
							
														Ingredienti per 1,5 litri
							

							
								

																	Alcol puro
								
								
								95%
																	400
									g
																

								

							
								

																	Mandarini
								
								
								
																	800
									g
																

								

							
								

																	Cannella in stecche
								
								
								
																	10
									g
																

								

							
								

																	Panna fresca liquida
								
								
								
																	400
									g
																

								

							
								

																	Latte intero
								
								
								
																	400
									g
																

								

							
								

																	Zucchero
								
								
								
																	400
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la crema di liquore al mandarino e cannella iniziate lavando accuratamente i frutti, poi togliete la scorza con un pelapatate 1 2. Prendete un barattolo di vetro con chiusura ermetica e ponete qui le scorze e le stecche di cannella 3.
									

								

															

																		
																															
											
										
																														
																		Versate l’alcol 4, chiudete il barattolo, agitate bene e fate riposare per quattro giorni in un luogo buio e lontano da fonti di calore. Agitate il barattolo una volta al giorno 5.Trascorso il tempo di riposo, recuperate il barattolo e versate il liquido in una ciotola attraverso un colino 6.
									

								

															

																		
																															
											
										
																														
																		In questo modo separerete le scorze 7 dal liquore aromatizzato 8. Versate la panna con il latte e lo zucchero in un pentolino 9.
									

								

															

																		
																															
											
										
																														
																		Mescolate e mettete sul fuoco 10, portate a bollore a fiamma dolce per pochi minuti. Spegnete e lasciate intiepidire 11. Versate nell’alcool anche la panna con latte e zucchero ormai tiepidi 12.
									

								

															

																		
																															
											
										
																														
																		Mescolate per amalgamare i composti 13, quindi imbottigliate la crema di liquore mandarino e cannella aiutandovi con un imbuto 14. Riponete le bottiglie 15 nel freezer e attendete circa 1 mese prima di servirlo.
									

								

							
					    