Difficoltà: Facile
I biscotti al cocco ricoperti di cioccolato sono delle delizie friabili, i dolcetti ideali da gustare con una profumata e aromatica tazza di tè per una perfetta pausa in stile british oppure da accompagnare ad un italianissimo caffè. Non importa su quale di queste due opzioni ricadrà la scelta, questi piccoli e golosi sigari al sapore di cioccolato vi conquisteranno in ogni caso grazie alla loro consistenza leggera e al gusto unico della frolla. Amerete ancor di più questi biscotti al cocco ricoperti di cioccolato scoprendo quanto sia facile e veloce la ricetta, perfetta per mettere alla prova anche i meno esperti ai fornelli.


						
						

														INGREDIENTI
							
							                            
                                
    								
    									
    										
    										104
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    104
    					
    					    					    					
    					    Carboidrati
    					    g
    					    11
    					
    					    					    					
    					      di cui zuccheri
    					    g
    					    4.8
    					
    					    					    					
    					    Proteine
    					    g
    					    1.6
    					
    					    					    					
    					    Grassi
    					    g
    					    5.9
    					
    					    					    					
    					      di cui saturi
    					    g
    					    3.89
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    19
    					
    					    					    					
    					    Sodio
    					    mg
    					    25
    					
    					    				
    			
                            
													


						
														
							
														Ingredienti per circa 42 biscotti
							

							
								

																	Cocco rapè
								
								
								
																	120
									g
																

								

							
								

																	Farina 00
								
								
								
																	340
									g
																

								

							
								

																	Sale fino
								
								
								
																	½
									cucchiaino
																

								

							
								

																	Zucchero di canna
								
								
								
																	125
									g
																

								

							
								

																	Burro
								
								
								freddo
																	150
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Uova
								
								
								medie ( a temperatura ambiente)
																	2
									
																

								

							
														
							
						
														
							
														per ricoprire
							

							
								

																	Cioccolato fondente
								
								
								
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscotti al cocco ricoperti di cioccolato, versate la farina 00 e il cocco rapè su una spianatoia 1, formate la classica fontana al centro, ponete qui lo zucchero di canna 2 e le uova sbattute. Unite anche il lievito in polvere 3
									

								

															

																		
																															
											
										
																														
																		e il sale 4. Iniziate a raccogliere gli ingredienti con le mani quindi unite il burro freddo a cubetti 5. Impastate velocemente per non scaldare troppo l’impasto 6,
									

								

															

																		
																															
											
										
																														
																		fino a ottenere un panetto omogeneo e morbido 7. Ora preriscaldate il forno a 190° in modalità statica. Prelevate delle porzioni di impasto con il tarocco 8, stendetele per creare dei lunghi salsicciotti del diametro di circa 2 cm 9,
									

								

															

																		
																															
											
										
																														
																		poi divideteli in sigari lunghi 8 cm e del peso di circa 15 g l'uno 10: con queste dosi dovrete ottenere circa 42 biscotti. Trasferite i sigari ottenuti su una teglia rivestita da carta forno 11 e cuocete i biscotti in forno statico preriscaldato per 15 minuti a 190°. A cottura ultimata sfornate i biscotti 12 e lasciateli intiepidire.
									

								

															

																		
																															
											
										
																														
																		Nel frattempo tritate con il coltello il cioccolato fondente 13 e scioglietelo al microonde oppure a bagnomaria (14-15).
									

								

															

																		
																															
											
										
																														
																		Immergete un angolo dei biscotti nel cioccolato fuso 16 e adagiateli nuovamente sulla teglia rivestita con carta da forno 17, riponete il vassoio in frigorifero per 30 minuti per far asciugare il cioccolato. I vostri biscotti cocco e cioccolato sono pronti per essere gustati! 18.
									

								

							
					    