Difficoltà: Facile
Piccole gemme di frolla per rallegrare le vostre colazioni o l'ora del tè: stiamo parlando dei diamanti al cacao e mandorle! Questi biscottini bigusto nascono da un favoloso intreccio di frolla, una parte bianca con farina di mandorle e quella aromatizzata al cacao. La loro irresistibile friabilità e la spolverata di zucchero e cannella che li impreziosisce vi faranno sognare ad occhi aperti! Semplici e raffinati, i diamanti al cacao e mandorle conquisteranno tutti se li servirete come goloso stuzzichino a merenda o per un tè con le amiche. Come si suol dire: "Un diamante è per sempre"... ma in questo caso potete concedervene anche qualcuno in più!


						
						

														INGREDIENTI
							
													


						
														
							
														Ingredienti per 60 biscotti
							

							
								

																	Burro
								
								
								freddo
																	200
									g
																

								

							
								

																	Farina 00
								
								
								
																	250
									g
																

								

							
								

																	Farina di mandorle
								
								
								
																	170
									g
																

								

							
								

																	Cacao amaro in polvere
								
								
								
																	20
									g
																

								

							
								

																	Zucchero a velo
								
								
								
																	180
									g
																

								

							
								

																	Uova
								
								
								(1 intero)
																	55
									g
																

								

							
														
							
						
														
							
														per spolverizzare
							

							
								

																	Zucchero
								
								
								
																	70
									g
																

								

							
								

																	Cannella in polvere
								
								
								 
																	½
									cucchiaino
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i diamanti al cacao e mandorle iniziate versando il burro freddo a tocchetti e 230 g di farina tipo 00 in un mixer 1. Azionate le lame fino ad ottenere un impasto sabbioso 2 e tenetelo da parte in una ciotola capiente. Prendete un'altra ciotolina in cui mescolare lo zucchero a velo e la farina di mandorle 3,
									

								

															

																		
																															
											
										
																														
																		quindi setacciateli insieme all’interno della ciotola dove avete raccolto il composto sabbioso di burro e farina 4, amalgamando gli ingredienti velocemente con le mani 5. Poi unite l'uova 6 e continuate ad impastare con le mani velocemente, per ottenere un composto omogeneo e liscio.
									

								

															

																		
																															
											
										
																														
																		Dividete l’impasto ottenuto in due diverse ciotoline 7: in una aggiungete il cacao 8 e cominciate ad impastare con le mani 9 fino ad ottenere un panetto omogeneo.
									

								

															

																		
																															
											
										
																														
																		Nell’altra aggiungete i 20 g di farina 00 rimasta 10 e impastatela al composto aiutandovi con le mani 11 fino ad ottenere un panetto liscio e omogeneo 12. 
									

								

															

																		
																															
											
										
																														
																		A questo punto avrete ottenuto due panetti di impasto: avvolgete ciascuno con pellicola alimentare trasparente 13 e riponete in frigorifero a riposare per almeno 2 ore e mezza. Trascorso il tempo di riposo dividete ciascun panetto in due parti uguali e cominciate a creare un filone lungo aiutandovi con le mani 14, fino a formare un cilindro di circa 3 cm. Ripetete l’operazione con tutti e 3 i rimanente panetti 15.
									

								

															

																		
																															
											
										
																														
																		Prendete ora un cilindro al cacao e uno di sola farina e disponeteli l’uno affianco all’altro: intrecciateli sovrapponendo un filone all’altro 16 fino ad arrivare alla fine dei filoni 17: arrotolate il filone bicolore ottenuto schiacciandolo ed allungandolo leggermente con la pressione delle mani fino ad ottenere un nuovo filone di circa 3 cm di diametro 18. Ripetete l’operazione con gli altri due filoni.
									

								

															

																		
																															
											
										
																														
																		Spennellate i filoni ottenuti con poca acquaa temperatura ambiente 19. Poi in una ciotolina unite la cannella allo zucchero 20 e mescolate gli ingredienti 21.
									

								

															

																		
																															
											
										
																														
																		Cospargete i filoni con il mix ottenuto di zucchero e cannella 22 e tagliate i cilindri in dischi di 7 mm di spessore 23 che disporrete in una leccarda foderata con carta forno. Infornate in forno statico preriscaldato a 160°C per 20 minuti (per questi biscotti sconsigliamo l'utilizzo del forno ventilato o al limite consigliamo di provare la cottura di pochi pezzi come prima infornata per verificare tempi e temperatura per i successivi). Una volta cotti i vostri diamanti al cacao e mandorle toglieteli dal forno 24, lasciate intiepidire e gustate!
									

								

							
					    