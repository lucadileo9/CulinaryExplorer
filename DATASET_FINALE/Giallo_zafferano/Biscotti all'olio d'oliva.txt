Difficoltà: Facile
I biscotti all’olio di oliva sono dei biscotti preparati con una pasta frolla molto speciale. Il loro sapore ricco e deciso non vi farà sentire la mancanza dei classici biscotti al burro perché quest'ultimo viene sostituito dall’olio di oliva. Per questa ricetta si consiglia di usare un olio dal gusto leggero e fruttato per non appesantire l’impasto e per ottenere un gusto delicato. I biscottini all’olio risultano friabili e sono ottimi da inzuppare nel latte a colazione. Per una versione alternativa, vi consigliamo anche i biscotti della nonna, quelli biscotti al limone ripieni o i biscotti senza burro: la loro consistenza simile ai cookies classici americani vi stupirà!


												
						
						

														INGREDIENTI
							
							                            
                                
    								
    									
    										
    										59
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    59
    					
    					    					    					
    					    Carboidrati
    					    g
    					    9.5
    					
    					    					    					
    					      di cui zuccheri
    					    g
    					    3.3
    					
    					    					    					
    					    Proteine
    					    g
    					    1.4
    					
    					    					    					
    					    Grassi
    					    g
    					    1.7
    					
    					    					    					
    					      di cui saturi
    					    g
    					    0.34
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    20
    					
    					    					    					
    					    Sodio
    					    mg
    					    28
    					
    					    				
    			
                            
													


						
							
														Ingredienti per 35/40 biscotti
							

							
								

																	Farina 00
								
								
								
																	280
									g
																

								

							
								

																	Olio extravergine d'oliva
								
								
								leggero e fruttato
																	50
									ml
																

								

							
								

																	Zucchero
								
								
								
																	100
									g
																

								

							
								

																	Uova
								
								
								medie 
																	2
									
																

								

							
								

																	Lievito in polvere per dolci
								
								
								
																	10
									g
																

								

							
								

																	Sale fino
								
								
								
																	1
									pizzico
																

								

							
								

																	Scorza di limone
								
								
								
																	1
									
																

								

							
								

																	Baccello di vaniglia
								
								
								
																	1
									
																

								

							
								

																	Tuorli
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Mettete le uova intere più il tuorlo dentro ad una ciotola 1 e sbattete con lo zucchero per un minuto quindi, continuando a sbattere, aggiungete l’olio extravergine e gli aromi ( i semi del baccello di vaniglia e la scorza di limone) 2. Setacciate in una ciotola la farina e il lievito 3, aggiungete il sale,
									

								

															

																		
																															
											
										
																														
																		unite al composto di uova e zucchero 4 e cominciate ad impastare 5: quando avrete amalgamato tutti gli ingredienti ed ottenuto un impasto liscio ed omogeneo, avvolgetelo nella pellicola 6 e ponetelo a riposare in frigo per almeno mezz’ora.
									

								

															

																		
																															
											
										
																														
																		Trascorso il tempo indicato, stendete l’impasto su una spianatoia infarinata fino ad arrivare allo spessore di mezzo centimetro 7, quindi ricavate delle sagome tonde del diametro di 5 cm 8 che adagerete su di una teglia foderata di carta forno 9 e farete cuocere in forno statico preriscaldato a 180° per circa 15 minuti. Una volta cotti, estraete i biscotti dal forno, lasciateli raffreddare completamente e poi conservateli in una scatola di latta con il coperchio o in un contenitore a chiusura ermetica.
									

								

							
					    