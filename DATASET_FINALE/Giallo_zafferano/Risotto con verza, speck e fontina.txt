Difficoltà: Facile
Chi ama i sapori di montagna non può resistere a rustiche prelibatezze quali crostoni, pizzoccheri e polenta taragna… questa volta abbiamo preso gli ingredienti più gustosi e li abbiamo trasformati in un appetitoso risotto con verza, speck e fontina! Un primo piatto cremoso e succulento che farà sicuramente colpo sul vostro palato grazie all’utilizzo di formaggi e salumi che sono prodotti di eccellenza del nostro territorio. Quindi, se non avete ancora deciso cosa cucinare per pranzo, vi consigliamo di provare il risotto con verza, speck e fontina: il risultato è garantito!


						
						

														INGREDIENTI
							
													


						
														
							
							

							
								

																	Riso Carnaroli
								
								
								
																	320
									g
																

								

							
								

																	Verza
								
								
								
																	500
									g
																

								

							
								

																	Fontina
								
								
								
																	200
									g
																

								

							
								

																	Speck
								
								
								
																	120
									g
																

								

							
								

																	Burro
								
								
								
																	25
									g
																

								

							
								

																	Erba cipollina
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il brodo
							

							
								

																	Carote
								
								
								
																	1
									
																

								

							
								

																	Cipolle
								
								
								
																	1
									
																

								

							
								

																	Patate
								
								
								
																	1
									
																

								

							
								

																	Sale grosso
								
								
								
																	1
									cucchiaio
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto con verza, speck e fontina cominciate dalla pulizia della verdura. Sfogliate la verza fino ad arrivare alle foglie più tenere 1. A questo punto prelevate 180 g delle foglie più tenere 2 e tagliatele a striscioline sottili 3.
									

								

															

																		
																															
											
										
																														
																		Versate i restanti 320 g di scarto in una pentola assieme alla carota, alla patata e alla cipolla, che avrete precedentemente mondato e tagliato a pezzi grossolani. Coprite con abbondante acqua e aggiungete il sale grosso, quindi lasciate sobbollire per almeno 30 minuti 4. Intanto rimuovete la crosta dal formaggio 5 e tagliatelo a cubetti piccolini 6.
									

								

															

																		
																															
											
										
																														
																		Riducete lo speck a striscioline di mezzo centimetro 7 e passate alla cottura. Trasferite lo speck in una casseruola e fatelo insaporire a fuoco dolce per 5 minuti, mescolando di tanto in tanto 8. Quando sarà dorato mettetelo da parte 9.
									

								

															

																		
																															
											
										
																														
																		Nella stessa casseruola versate il riso 10 e tostatelo a fiamma vivace per 2-3 minuti 11. Una volta che sarà diventato trasparente aggiungete la verza 12.
									

								

															

																		
																															
											
										
																														
																		Portate a cottura il risotto bagnandolo di tanto in tanto con un mestolo del brodo che avete preparato; regolate di sale 13. A fine cottura, e lontano dal fuoco, aggiungete la fontina, lo speck 14, l'erba cipollina spezzettata con le forbici 15.
									

								

															

																		
																															
											
										
																														
																		Infine aggiungete un pizzico di pepe, il burro 16 e mescolate per mantecare bene 17. Non vi resta che impiattare il risotto con verza, speck e fontina e buon appetito 18!
									

								

							
					    