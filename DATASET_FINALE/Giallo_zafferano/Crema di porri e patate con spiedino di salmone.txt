Difficoltà: Facile
La crema di porri e patate con spiedino di salmone è un piatto originale e sfizioso, che abbina il sapore intenso e la consistenza delicata della vellutata al gusto tipico del salmone norvegese. Una semplice crema preparata con porri a rondelle e patate a dadini irrorati da un classico brodo vegetale, viene accompagnata da cubotti di salmone, che potrete preparare e mangiare con i vostri bambini. Le carni del salmone, infatti, hanno poche spine e i filetti sono abbastanza spessi per ricavarne dei cubetti, che i vostri bambini potranno infilzare uno dietro l’altro con gli stecchini di legno. Un trucco per rendere gli spiedini ancora più gustosi è insaporirli con un’emulsione aromatizzata da un trito di aneto, la scorza grattugiata di un limone e il pepe rosa in grani, in questo modo ne esalterete il sapore. Il vero segreto per ottenere un buon risultato sta nella cottura: cuocete gli spiedini a fuoco alto, così la carne del salmone raggiungerà una perfetta colorazione esterna rosata mentre la carne all’interno si manterrà morbida e succosa, basteranno davvero pochi secondi per lato. Non vi resta che preparare la vostra crema di porri e patate con spiedino di salmone e allietare una cenetta o un pranzo invernali con un’idea diversa e irresistibile!


						
						

														INGREDIENTI
							
							                            
                                
    								
    									
    										
    										612
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    612
    					
    					    					    					
    					    Carboidrati
    					    g
    					    40.7
    					
    					    					    					
    					      di cui zuccheri
    					    g
    					    10.8
    					
    					    					    					
    					    Proteine
    					    g
    					    31.6
    					
    					    					    					
    					    Grassi
    					    g
    					    35.9
    					
    					    					    					
    					      di cui saturi
    					    g
    					    6.95
    					
    					    					    					
    					    Fibre
    					    g
    					    7.6
    					
    					    					    					
    					    Colesterolo
    					    mg
    					    45
    					
    					    					    					
    					    Sodio
    					    mg
    					    1648
    					
    					    				
    			
                            
													


						
														
							
														Ingredienti per gli spiedini di salmone
							

							
								

																	Tranci di salmone
								
								
								
																	800
									g
																

								

							
								

																	Olio extravergine d'oliva
								
								
								
																	50
									ml
																

								

							
								

																	Pepe rosa in grani
								
								
								
																	1
									cucchiaio
																

								

							
								

																	Aneto
								
								
								
																	2
									rametti
																

								

							
								

																	Scorza di limone
								
								
								non trattato
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la crema di porri e patate
							

							
								

																	Porri
								
								
								
																	800
									g
																

								

							
								

																	Patate
								
								
								
																	800
									g
																

								

							
								

																	Brodo vegetale
								
								
								
																	1
									l
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crema di porri e patate con spiedino di salmone, iniziate spinando il trancio di salmone. Munitevi di una pinzetta ed estraete le lische che si trovano lungo il dorso 1, una volta effettuata questa operazione, tastate nuovamente le carni per assicurarvi di aver eliminato tutte le lische. Quindi ricavate 4 fette 2 e da queste tagliate 4 cubotti regolari 3.
									

								

															

																		
																															
											
										
																														
																		Formate 4 spiedini, infilzano 4 cubotti di salmone in ogni stecchino 4 e posizionateli all’interno di una pirofila. Ora preparate l’emulsione con cui farete marinare gli spiedini di salmone: tritate finemente 2 rametti di aneto 5 e versate l’olio extravergine di oliva in una ciotola 6.
									

								

															

																		
																															
											
										
																														
																		Versate il trito di aneto nella ciotola con l’olio 7 e aggiungete la scorza grattugiata di un limone biologico o non trattato 8, quindi irrorate gli spiedini con l’emulsione di aneto e olio 9. La scorza di limone, al contrario del succo, insaporirà il salmone senza cuocerlo.
									

								

															

																		
																															
											
										
																														
																		Arricchite l’emulsione con un cucchiaio di pepe rosa in grani 10 e un pizzico di sale. Coprite la pirofila con la pellicola 11 e lasciate insaporire gli spiedini di salmone in frigo per 20 minuti. Nel frattempo dedicatevi alla preparazione della crema: sbucciate le patate 12.
									

								

															

																		
																															
											
										
																														
																		Dividete le patate a metà, poi a listarelle e infine a cubetti piuttosto piccoli 13. Mondate i porri, eliminando le estremità e tagliateli a rondelle 14. Dopodichè fate scaldare un filo d’olio in una pentola capiente e fate soffriggere i porri 15.
									

								

															

																		
																															
											
										
																														
																		Sfumate con un mestolo di brodo vegetale 16, per scoprire come prepararlo al meglio consultate la nostra Scuola di cucina: brodo vegetale. Lasciate evaporare il brodo vegetale, quindi aggiungete le patate a cubetti 17, mescolate, salate e pepate a piacere. Coprite con il brodo rimanente, coprite con un coperchio e cuocete per 30 minuti, fino a quando le patate non si saranno ammorbidite. Trascorso questo tempo, trasferite il tutto in una ciotola 18.
									

								

															

																		
																															
											
										
																														
																		Passate il composto con un frullatore ad immersione 19 fino a quando non otterrete una consistenza cremosa 20. Se la crema risulta troppo densa, aggiungete un mestolo di brodo vegetale. Una volta trascorsi i 20 minuti, tirate fuori dal frigo gli spiedini di salmone, che si saranno insaporiti, e fate scaldare una griglia o una padella capiente. Quindi scottate gli spiedini a fuoco alto, in modo da colorare l’esterno e mantenere l’interno morbido e succoso 21. Bastano pochi secondi per lato, una volta cotti toglieteli dalla griglia o padella, altrimenti la cottura proseguirebbe. Conservate l’emulsione, vi servirà per insaporire ulteriormente gli spiedini durante o dopo la cottura.
									

								

															

																		
																															
											
										
																														
																		Quando la carne risulterà leggermente rosata 22, potete spegnere il fuoco ed irrorarli con la stessa emulsione in cui si sono insaporiti 23. A questo punto non vi resta che versare la crema di porri e patate in delle ciotole e accompagnare ciascuna ciotola con uno spiedino di salmone 24!
									

								

							
					    