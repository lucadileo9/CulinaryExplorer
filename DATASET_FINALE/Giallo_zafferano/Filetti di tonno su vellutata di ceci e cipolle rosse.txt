Difficoltà: Facile
State pensando a come arricchire i vostri menu invernali con un antipasto sfizioso? Noi vi proponiamo una ricetta appetitosa e insolita: i filetti di tonno su vellutata di ceci e cipolle rosse, un sapiente mix di sapori e consistenze contrastanti, tutte da esplorare. La cremosità della vellutata, la nota croccante delle cipolle tostate e per finire la morbidezza dei teneri filetti di tonno sott’olio. Raffinato e stuzzicante, questo delizioso antipasto darà un tocco gourmet alla vostra tavola, ma non temete, prepararlo sarà un gioco da ragazzi, venite a scoprire la ricetta!


						
						

														INGREDIENTI
							
							                            
                                
    								
    									
    										
    										222
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    222
    					
    					    					    					
    					    Carboidrati
    					    g
    					    7.3
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    19.6
    					
    					    					    					
    					    Grassi
    					    g
    					    12.7
    					
    					    					    					
    					      di cui saturi
    					    g
    					    2.18
    					
    					    					    					
    					    Fibre
    					    g
    					    5.8
    					
    					    					    					
    					    Colesterolo
    					    mg
    					    42
    					
    					    					    					
    					    Sodio
    					    mg
    					    907
    					
    					    				
    			
                            
													


						
														
							
							

							
								

																	Tonno sott'olio
								
								
								sgocciolato
																	260
									g
																

								

							
								

																	Cipolle rosse
								
								
								
																	150
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Aneto
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la vellutata di ceci
							

							
								

																	Ceci precotti
								
								
								
																	240
									g
																

								

							
								

																	Aglio
								
								
								
																	1
									spicchio
																

								

							
								

																	Scalogno
								
								
								
																	1
									
																

								

							
								

																	Rosmarino
								
								
								
																	1
									rametto
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	10
									g
																

								

							
								

																	Acqua
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i filetti di tonno su vellutata di ceci e cipolle rosse per prima cosa iniziate dalla crema di ceci: mondate e affettate lo scalogno 1. Scaldate 10 g di olio di oliva in un tegame, unite 1 spicchio di aglio sbucciato ma intero 2 e lo scalogno affettato 3.
									

								

															

																		
																															
											
										
																														
																		Bagnate con poca acqua 4, aromatizzate con un rametto di rosmarino 5 e fate appassire lo scalogno per circa 5 minuti a fuoco moderato, mescolando di tanto in tanto. Eliminate lo spicchio di aglio 6
									

								

															

																		
																															
											
										
																														
																		e il rametto di rosmarino 7, salate, pepate e versate i ceci 8, versate l'acqua 9 fino a ricoprirli e proseguite la cottura per circa 20 minuti o fino a quando i ceci non saranno ben teneri.
									

								

															

																		
																															
											
										
																														
																		Nel frattempo mondate la cipolla rossa e affettatela 10, in una padella scaldate 10 g di olio di oliva e versate la cipolla affettata 11, saltatele a fuoco medio-alto per circa 5 minuti o fino a quando non saranno ben dorate e croccanti 12; ogni tanto mescolate e a fine cottura salate.
									

								

															

																		
																															
											
										
																														
																		Intanto i ceci avranno ultimato la cottura, frullateli con un mixer ad immersione 13 per ottenere una crema liscia e senza grumi 14. Componete il vostro piatto distribuendo sul fondo uno strato di crema di ceci, sopra uno di cipolle tostate in padella e per finire adagiate i filetti di tonno sgocciolati, completate con pepe a piacere e qualche fogliolina di aneto. Distribuite gli ingredienti equamente sui 4 piatti da portata: i filetti di tonno su vellutata di ceci e cipolle rosse sono pronti per essere serviti 15!
									

								

							
					    