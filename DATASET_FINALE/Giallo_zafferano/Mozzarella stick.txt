Difficoltà: Molto facile
L'appetito vien stuzzicando e quale modo migliore per offrire appetitosi finger food ai vostri ospiti per una cena veloce tra amici, se non preparando questi deliziosi filanti mozzarella stick? Se siete amanti della mozzarella fritta o di quella in carrozza, che noi abbiamo reso più appetitosa con la ricetta mozzarella e prosciutto in carrozza, non resisterete a questi bastoncini di mozzarella sfiziosi e saporiti avvolti in una pastella a base di pangrattato e corn flakes che li renderà ancora più crunchy! Non è finita qui... per servirli vi proponiamo una salsa piccante, speziata e leggermente acidula, che si sposa perfettamente con i mozzarella stick... un morso dopo l'altro.


						
						

														INGREDIENTI
							
							                            
                                
    								
    									
    										
    										300
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    300
    					
    					    					    					
    					    Carboidrati
    					    g
    					    20.9
    					
    					    					    					
    					      di cui zuccheri
    					    g
    					    3.1
    					
    					    					    					
    					    Proteine
    					    g
    					    8.3
    					
    					    					    					
    					    Grassi
    					    g
    					    20.4
    					
    					    					    					
    					      di cui saturi
    					    g
    					    6.28
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    63
    					
    					    					    					
    					    Sodio
    					    mg
    					    126
    					
    					    				
    			
                            
													


						
														
							
														Ingredienti per 12 pezzi
							

							
								

																	Mozzarella
								
								
								(per pizza)
																	240
									g
																

								

							
								

																	Farina 00
								
								
								
																	100
									g
																

								

							
								

																	Uova
								
								
								medie
																	3
									
																

								

							
								

																	Pangrattato
								
								
								
																	100
									g
																

								

							
								

																	Corn flakes
								
								
								(non zuccherati)
																	80
									g
																

								

							
								

																	Sale fino
								
								
								
																	1
									cucchiaino
																

								

							
														
							
						
														
							
														per la salsa piccante
							

							
								

																	Pomodori pelati
								
								
								
																	350
									g
																

								

							
								

																	Cipolle bianche
								
								
								
																	1
									
																

								

							
								

																	Panna fresca liquida
								
								
								
																	100
									g
																

								

							
								

																	Aglio
								
								
								
																	2
									spicchi
																

								

							
								

																	Peperoncino fresco
								
								
								
																	2
									
																

								

							
								

																	Sale fino
								
								
								
																	1
									cucchiaino
																

								

							
								

																	Zucchero di canna
								
								
								
																	1
									cucchiaino
																

								

							
								

																	Olio extravergine d'oliva
								
								
								
																	10
									g
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i mozzarella stick iniziate dalla salsa speziata: mondate e tritate la cipolla 1, quindi mondate e tritate anche l'aglio e il peperoncino fresco 2. Versateli in un tegame dove avrete fatto appena scaldare un filo d'olio 3.
									

								

															

																		
																															
											
										
																														
																		Unite lo zucchero 4 e i pelati 5. Insaporite anche con il sale 6.
									

								

															

																		
																															
											
										
																														
																		Coprite con il coperchio 7: fate cuocere per circa 15 minuti. Passato il tempo necessario, la salsa si sarà addensata. Versate la panna 8 e lasciate cuocere qualche istante mescolando di tanto in tanto. Quindi spegnete il fuoco e frullate tutto con il minipimer 9.
									

								

															

																		
																															
											
										
																														
																		Lasciate intiepidire 10. Intanto dalla mozzarella ricavate dei bastoncini rettangolari che pesino 20 g 11, ne otterrete 12 con queste dosi. Preparate 3 ciotoline: in una ponete la farina, in un'altra le uova leggermente sbattute e nell'ultima pangrattato e corn flakes 12.
									

								

															

																		
																															
											
										
																														
																		Salate leggermente le uova 13. Poi tuffate ciascun bastoncino prima nella farina 14, poi nell'uovo per ricoprirlo interamente 15.
									

								

															

																		
																															
											
										
																														
																		Infine ricoprite i bastoncini col mix di pangrattato e corn flakes 16 17. Ripetete l'operazione prima nell'uovo e poi nel pangrattato e corn flakes 18 per ottenere una doppia panatura.
									

								

															

																		
																															
											
										
																														
																		Siete pronti per friggere in olio bollente a 170° per un paio di minuti, uno o due pezzi alla volta in modo da non abbassare eccessivamente la temperatura dell'olio 19. Una volta dorati, scolateli con una schiumarola 20 e poneteli su un foglio di carta per fritti perché perdano l'olio in eccesso. Servite i mozzarella stick con la salsa piccante 21.
									

								

							
					    