Difficoltà: Facile
Il budino al cioccolato è una delle ricette più amate... uno dei dessert più classici a cui nessuno sa resistere! La sua consistenza gelatinosa, al contrario di quanto possa sembrare, non è data dall'utilizzo di colla di pesce ma da un addensante come l'amido di mais, il cui potere viene spesso intensificato dall'aggiunta del cioccolato. Oggi abbiamo scelto di non utilizzare quest'ultimo ingrediente ma abbiamo voluto dimostrare che anche senza è possibile ottenere un golosissimo budino cacao e cannella senza lattosio, perfetto per tutti i componenti della famiglia! Affondare il cucchiaio in questo dolce vegano, magari gustando insieme una golosa meringa senza uova, sarà il modo migliore per concludere un pranzo della domenica o per rendere veramente gioioso il momento della merenda! Preparare il budino cacao e cannella senza lattosio è veramente facile, dopo averlo assaggiato non penserete più di acquistare i preparati in busta!

Scoprite anche il nostro budino cachi e cacao, una deliziosa bontà!


												
						
						

														INGREDIENTI
							
							                            
                                
    								
    									
    										
    										264
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    264
    					
    					    					    					
    					    Carboidrati
    					    g
    					    54.7
    					
    					    					    					
    					      di cui zuccheri
    					    g
    					    42.5
    					
    					    					    					
    					    Proteine
    					    g
    					    6.3
    					
    					    					    					
    					    Grassi
    					    g
    					    2.2
    					
    					    					    					
    					      di cui saturi
    					    g
    					    1.27
    					
    					    					    					
    					    Fibre
    					    g
    					    2.5
    					
    					    					    					
    					    Colesterolo
    					    mg
    					    3
    					
    					    					    					
    					    Sodio
    					    mg
    					    134
    					
    					    				
    			
                            
													


						
							
							

							
								

																	Latte senza lattosio
								
								
								
																	500
									g
																

								

							
								

																	Cacao amaro in polvere senza lattosio
								
								
								
																	30
									g
																

								

							
								

																	Amido di mais (maizena)
								
								
								
																	45
									g
																

								

							
								

																	Zucchero
								
								
								
																	135
									g
																

								

							
								

																	Cannella in polvere
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il budino cacao e cannella senza lattosio iniziate a versare lo zucchero in una ciotola 1. Ponete sopra di essa un colino e versate al suo interno l'amido di mais 2 ed il cacao 3.
									

								

															

																		
																															
											
										
																														
																		Aggiungete anche un pizzico di cannella 4, setacciate il tutto e mescolate le polveri 5 fino ad uniformarle completamente 6.
									

								

															

																		
																															
											
										
																														
																		Versate il latte in un tegame e a freddo incorporate a più riprese le polveri 7 e con una frusta mescolate rapidamente ed energicamente in modo da evitare la formazione di grumi 8. Continuando sempre a mescolare aggiungete ancora un pò di polveri 9 e proseguite in questo modo fino a terminarle. Noi consigliamo di aggiungere in tre volte. 
									

								

															

																		
																															
											
										
																														
																		Quando avrete ottenuto un composto liscio 10 accendete il fuoco e mescolate di continuo 11 fino a che il composto non si sarà addensato e affioreranno le prime bolle 12. Ci vorranno circa 3-4 minuti di cottura a fuoco moderato. Quindi spegnete il fuoco.
									

								

															

																		
																															
											
										
																														
																		Bagnate l'interno degli stampini con dell'acqua e sbatteteli per togliere quella in eccesso; poi riempiteli con la crema ottenuta ancora calda 13 e lasciate raffreddare a temperatura ambiente per circa 15 minuti. Poi trasferiteli su un vassoio e coprite il tutto con della pellicola trasparente per alimenti, senza appoggiarla a contatto con il budino. Riponete in frigorifero per circa 3 ore o fino a quando non si saranno addensati perfettamente; poi riprendete sformate e servite il budino cacao e cannella senza lattosio spolverizzandoli con un pò di cannella 15.
									

								

							
					    