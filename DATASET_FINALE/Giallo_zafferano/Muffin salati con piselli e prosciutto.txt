Difficoltà: Facile
Chi ama i muffin alzi la mano! Queste tortine soffici e saporite di origine anglosassone hanno conquistato anche noi, a volte anche solo come ispirazione per ricette particolari come i pizza muffin. Accanto alle moltissime versioni dolci vogliamo proporvi qui una variante salata da gustare come antipasto, semplice e sfiziosa: i muffin salati con piselli e prosciutto. Stuzzicanti bocconcini farciti con un ripieno dal gusto irresistibile, perfetti da servire per arricchire un buffet delle feste o da aggiungere al cestino del picnic per una gita fuori porta, magari insieme ai muffin al formaggio, agli asparagi e alla torta salata di piselli e robiola, per una sfiziosa alternativa vegetariana. Insomma, ogni occasione è buona per preparare questi deliziosi muffin salati con piselli e prosciutto!


												
						
						

														INGREDIENTI
							
							                            
                                
    								
    									
    										
    										229
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    229
    					
    					    					    					
    					    Carboidrati
    					    g
    					    15.7
    					
    					    					    					
    					      di cui zuccheri
    					    g
    					    1.5
    					
    					    					    					
    					    Proteine
    					    g
    					    9
    					
    					    					    					
    					    Grassi
    					    g
    					    14.5
    					
    					    					    					
    					      di cui saturi
    					    g
    					    3.6
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    68
    					
    					    					    					
    					    Sodio
    					    mg
    					    329
    					
    					    				
    			
                            
													


						
							
														Ingredienti per 12 muffin
							

							
								

																	Pisellini
								
								
								
																	200
									g
																

								

							
								

																	Prosciutto cotto
								
								
								
																	100
									g
																

								

							
								

																	Farina 00
								
								
								
																	200
									g
																

								

							
								

																	Latte intero
								
								
								
																	100
									ml
																

								

							
								

																	Uova
								
								
								(3)
																	170
									g
																

								

							
								

																	Prezzemolo
								
								
								
																	1
									ciuffo
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pecorino
								
								
								da grattugiare
																	100
									g
																

								

							
								

																	Lievito istantaneo per preparazioni salate
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio di semi
								
								
								
																	100
									ml
																

								

							
							
						
												
						
						
							
								
									
										
									
								
								.
							
						
				    

															

																		
																				
											
										
																			
																		Per realizzare i muffin salati con piselli e prosciutto iniziate a grattugiare il pecorino 1, quindi tagliate a cubetti il prosciutto cotto 2 e fatelo saltare in padella a fuoco a medio per circa 10 minuti 3
									

								

															

																		
																				
											
										
																			
																		Una volta che sarà ben rosolato spegnete il fuoco 4. Scaldate un filo di olio in una padella 5 e versate i piselli 6.
									

								

															

																		
																				
											
										
																			
																		Cuocete i piselli per 2-3 minuti, dovranno rimanere croccanti, a cottura ultimata salate e pepate 7. Lavate, asciugate il prezzemolo e tritatelo finemente al coltello 8. Ora versate le uova in una ciotola, iniziate a sbatterle con la frusta, quindi versate a filo il latte continuando a mescolare 9.
									

								

															

																		
																				
											
										
																			
																		Una volta che il composto risulterà amalgamato, salate 10 e versate la farina e il lievito poco alla volta 11 mescolando sempre con la frusta, fino a quando non si saranno completamente incorporati 12.
									

								

															

																		
																				
											
										
																			
																		A questo punto unite anche il prosciutto a cubetti 13, il pecorino grattugiato 14, i piselli e il prezzemolo tritato 15.
									

								

															

																		
																				
											
										
																			
																		Versate anche l’olio di semi 16 e mescolate delicatamente l’impasto cercando di non schiacciare i piselli 17. Trasferite il composto in una sac-à-poche senza bocchetta 18
									

								

															

																		
																				
											
										
																			
																		Adagiate dei pirottini di carta in una teglia da 12 muffin, quindi spremete l’impasto nei pirottini, riempiendoli per 2/3 (19-20). Cuocete i muffin a 180° per 30 minuti o fino a quando non saranno dorati in superficie. A cottura ultimata, sfornate i muffin salati con piselli e prosciutto 21, lasciateli intiepidire prima di servirli.
									

								

							
					    