Difficoltà: Facile
La torta golosa alle pesche è un dolce estivo che già dal nome lascia immaginare bontà e freschezza. Due dischi di pan di Spagna, bagnati con il succo stesso delle pesche macerate, racchiudono un ripieno "fluffoso", una crema morbida a base di panna e mascarpone. Una cascata di pesche noci a pezzetti renderà ogni fetta un tripudio di sapore! Un dessert dall’aspetto candido ed elegante che nella sua semplicità si presta anche alle occasioni più importanti. Cosa aspettate allora, seguite le indicazioni passo passo e deliziatevi con la nostra torta golosa alle pesche!


						
						

														INGREDIENTI
							
													


						
														
							
														Ingredienti per uno stampo del diametro di 22 cm
							

							
								

																	Uova
								
								
								(circa 3 medie)
																	160
									g
																

								

							
								

																	Zucchero
								
								
								
																	100
									g
																

								

							
								

																	Farina 00
								
								
								
																	90
									g
																

								

							
								

																	Fecola di patate
								
								
								
																	30
									g
																

								

							
								

																	Lievito in polvere per dolci
								
								
								
																	8
									g
																

								

							
														
							
						
														
							
														Per le pesche
							

							
								

																	Pesche noci
								
								
								
																	500
									g
																

								

							
								

																	Zucchero
								
								
								
																	20
									g
																

								

							
								

																	Succo di limone
								
								
								
																	1
									
																

								

							
														
							
						
														
							
														Per la crema
							

							
								

																	Mascarpone
								
								
								freddo
																	500
									g
																

								

							
								

																	Panna fresca liquida
								
								
								fredda
																	500
									g
																

								

							
								

																	Zucchero
								
								
								
																	125
									g
																

								

							
								

																	Scorza di limone
								
								
								
																	
									q.b.
																

								

							
														
							
						
														
							
														Per guarnire
							

							
								

																	Pesche noci
								
								
								
																	100
									g
																

								

							
								

																	Menta
								
								
								
																	
									q.b.
																

								

							
								

																	Scorza di limone
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la torta golosa alle pesche per prima cosa lavate le pesche per il ripieno e tagliatele a cubetti 1. Trasferite le pesche in una ciotola, aggiungete il succo di limone 2 e lo zucchero 3.
									

								

															

																		
																																											
											
										
																						
											
										
																						
											
										
																																										
																		Mescolate bene e lasciate riposare per 30 minuti, in questo modo rilasceranno un po’ del loro succo 4. Passate alla preparazione dell’impasto: versate le uova e lo zucchero in una ciotola 5 e montatele con le fruste elettriche per circa 3 minuti, poi unite la farina 6.
									

								

															

																		
																																											
											
										
																						
											
										
																						
											
										
																																										
																		Quando la farina sarà stata completamente assorbita aggiungete anche la fecola 7 e il lievito, uno per volta 8. Continuate a lavorare con le fruste fino ad ottenere un composto liscio e omogeneo. Versate l’impasto in uno stampo del diametro di 22 cm che avrete precedentemente imburrato e infarinato 9. Cuocete in forno statico preriscaldato a 180° per 15-17 minuti. Prima di sfornare verificate la cottura con uno stecchino, poi lasciate raffreddare completamente nello stampo.
									

								

															

																		
																																											
											
										
																						
											
										
																						
											
										
																																										
																		Nel frattempo preparate la crema: in una ciotola unite il mascarpone e la panna freddi di frigo, poi aggiungete lo zucchero 10 e la scorza di limone grattugiata 11 e montate con le fruste elettriche 12.
									

								

															

																		
																																											
											
										
																						
											
										
																						
											
										
																																										
																		La consistenza dovrà essere soda, ma non troppo montata 13; trasferite la crema in un sac-à-poche senza bocchetta. Quando la torta si sarà raffreddata completamente tagliatela a metà in senso orizzontale utilizzando un coltello seghettato 14 così da ottenere 2 dischi 15.
									

								

															

																		
																																											
											
										
																						
											
										
																						
											
										
																																										
																		A questo punto scolate le pesche raccogliendo il liquido di macerazione in una ciotola che vi servirà per bagnare la torta 16. Spennellate il primo disco dal lato tagliato 17 e spalmate uno strato di crema, livellandolo con una spatola. Poi formate un cornicione lungo il bordo, in modo che le pesche non scivolino fuori 18.
									

								

															

																		
																																											
											
										
																						
											
										
																						
											
										
																																										
																		Distribuite uniformemente le pesche a cubetti 19 e coprite con il secondo disco di torta con la parte tagliata rivolta verso l’alto 20. Spennellate la superficie con il succo delle pesche 21.
									

								

															

																		
																																											
											
										
																						
											
										
																						
											
										
																																										
																		Ricoprite la torta con la crema rimanente 22 e livellatela con una spatola, sia sulla superficie che sui bordi 23. Infine guarnite con pesche tagliate a fettine, zeste di limone e foglioline di menta. La vostra torta golosa alle pesche è pronta per essere servita 24!
									

								

							
					    