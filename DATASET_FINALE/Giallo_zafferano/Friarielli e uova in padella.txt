Difficoltà: Facile
Sarà capitato a tutti di rientrare stanchi dal lavoro e non avere tanta voglia di cucinare, ma non preoccupatevi ci siamo noi a salvarvi! Di sicuro non potrete andare a letto senza cena, quindi vogliamo condividere con voi una delle nostre ricette preferite: friarielli e uova in padella! Pronti in pochissimi minuti e davvero squisiti sono perfetti per questi momenti!
Il soffritto di aglio e peperoncino si sposa benissimo con il gusto leggermente amarognolo di questa verdura tipicamente invernale, che non va confusa con i friggitelli, ovvero i piccoli peperoni dolci a forma di cornetto. Saltate rapidamente le sue foglie, giusto il tempo di farle intenerire e nel mentre tostate anche una fetta di pane, vi assicuriamo che non potrete farne a meno... il tuorlo fondente di questa ricetta lo richiede assolutamente! I pinoli tostati saranno il tocco in più, quello che renderà così speciale questo piatto velocissimo da preparare. Scopriamo insieme tutti i passaggi!


												
						
						

														INGREDIENTI
							
													


						
							
							

							
								

																	Friarielli
								
								
								surgelati
																	300
									g
																

								

							
								

																	Uova
								
								
								
																	2
									
																

								

							
								

																	Peperoncino fresco
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Pinoli
								
								
								
																	20
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i friarielli e uova in padella iniziate dal soffritto: tagliate a fettine sottili uno spicchio d’aglio sbucciato 1 e un peperoncino fresco 2. Versate un filo abbondante d’olio in un padellino antiaderente o di ghisa e lasciate soffriggere l’aglio e il peperoncino a fiamma bassa per pochi minuti 3.
									

								

															

																		
																																											
											
										
																						
											
										
																						
											
										
																																										
																		Aggiungete i friarielli direttamente congelati 4 e lasciateli stufare, alzando leggermente la fiamma 5. Non appena si saranno scongelati aggiungete un pizzico di sale 6.
									

								

															

																		
																																											
											
										
																						
											
										
																						
											
										
																																										
																		Terminate la cottura dei friarielli 7 e nel frattempo versate i pinoli in un padellino 8 per tostarli 9.
									

								

															

																		
																																											
											
										
																						
											
										
																						
											
										
																																										
																		Non appena i friarielli saranno cotti allargateli leggermente in modo da creare due cavità dove versare le uova 10. Lasciatele cuocere qualche minuto fino a che l’albume non sarà ben cotto, mentre il tuorlo deve rimanere morbido 11. Versate i pinoli e condite con sale e pepe se volete. Le vostre uova sono pronte, servitele ben calde 12.
									

								

							
					    