Difficoltà: Molto facile
Sono nati in Europa e hanno raggiunto la popolarità soprattutto in Belgio, Olanda, Francia e Germania, poi hanno intrapreso un lungo viaggio per mare e sono sbarcati nel Nuovo Continente, dove si sono rifatti un nome e una vita: non stiamo parlando di una fortunata storia di emigrazione bensì dell’evoluzione dei waffle, deliziosi cugini d’oltreoceano delle gaufre! Si tratta in entrambi i casi di soffici cialde dall’inconfondibile forma a nido d’ape, ideali da gustare a colazione o per il brunch con l’aggiunta degli ingredienti più disparati: cioccolato e granella per i più golosi, fragole e panna montata per i più romantici, oppure uova in camicia e bacon croccante per gli amanti del salato… esiste addirittura una variante al formaggio che prende il nome di chaffle! Iinsomma, tutto ciò che la fantasia vi suggerisce può essere utilizzato per far diventare i vostri waffle sempre più appetitosi e irresistibili. Noi ci siamo fatti ispirare dalla tipica presentazione dei pancake e li abbiamo serviti con sciroppo d’acero, frutta fresca e zucchero a velo: e voi, avete già pensato da quale topping iniziare?

Scopri anche come realizzare i waffle senza burro!


						
						

														INGREDIENTI
							
							                            
                                
    								
    									
    										
    										1105
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1105
    					
    					    					    					
    					    Carboidrati
    					    g
    					    128.9
    					
    					    					    					
    					      di cui zuccheri
    					    g
    					    64.3
    					
    					    					    					
    					    Proteine
    					    g
    					    22.8
    					
    					    					    					
    					    Grassi
    					    g
    					    55.4
    					
    					    					    					
    					      di cui saturi
    					    g
    					    30.32
    					
    					    					    					
    					    Fibre
    					    g
    					    2.8
    					
    					    					    					
    					    Colesterolo
    					    mg
    					    500
    					
    					    					    					
    					    Sodio
    					    mg
    					    452
    					
    					    				
    			
                            
													


						
														
							
														Per 4 waffle da 12 cm di lato
							

							
								

																	Farina 00
								
								
								
																	280
									g
																

								

							
								

																	Burro
								
								
								 
																	220
									g
																

								

							
								

																	Uova
								
								
								 medie, a temperatura ambiente
																	6
									
																

								

							
								

																	Lievito in polvere per dolci
								
								
								
																	2
									g
																

								

							
								

																	Zucchero
								
								
								
																	180
									g
																

								

							
								

																	Baccello di vaniglia
								
								
								 
																	1
									
																

								

							
								

																	Sale fino
								
								
								 
																	1
									cucchiaino
																

								

							
														
							
						
														
							
														per imburrare la piastra
							

							
								

																	Burro
								
								
								
																	
									q.b.
																

								

							
														
							
						
														
							
														per guarnire
							

							
								

																	Frutta fresca
								
								
								
																	
									q.b.
																

								

							
								

																	Sciroppo di acero
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i waffle, per prima cosa sciogliete il burro al microonde o a bagnomaria e lasciatelo raffreddare. Nel frattempo rompete le uova a temperatura ambiente in una ciotola 1 e sbattetele leggermente con una frusta, poi unite lo zucchero 2 e mescolate ancora. Setacciate la farina e il lievito 3 direttamente all’interno della ciotola,
									

								

															

																		
																															
											
										
																														
																		aggiungete il sale 4 e mescolate, prima piano poi sempre più energicamente con la frusta per amalgamare le polveri al composto e rimuovere eventuali grumi 5. Una volta intiepidito, versate il burro fuso nella ciotola poco alla volta, in modo da incorporarlo gradualmente con la frusta 6.
									

								

															

																		
																															
											
										
																														
																		A questo punto dividete il baccello di vaniglia a metà per il lungo ed estraete i semini con la lama di un coltello 7, poi aggiungeteli al composto 8 e mescolate ancora fino ad ottenere una consistenza piuttosto fluida, densa e omogenea 9. Coprite la ciotola con la pellicola e lasciate riposare l’impasto in frigorifero per almeno un’ora.
									

								

															

																		
																															
											
										
																														
																		Trascorso il tempo di riposo, lasciate tornare l’impasto a temperatura ambiente e nel frattempo riscaldate la piastra per waffle per farla arrivare a temperatura. Quando la piastra sarà ben calda, spennellatela con un po’ di burro fuso e versate un mestolo scarso di impasto all’interno dello stampo a forma di nido d’ape 10 in modo da ricoprirne interamente la superficie 11. Chiudete la piastra 12 e lasciate cuocere per circa 7-8 minuti (controllate dopo qualche minuto lo stato di cottura dei waffle)
									

								

															

																		
																															
											
										
																														
																		Quando i waffle avranno assunto un bel colore dorato, aprite il coperchio, staccateli delicatamente dalla piastra 13 e trasferiteli su un piatto 14. Guarnite i vostri deliziosi waffle a piacere con sciroppo d’acero, frutta fresca e una pioggia di zucchero a velo 15!
									

								

							
					    