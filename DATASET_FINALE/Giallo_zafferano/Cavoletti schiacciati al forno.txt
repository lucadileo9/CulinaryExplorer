Difficoltà: Facile
I cavolini di Bruxelles, diciamoci la verità, non risultano sempre appetibili agli occhi della maggior parte delle persone. Vi facciamo ricredere con questa versione, li troverete irresistibili! I cavoletti schiacciati al forno sono un’idea sfiziosa e originale che si realizza con la stessa tecnica delle smashed potatoes: dopo una breve lessatura i cavoletti vengono schiacciati grossolanamente e spennellati con una glassa al gusto barbecue prima di passare in forno così da ottenere una deliziosa crosticina caramellata. Ottimi come contorno, i cavoletti schiacciati al forno sono perfetti anche come antipasto da servire con una salsa di accompagnamento: noi vi proponiamo una variante invernale del salmorejo spagnolo, provate e fateci sapere!


						
						

														INGREDIENTI
							
													


						
														
							
							

							
								

																	Cavoletti di Bruxelles
								
								
								
																	500
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Fiocchi di sale
								
								
								
																	
									q.b.
																

								

							
														
							
						
														
							
														Per la glassa
							

							
								

																	Salsa barbecue
								
								
								
																	60
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sciroppo di acero
								
								
								
																	15
									g
																

								

							
								

																	Succo di limone
								
								
								
																	
									q.b.
																

								

							
								

																	Amido di mais (maizena)
								
								
								(facoltativo)
																	1
									cucchiaino
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il salmorejo invernale
							

							
								

																	Pomodori pelati
								
								
								San Marzano
																	250
									g
																

								

							
								

																	Pane
								
								
								mollica
																	30
									g
																

								

							
								

																	Succo di limone
								
								
								
																	½
									
																

								

							
								

																	Zucchero di canna
								
								
								
																	1
									cucchiaino
																

								

							
								

																	Paprika
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Tabasco®
								
								
								
																	
									q.b.
																

								

							
								

																	Aglio
								
								
								(facoltativo)
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i cavoletti schiacciati al forno per prima cosa lavate e mondate i cavoletti eliminando la base ed eventuali foglie esterne 1. Tuffate i cavoletti in una pentola con acqua bollente salata 2 e cuocete per 8 minuti. Scolate i cavoletti e lasciateli intiepidire nel colino 3.
									

								

															

																		
																																											
											
										
																						
											
										
																						
											
										
																																										
																		Nel frattempo preparate la glassa: in una ciotolina versate la salsa barbecue, lo sciroppo d’acero 4, l’olio 5, una spruzzata di succo di limone 6, sale e pepe.
									

								

															

																		
																																											
											
										
																						
											
										
																						
											
										
																																										
																		Se desiderate ottenere una consistenza più densa aggiungete anche l’amido di mais 7, poi mescolate bene. Riprendete i cavoletti e posizionateli su una leccarda foderata con carta forno unta con l’olio, ben distanziati fra loro. Schiacciate i cavoletti con il fondo di un bicchiere o di un vasetto di vetro facendo attenzione ad appiattirli senza frantumarli 8. Spennellate i cavoletti schiacciati con la glassa, avendo cura di ricoprire anche i bordi 9. Cuocete in forno statico preriscaldato a 180° per circa 25 minuti.
									

								

															

																		
																																											
											
										
																						
											
										
																						
											
										
																																										
																		Mentre i cavoletti cuociono potete preparare la salsa di accompagnamento: versate i pomodori pelati in un boccale, poi spezzettate la mollica con le mani 10. Aggiungete il succo di limone 11 e la paprika 12.
									

								

															

																		
																																											
											
										
																						
											
										
																						
											
										
																																										
																		Unite anche lo zucchero di canna 13, sale e pepe. Se desiderate potete aggiungere anche uno spicchio di aglio. Iniziate a frullare con un mixer a immersione 14 versando l’olio a filo 15.
									

								

															

																		
																																											
											
										
																						
											
										
																						
											
										
																																										
																		Quando avrete raggiunto la giusta consistenza guarnite con una fogliolina di prezzemolo 16, un filo d’olio e qualche goccia di tabasco. Sfornate i cavoletti 17 e lasciateli intiepidire prima di staccarli dalla leccarda con una spatolina. Guarnite i cavoletti schiacciati al forno con fiocchi di sale e serviteli accompagnateli con il salmorejo invernale 18!
									

								

							
					    