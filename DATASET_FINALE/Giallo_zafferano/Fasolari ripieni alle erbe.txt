Difficoltà: Facile
I fasolari sono deliziosi molluschi pescati nell'Alto Adriatico, ideali per preparare ragù di pesce per pasta o lasagne e ottimi anche come antipasto o secondo piatto.
Oggi, noi di GialloZafferano vi suggeriamo di gustarli ripieni alle erbe!
Le conchiglie dei fasolari vengono farcite con un delicato mix di erbe aromatiche, pangrattato e formaggio Grana che avvolge il mollusco in un morbido e saporito ripieno, profumato con la scorza limone. La sapidità dei fasolari ripieni alle erbe è data dalla stessa acqua dei fasolari, di per sè molto saporita che donerà al vostro piatto un intenso sapore di mare.
I fasolari ripieni alle erbe sono molto semplici da realizzare: per preservare la tenerezza delle carni, infatti, vanno lavorati velocemente, battuti con un martelletto o un batticarne e cotti in forno per poco tempo. Volete scoprire anche le altre ricette con i fasolari? Allora guardate qui!


												
						
						

														INGREDIENTI
							
							                            
                                
    								
    									
    										
    										212
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    212
    					
    					    					    					
    					    Carboidrati
    					    g
    					    23.9
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    12.9
    					
    					    					    					
    					    Grassi
    					    g
    					    7.1
    					
    					    					    					
    					      di cui saturi
    					    g
    					    2.17
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    39
    					
    					    					    					
    					    Sodio
    					    mg
    					    303
    					
    					    				
    			
                            
													


						
							
														Ingredienti per 20 fasolari
							

							
								

																	Fasolari
								
								
								
																	20
									
																

								

							
								

																	Pangrattato
								
								
								
																	90
									g
																

								

							
								

																	Grana Padano DOP
								
								
								da grattugiare
																	30
									g
																

								

							
								

																	Prezzemolo
								
								
								
																	10
									g
																

								

							
								

																	Basilico
								
								
								
																	10
									g
																

								

							
								

																	Menta
								
								
								
																	8
									g
																

								

							
								

																	Erba cipollina
								
								
								
																	8
									g
																

								

							
								

																	Scorza di limone
								
								
								non trattato
																	1
									
																

								

							
								

																	Olio extravergine d'oliva
								
								
								
																	10
									ml
																

								

							
								

																	Aglio
								
								
								
																	1
									spicchio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fasolari ripieni di erbe, iniziate ad estrarre i molluschi dalla conchiglia (per pulire i fasolari potete anche consultare la Scuola di cucina: come pulire i fasolari). Infilate per pochi millimetri la lama di un coltellino fra le due valve 1, fatela scivolare lateralmente avendo cura di tenere la lama inclinata verso l'alto. Forzate leggermente il guscio per divaricarlo e incidete lateralmente l’altro muscolo. Prima di estrarre il mollusco, procuratevi una ciotolina in cui far cadere il liquido dei fasolari, che utilizzerete per la cottura. Eliminate quindi la pellicina grigiastra che ricopre il frutto e la sacca intestinale 2. Staccate il fasolaro anche dalla parte inferiore del guscio. Tenete i gusci da parte e ponete i fasolari sul tagliere, mentre il liquido andrà filtrato con un colino a maglie strette e tenuto da parte; ve ne serviranno 100 ml 3.
									

								

															

																		
																															
											
										
																														
																		Per ammorbidire la carne del mollusco, battete i molluschi con un martelletto o un batticarne insistendo sul piede rosso che è più duro 4, quindi tritateli grossolanamente 5 e raccoglieteli in una ciotola 6.
									

								

															

																		
																															
											
										
																														
																		Intanto preparate il ripieno alle erbe: in una ciotolina mettete il pangrattato, aggiungete il Grana Padano grattugiato 7. Poi unite lo spicchio di aglio tritato 8 e spezzettate con le mani le foglioline di menta 9.
									

								

															

																		
																															
											
										
																														
																		Aggiungete le foglie di basilico intere 10, il prezzemolo spezzettato grossolanamente 11 e un filo d'olio d'oliva 12.
									

								

															

																		
																															
											
										
																														
																		Quindi versate il liquido dei fasolari che avevate tenuto da parte nella ciotolina 13 e mescolate gli ingredienti con un cucchiaino 14 prima di versarli nel mixer 15 (se non avete il mixer potete tritare finemente tutte le erbe con un coltello).
									

								

															

																		
																															
											
										
																														
																		Azionate il mixer per ottenere una crema omogenea 16. Raccoglietela in una ciotolina, grattugiate la scorza del limone non trattato 17 e mescolatela al composto 18.
									

								

															

																		
																															
											
										
																														
																		Quindi lavate le conchiglie dei fasolari e fatele asciugare su un canovaccio da cucina 19. Dividete la conchiglia nelle due metà e riempite ciascun guscio con i fasolari tritati 20 e poi con un cucchiaino di ripieno 21.
									

								

															

																		
																															
											
										
																														
																		Riempite accuratamente ciascuna conchiglia 22, quindi ponete i gusci ripieni su una leccarda rivestita di carta da forno 23. Cuocete in forno statico preriscaldato a 200° per 25 minuti (se ventilato a 180° per 15-20 minuti). Passato il tempo necessario azionate il grill per 5 minuti per ottenere una superficie croccante. Quindi sfornate i vostri fasolari ripieni di erbe 24 e serviteli ben caldi!
									

								

							
					    