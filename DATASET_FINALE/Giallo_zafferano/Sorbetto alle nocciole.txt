Difficoltà: Facile
Cosa c’è di meglio di un bel sorbetto per concludere un lauto pasto? I più tradizionalisti penseranno subito al sorbetto al limone, che con le sue note asprigne rinfresca il palato e aiuta la digestione… i più golosi saranno tentati dalla versione alle ciliegie, innovativi magari oseranno con un sorbetto di ananas e menta, mentre gli amanti dell’espresso sceglieranno sicuramente un delizioso sorbetto al caffè! Per chi invece è sempre indeciso, ecco una sfiziosa alternativa tutta da gustare: il sorbetto alle nocciole! Fresco e cremoso come un gelato, ma più digeribile grazie all’assenza di lattosio, il sorbetto alle nocciole saprà appagare la vostra voglia di dolce senza appesantirvi troppo! Facile da realizzare con o senza gelatiera, potete guarnire questo favoloso dessert con granella di nocciole per esaltarne il sapore tostato oppure servirlo con un ciuffo di panna montata per renderlo ancora più goloso e invitante. E se amate questo frutto antico, lasciatevi tentare da una merenda a base di muffin alle nocciole!


						
						

														INGREDIENTI
							
							                            
                                
    								
    									
    										
    										388
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    388
    					
    					    					    					
    					    Carboidrati
    					    g
    					    44.8
    					
    					    					    					
    					      di cui zuccheri
    					    g
    					    44.8
    					
    					    					    					
    					    Proteine
    					    g
    					    4.4
    					
    					    					    					
    					    Grassi
    					    g
    					    21.3
    					
    					    					    					
    					      di cui saturi
    					    g
    					    1.38
    					
    					    					    					
    					    Fibre
    					    g
    					    2.3
    					
    					    					    					    					
    					    Sodio
    					    mg
    					    6
    					
    					    				
    			
                            
													


						
														
							
														Ingredienti per 600 g di sorbetto
							

							
								

																	Nocciole intere spellate
								
								
								
																	150
									g
																

								

							
								

																	Acqua
								
								
								
																	200
									g
																

								

							
														
							
						
														
							
														per lo sciroppo
							

							
								

																	Zucchero
								
								
								
																	200
									g
																

								

							
								

																	Acqua
								
								
								
																	150
									g
																

								

							
														
							
						
														
							
														per guarnire
							

							
								

																	Granella di nocciole
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il sorbetto alle nocciole, per prima cosa verificate se il cestello della gelatiera necessita di essere refrigerato, in tal caso dovrà essere riposto in freezer almeno per una notte. A questo punto preparate lo sciroppo: versate in un pentolino 150 g di acqua e i 200 g di zucchero 1 e portateli a bollore in modo che lo zucchero si sciolga completamente 2, poi spegnete la fiamma e lasciate raffreddare. Distribuite le nocciole su una leccarda e fatele tostare nel forno statico preriscaldato a 170° per circa 7-8 minuti 3; in alternativa, potete tostarle in padella per 5 minuti. In entrambi i casi fate molta attenzione a non farle bruciare.
									

								

															

																		
																															
											
										
																														
																		Una volta tostate lasciate intiepidirle; trasferite le nocciole in un mixer 4 e tritatele grossolanamente. Poi versate all’interno del mixer gli altri 200 g di acqua 5 e continuate a frullare fino ad ottenere una crema omogenea 6.
									

								

															

																		
																															
											
										
																														
																		Trasferite la crema di nocciole ottenuta in un contenitore alto e stretto, unite lo sciroppo che avevate lasciato raffreddare 7 e frullate con un mixer ad immersione per amalgamare bene il tutto 8. A questo punto coprite il contenitore con la pellicola trasparente e mettete il composto in freezer a raffreddare per circa 30 minuti 9.
									

								

															

																		
																															
											
										
																														
																		Trascorso questo tempo, versate il composto ben freddo nella gelatiera 10 e azionatela fino a raggiungere la consistenza desiderata 11; ci vorrà circa un’ora ma il tempo può variare a seconda del modello di gelatiera utilizzato. Trasferite il sorbetto in un bicchiere da dessert e guarnite con granella di nocciole, dopodiché il vostro delizioso sorbetto alle nocciole è pronto per essere servito 12!
									

								

							
					    