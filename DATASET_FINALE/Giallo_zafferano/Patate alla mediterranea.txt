Difficoltà: Facile
Prendete la mediterranea, il contorno più amato della cucina casalinga, aggiungete un tocco di sapori squisitamente italiani e otterrete le patate alla mediterranea! Basterà arricchire gli appetitosi spicchi di patate al forno della domenica con una manciata di olive nere, classiche o cotte in forno, qualche cappero e la passata di pomodoro. Per finire una nota aromatica conferita dall’origano che renderà ancora più profumata la pietanza.Questo mix di sapore si sposa benissimo anche con i secondi piatti di carne come le nostre cosce di pollo alla mediterranea!


												
						
						

														INGREDIENTI
							
													


						
							
							

							
								

																	Patate
								
								
								
																	800
									g
																

								

							
								

																	Polpa di pomodoro
								
								
								
																	260
									g
																

								

							
								

																	Cipolle rosse
								
								
								
																	200
									g
																

								

							
								

																	Olive nere
								
								
								denocciolate
																	80
									g
																

								

							
								

																	Capperi sotto sale
								
								
								
																	20
									g
																

								

							
								

																	Aglio
								
								
								
																	3
									spicchi
																

								

							
								

																	Olio extravergine d'oliva
								
								
								
																	50
									g
																

								

							
								

																	Origano
								
								
								
																	1
									cucchiaino
																

								

							
								

																	Sale fino
								
								
								
																	1
									cucchiaio
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le patate alla mediterranea per prima cosa sciacquate le patate sotto l’acqua corrente 1, poi asciugatele e tagliatele a spicchi senza rimuovere la buccia 2. Mondate la cipolla e affettatela finemente 3.
									

								

															

																		
																															
											
										
																														
																		Trasferite le patate in una ciotola, insaporite con gli spicchi d’aglio sbucciati 4, i capperi dissalati 5 e le olive nere 6.
									

								

															

																		
																															
											
										
																														
																		Aggiungete anche la cipolla 7 e la polpa di pomodoro. Condite con sale, pepe, olio di oliva 8 e l’origano 9.
									

								

															

																		
																															
											
										
																														
																		Mescolate con un cucchiaio 10 e versate le patate in una teglia 11. Cuocete in forno ventilato preriscaldato a 190° per circa 40 minuti, avendo cura di mescolare ogni 10 minuti per ottenere una cottura omogenea. Terminato il tempo di cottura, sfornate le patate alla mediterranea e lasciatele leggermente intiepidire prima di servirle 12!
									

								

							
					    