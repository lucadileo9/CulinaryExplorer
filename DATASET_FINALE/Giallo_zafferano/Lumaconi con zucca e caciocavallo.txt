Difficoltà: Facile
Ci sono tantissimi motivi per preparare una bella pasta al forno! Per un ricco pranzo della domenica, per esempio, oppure per utilizzare gli ingredienti rimasti in frigorifero, o ancora per rendere la verdura invitante anche a chi di solito non l’apprezza, come abbiamo fatto con la pasta gratinata agli spinaci o al cavolfiore… le ragioni possono essere varie, dicevamo, ma sul risultato non si discute: i lumaconi con zucca e caciocavallo faranno venire l’acquolina in bocca a tutti! Gli strati di pasta si alternano ai morbidi cubetti di zucca e al formaggio filante con l’aggiunta di una crema vellutata che amalgamerà il tutto alla perfezione, riempiendo voluttuosamente l’interno di questo particolare formato gigante… impossibile resistere? Allora non vi resta che trovare subito una scusa per portare in tavola i lumaconi con zucca e caciocavallo!


						
						

														INGREDIENTI
							
							                            
                                
    								
    									
    										
    										858
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    858
    					
    					    					    					
    					    Carboidrati
    					    g
    					    80.6
    					
    					    					    					
    					      di cui zuccheri
    					    g
    					    9.5
    					
    					    					    					
    					    Proteine
    					    g
    					    39.2
    					
    					    					    					
    					    Grassi
    					    g
    					    42.1
    					
    					    					    					
    					      di cui saturi
    					    g
    					    22.54
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    113
    					
    					    					    					
    					    Sodio
    					    mg
    					    1171
    					
    					    				
    			
                            
													


						
														
							
							

							
								

																	Lumaconi
								
								
								
																	320
									g
																

								

							
								

																	Zucca violina
								
								
								(da pulire)
																	800
									g
																

								

							
								

																	Caciocavallo
								
								
								
																	200
									g
																

								

							
								

																	Panna fresca liquida
								
								
								
																	100
									g
																

								

							
								

																	Aglio
								
								
								
																	1
									spicchio
																

								

							
								

																	Rosmarino
								
								
								
																	2
									rametti
																

								

							
								

																	Burro
								
								
								
																	20
									g
																

								

							
								

																	Olio extravergine d'oliva
								
								
								
																	10
									g
																

								

							
														
							
						
														
							
														Per la teglia
							

							
								

																	Burro
								
								
								
																	10
									g
																

								

							
								

																	Pangrattato
								
								
								
																	30
									g
																

								

							
								

																	Timo
								
								
								
																	1
									rametto
																

								

							
														
							
						
														
							
														Per la superficie
							

							
								

																	Grana Padano DOP
								
								
								(da grattugiare)
																	100
									g
																

								

							
								

																	Timo
								
								
								
																	1
									rametto
																

								

							
								

																	Olio extravergine d'oliva
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i lumaconi con zucca e caciocavallo, per prima cosa mettete sul fuoco una pentola di acqua per la cottura della pasta da salare a bollore, poi pulite la zucca e tagliatela a dadini 1: in tutto dovrete ottenere circa 530 g di polpa. In una casseruola fate sciogliere il burro con l’olio insieme allo spicchio d’aglio e ai rametti di rosmarino 2, poi aggiungete la zucca 3.
									

								

															

																		
																															
											
										
																														
																		Salate 4, pepate, coprite con il coperchio 5 e cuocete a fuoco medio per circa 10 minuti. Quando la zucca sarà cotta, eliminate l’aglio e il rosmarino dalla padella 6 e tenete da parte.
									

								

															

																		
																															
											
										
																														
																		Affettate sottilmente il caciocavallo 7. Imburrate una teglia e cospargetela con il pangrattato e le foglioline di timo fresco 8. A questo punto l’acqua sarà arrivata a bollore, quindi versate i lumaconi 9 e cuoceteli per metà del tempo di cottura indicato.
									

								

															

																		
																															
											
										
																														
																		Nel frattempo prelevate una parte della zucca dalla padella e trasferitela in un contenitore alto e stretto, unite la panna 10 e un mestolo dell’acqua di cottura della pasta 11 e frullate con un mixer a immersione per ottenere una crema omogenea 12.
									

								

															

																		
																															
											
										
																														
																		Trascorso il tempo di cottura, scolate i lumaconi e aggiungeteli alla zucca rimasta nella padella, mescolando bene 13. Ora trasferite metà dei lumaconi così conditi nella teglia 14 e distribuite sopra metà del caciocavallo a fette 15.
									

								

															

																		
																															
											
										
																														
																		Versate anche metà della crema di zucca 16 e ripetete gli strati aggiungendo i conchiglioni rimasti 17, il resto del caciocavallo e la crema rimanente 18.
									

								

															

																		
																															
											
										
																														
																		Spolverizzate la superficie con il Grana Padano DOP grattugiato 19 e il timo, aggiungete un giro d’olio 20 e infornate in forno statico preriscaldato a 190° per 15 minuti. In ultimo accendete il grill per altri 3 minuti, poi servite i vostri lumaconi con zucca e caciocavallo ben caldi 21!
									

								

							
					    