Difficoltà: Molto facile
Quando si parla di ciambellone, è proprio il caso di dirlo, ce n’è per tutti i gusti: da quello più semplice, allo yogurt, senza glutine! Perciò ci siamo accorti che all'appello mancava soltanto la ciambella senza uova, realizzata anche senza burro, per venire incontro alle esigenze e alle preferenze di ognuno di voi! La ciambella senza uova è un dolce leggero e delicato per ogni momento della giornata: straordinariamente soffice, sarà una deliziosa base su cui spalmare la vostra confettura o marmellata preferita durante la colazione, oppure una merenda genuina con cui soddisfare l’appetito dei vostri bimbi appena usciti da scuola. L’utilizzo dell’olio al posto del burro dona a questa ciambella una consistenza ancora più soffice che si manterrà intatta anche il giorno dopo… sempre a patto che non finisca prima! Se avete apprezzato questa variante della ciambella, non fermatevi qui: c’è tutto un mondo di dolci senza uova da scoprire, a partire dal tiramisù, passando da torta allo yogurt senza uova e plumcake e dai pancake per finire con un fresco sorbetto al limone senza albumi! E se desiderate delle preparazioni salate, iniziate dai muffin salati senza uova!


						
						

														INGREDIENTI
							
							                            
                                
    								
    									
    										
    										301
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    301
    					
    					    					    					
    					    Carboidrati
    					    g
    					    43
    					
    					    					    					
    					      di cui zuccheri
    					    g
    					    20.5
    					
    					    					    					
    					    Proteine
    					    g
    					    3.2
    					
    					    					    					
    					    Grassi
    					    g
    					    13
    					
    					    					    					
    					      di cui saturi
    					    g
    					    2.13
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    3
    					
    					    					    					
    					    Sodio
    					    mg
    					    15
    					
    					    				
    			
                            
													


						
														
							
														Ingredienti per uno stampo di 24 cm di diametro
							

							
								

																	Zucchero
								
								
								 
																	180
									g
																

								

							
								

																	Farina 00
								
								
								 
																	200
									g
																

								

							
								

																	Fecola di patate
								
								
								
																	80
									g
																

								

							
								

																	Latte intero
								
								
								 a temperatura ambiente
																	250
									g
																

								

							
								

																	Olio di semi
								
								
								
																	120
									g
																

								

							
								

																	Scorza di limone
								
								
								 
																	1
									
																

								

							
								

																	Lievito in polvere per dolci
								
								
								 
																	16
									g
																

								

							
														
							
						
														
							
														Per ungere e infarinare lo stampo
							

							
								

																	Olio di semi
								
								
								
																	
									q.b.
																

								

							
								

																	Farina 00
								
								
								 
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la ciambella senza uova, iniziate setacciando insieme la farina 1, la fecola di patate 2 e il lievito in polvere 3 in una ciotola.
									

								

															

																		
																															
											
										
																														
																		Mescolate con un cucchiaio, poi aggiungete lo zucchero semolato 4 e mescolate ancora 5. Ora versate il latte a filo mescolando contemporaneamente con una frusta per evitare la formazione di grumi 6.
									

								

															

																		
																															
											
										
																														
																		Quando il latte si sarà ben amalgamato, versate l’olio di semi a filo, sempre mescolando con la frusta 7. Infine aggiungete la scorza di limone grattugiata 8 e mescolate ancora per rendere l’impasto omogeneo. Prendete uno stampo da ciambella del diametro di 24 cm, oliatelo con l’aiuto di un pennello 9 e infarinatelo,
									

								

															

																		
																															
											
										
																														
																		poi versatevi dentro il composto 10. Cuocete la ciambella in forno statico preriscaldato a 170° per 35-40 minuti. Una volta trascorso il tempo di cottura, verificate che sia ben cotta con uno stecchino, dopodiché sfornatela e lasciatela intiepidire 11. Infine capovolgetela su una gratella e fatela raffreddare completamente 12: la vostra ciambella senza uova è pronta per essere tagliata a fette e gustata!
									

								

							
					    