Difficoltà: Facile
Ognuno di noi ha una stagione preferita e tutte hanno i propri colori, sapori e soprattutto profumi! Quello che ci ha ispirato maggiormente è proprio il profumo d’inverno, come quello dei biscotti preparati per le feste. Quello che porta nell’aria l’acre delle scorze di agrumi, le note avvolgenti del cioccolato fumante che riempie una tazza e il tepore che si sprigiona dalle tisane, che in genere sanno tutte di cannella. Ma cos’è che manca in questo meraviglioso quadretto? Ovviamente un dolcino da sgranocchiare! Perciò, colmi di ispirazione abbiamo messo le mani in pasta e preparato i biscotti alla cannella. Un dolce che sa di buono grazie anche al suo aroma intenso che avvolge come in un abbraccio protettivo. Del resto come si può resistere al guscio di frolla croccante, quel profumo nell'aria e l'attesa del succulento assaggio? Diverse le varietà da quelli speziati come quelli allo zenzero e questi alla cannella, fino a quelli senza glutine e alla farina di teff!
Per decorare i biscotti alla cannella però abbiamo deciso di dare un tocco quasi artistico, perciò con un matterello rigato abbiamo dato alla nostra pasta frolla un motivo di quadretti "vichy". Stiamo per infornare i nostri biscotti alla cannella, gradite?


												
						
						

														INGREDIENTI
							
							                            
                                
    								
    									
    										
    										75
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    75
    					
    					    					    					
    					    Carboidrati
    					    g
    					    9.8
    					
    					    					    					
    					      di cui zuccheri
    					    g
    					    3.9
    					
    					    					    					
    					    Proteine
    					    g
    					    1.1
    					
    					    					    					
    					    Grassi
    					    g
    					    3.4
    					
    					    					    					
    					      di cui saturi
    					    g
    					    1.96
    					
    					    					    					
    					    Fibre
    					    g
    					    0.2
    					
    					    					    					
    					    Colesterolo
    					    mg
    					    15
    					
    					    					    					
    					    Sodio
    					    mg
    					    27
    					
    					    				
    			
                            
													


						
							
														Ingredienti per 32 biscotti
							

							
								

																	Burro
								
								
								freddo
																	125
									g
																

								

							
								

																	Farina 00
								
								
								
																	250
									g
																

								

							
								

																	Zucchero
								
								
								
																	100
									g
																

								

							
								

																	Uova
								
								
								(circa 1 piccolo)
																	50
									g
																

								

							
								

																	Cannella in polvere
								
								
								raso
																	1
									cucchiaino
																

								

							
								

																	Miele millefiori
								
								
								
																	15
									g
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti alla cannella iniziate preparando la pasta frolla. In un mixer versate la farina, il burro freddo a pezzettini 1, un pizzico di sale e la cannella 2. Azionate brevemente le lame fino ad ottenere un composto sabbioso. Spegnete il robot è unite lo zucchero 3,
									

								

															

																		
																															
											
										
																														
																		il miele che darà la tipica nota brunata all'impasto 4 e l’uovo leggermente battuto 5. Azionate nuovamente il mixer ma a velocità bassa, giusto il tempo necessario per compattare gli ingredienti 6.
									

								

															

																		
																															
											
										
																														
																		Rovesciate quindi l'impasto sul piano da lavoro e impastate velocemente solo il tempo necessario a dare forma di un panetto. Avvolgetelo nella pellicola trasparente e lasciatelo riposare in frigorifero per almeno 1 ora 7. Trascorso il tempo indicato, riprendete la frolla alla cannella e adagiatela sul piano da lavoro spolverizzato leggermente con un po’ di farina, poi battetela con il matterello per restituirle calore e lavorarla più facilmente. Spolverizzate la superficie, con un pizzico di farina, e tirare l’impasto utilizzando il matterello 8: dovrete ottenere una sfoglia spessa circa mezzo centimetro 9.
									

								

															

																		
																															
											
										
																														
																		Per creare una trama decorativa utilizzate poi un matterello rigato e pressate, senza troppa forza, sulla sfoglia andando prima in un senso (noi per comodità abbiamo cominciato da quello verticale) 10, e nell’altro 11 così da intersecare le righe e ottenere una scacchiera. Ora con un coppapasta del diametro di 6 cm (in alternativa andrà bene un bicchiere o una tazza), ricavate i primi 20 biscotti da 27 g l’uno 12; l’impasto avanzato andrà ricompattato velocemente e poi fatto riposare nuovamente una mezzoretta in frigorifero coperto con pellicola, così poi da stenderlo nuovamente e ricavare gli altri biscotti.
									

								

															

																		
																															
											
										
																														
																		Man a mano che formate i biscotti disponeteli su una leccarda rivestita con carta forno 13 prima di infornarli lasciateli 15 minuti a riposare in frigo altrimenti, durante la cottura, perderanno la forma 14. Cuocete i biscotti in forno statico preriscaldato a 190° per 20 minuti circa. Trascorso il tempo lasciateli raffreddare completamente su una gratella, così diventeranno si raffredderanno bene e in maniera uniforme rimanendo croccanti. Ecco pronti i vostri profumatissimi biscotti alla cannella!
									

								

							
					    