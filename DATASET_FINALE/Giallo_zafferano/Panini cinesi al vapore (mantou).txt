Difficoltà: Facile
I mantou sono i tradizionali panini cinesi al vapore dall’aspetto candido e dalla consistenza soffice come una nuvola! L’impasto di questo particolare tipo di pane è uguale a quello dei baozi, che possono essere considerati semplicemente la versione ripiena dei mantou. La cottura a vapore e la nota dolce dello zucchero, accentuata dalla totale assenza di sale, conferiscono a questi morbidi bocconcini un sapore e un profumo molto delicati. I mantou sono quindi perfetti da gustare al mattino con creme o confetture per una colazione diversa dal solito, ma potrebbero rivelarsi anche una sfiziosa alternativa ai nostri classici panini al latte o all'olio, senza lattosio proprio come questi ultimi… cimentatevi anche voi in questa semplice preparazione e raccontateci come avete gustato i panini cinesi al vapore! Intanto potrete prendere spunto per condirli dalla famosa cistecca montese.


												
						
						

														INGREDIENTI
							
							                            
                                
    								
    									
    										
    										252.3
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    252.3
    					
    					    					    					
    					    Carboidrati
    					    g
    					    56
    					
    					    					    					
    					      di cui zuccheri
    					    g
    					    14.6
    					
    					    					    					
    					    Proteine
    					    g
    					    6.2
    					
    					    					    					
    					    Grassi
    					    g
    					    0.4
    					
    					    					    					
    					      di cui saturi
    					    g
    					    0.09
    					
    					    					    					    					
    					    Colesterolo
    					    mg
    					    1.3
    					
    					    					    					
    					    Sodio
    					    mg
    					    2
    					
    					    				
    			
                            
													


						
							
														Per circa 12 panini
							

							
								

																	Farina 00
								
								
								(molto raffinata)
																	330
									g
																

								

							
								

																	Acqua
								
								
								a temperatura ambiente
																	150
									g
																

								

							
								

																	Zucchero
								
								
								
																	80
									g
																

								

							
								

																	Lievito di birra secco
								
								
								
																	6
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i mantou versate l’acqua nella ciotola di una planetaria munita di gancio 1, aggiungete il lievito secco 2 e mescolate brevemente con un cucchiaio per scioglierlo 3.
									

								

															

																		
																																											
											
										
																						
											
										
																						
											
										
																																										
																		Unite la farina di frumento 4 e lo zucchero 5 e azionate la planetaria a velocità minima per 5-6 minuti 6.
									

								

															

																		
																																											
											
										
																						
											
										
																						
											
										
																																										
																		Quando il composto risulterà compatto 7, trasferitelo sul piano di lavoro leggermente infarinato e lavoratelo brevemente per dargli una forma tonda e liscia 8. Mettete l’impasto in una ciotola, coprite con pellicola 9 e lasciate riposare a temperatura ambiente per circa 40 minuti.
									

								

															

																		
																																											
											
										
																						
											
										
																						
											
										
																																										
																		Trascorso il tempo di lievitazione 9, trasferite l’impasto sul piano di lavoro spolverizzato con poca farina e appiattitelo leggermente con le dita. Dividete l’impasto in 3 porzioni con l’aiuto di un tarocco 10, poi formate dei filoncini 12.
									

								

															

																		
																																											
											
										
																						
											
										
																						
											
										
																																										
																		Eliminate le estremità dei filoncini con il tarocco, poi tagliateli a pezzetti del peso di circa 30-40 g l’uno 13. Pareggiate i bordi dell’impasto per ottenere una forma rettangolare, poi adagiate ciascun pezzetto su un quadrato di carta forno 14. Trasferite i panini con la loro base di carta forno in un vassoio, coprite con pellicola e lasciate lievitare a temperatura ambiente per altri 40 minuti 15.
									

								

															

																		
																																											
											
										
																						
											
										
																						
											
										
																																										
																		Trascorso questo tempo, siete pronti per la cottura 16: portate a bollore l’acqua nella vaporiera, adagiate i panini all’interno e chiudete con il coperchio. Cuocete per 8-9 minuti, poi spegnete il fuoco e lasciateli riposare chiusi col coperchio per un paio di minuti: in questo modo l’impasto non si creperà ma rimarrà bello liscio 17. Servite i vostri mantou nel tipico cestino di bambù 18!
									

								

							
					    