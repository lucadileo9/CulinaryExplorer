Difficoltà: Facile
Il risotto ai funghi è un primo piatto intramontabile, la più amata tra le ricette autunnali. C'è chi preferisce il risotto con i porcini, ma questa tipologia di funghi spesso risulta difficile da reperire e a volte dato il loro gusto intenso non sempre viene apprezzato da tutti, e chi ama la versione con la salsiccia, ricca e appetitosa. Vi proponiamo in alternativa una versione più delicata, alla portata di tutti, realizzata dallo Chef Fabio Abbattista che prevede l'utilizzo degli Champignon e dei funghi chiodini: due famiglie sicuramente più facili da trovare non solo in autunno ma anche durante il resto dell'anno! Il segreto di questo piatto? Sicuramente il brodo realizzato con i gambi dei funghi... come sapete qui a Giallo Zafferano non amiamo gli sprechi; sarà pur vero che i gambi sono meno pregiati ma è anche vero che racchiudono tutto il loro gusto, quindi perchè buttarli via? Allacciate il grembiule, prepariamo insieme questo cremoso e delizioso risotto ai funghi, mantecato a puntino!


												
						
						

														INGREDIENTI
							
							                            
                                
    								
    									
    										
    										488
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    488
    					
    					    					    					
    					    Carboidrati
    					    g
    					    49.7
    					
    					    					    					
    					      di cui zuccheri
    					    g
    					    1.5
    					
    					    					    					
    					    Proteine
    					    g
    					    12.3
    					
    					    					    					
    					    Grassi
    					    g
    					    25.8
    					
    					    					    					
    					      di cui saturi
    					    g
    					    13.3
    					
    					    					    					
    					    Fibre
    					    g
    					    5.4
    					
    					    					    					
    					    Colesterolo
    					    mg
    					    63
    					
    					    					    					
    					    Sodio
    					    mg
    					    410
    					
    					    				
    			
                            
													


						
							
							

							
								

																	Riso Carnaroli
								
								
								
																	240
									g
																

								

							
								

																	Funghi chiodini
								
								
								
																	200
									g
																

								

							
								

																	Funghi champignon
								
								
								
																	200
									g
																

								

							
								

																	Cipolle
								
								
								
																	½
									
																

								

							
								

																	Burro
								
								
								
																	80
									g
																

								

							
								

																	Parmigiano Reggiano DOP
								
								
								
																	60
									g
																

								

							
								

																	Sale fino
								
								
								
																	
									q.b.
																

								

							
								

																	Prezzemolo
								
								
								da tritare
																	
									q.b.
																

								

							
								

																	Vino bianco
								
								
								
																	50
									g
																

								

							
								

																	Acqua
								
								
								
																	1
									l
																

								

							
								

																	Pepe bianco
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto ai funghi iniziate dalla pulizia degli Champignon. Eliminate la parte finale del gambo 1, poi spellateli utilizzando un coltellino 2, per farlo partite dalla base del cappello e tirate delicatamente la pellicina fino al centro. Poi eliminate anche i gambi 3 e tenete gli scarti da parte che serviranno per realizzare il brodo.
									

								

															

																		
																															
											
										
																														
																		Occupatevi ora anche dei funghi chiodini. Eliminate la parte finale del gambo, che risulterà troppo terrosa, e prelevate solo la parte centrale 4 che servirà a realizzare il brodo insieme ai gambi degli Champignon, mentre per il risotto utilizzerete solo la parte superiore che dovrete ridurre a cubetti con un coltellino 5. A questo punto occupatevi di realizzare il brodo di funghi. Versate gli scarti in un tegame 6,
									

								

															

																		
																															
											
										
																														
																		aggiungete l'acqua 7 e lasciateli sobollire per circa 30 minuti. Nel frattempo tagliate a cubetti anche gli le teste di Champignon 8 e tritate finemente una mezza cipolla 9.
									

								

															

																		
																															
											
										
																														
																		Prendete un tegame capiente che servirà per la cottura del risotto, aggiungete metà della dose di burro (40 g) e lasciatelo fondere dolcemente. Unite poi la cipolla 10 e lasciatela imbiondire prima di aggiungere i funghi 11. Cuocete a fiamma medio-alta per 5 minuti, mescolando di tanto in tanto e facendo in modo che i funghi non rilascino liquidi. A questo punto aggiungete il riso 16 e mescolate spesso in modo da tostarlo.
									

								

															

																		
																															
											
										
																														
																		Dopo qualche minuto sfumate con il vino bianco 13 e solo quando la parte alcolica sarà completamente evaporata aggiungete un paio di mestoli di brodo 14, filtrandoli con un colino direttamente all'interno del tegame 15.
									

								

															

																		
																															
											
										
																														
																		Aggiustate di sale 16 e proseguite la cottura per circa 13 minuti bagnando di tanto in tanto con il brodo caldo filtrato, fino a che non risulterà cotto. Quindi spegnete il fuoco e occupatevi di mantecare il risotto: aggiungete prima i 40 g di burro restanti 17 e mescolate fino a farlo sciogliere completamente; poi unite il Parmigiano e mescolate ancora 18.
									

								

															

																		
																															
											
										
																														
																		Adesso tritate finemenente il prezzemolo 19; condite il riso con del pepe bianco macinato 20, il prezzemolo e un filo d'olio 21. 
									

								

															

																		
																															
											
										
																														
																		Mescolate per amalgamare i sapori 22 e regolate la densità del risotto aggiungendo altro brodo se necessario 23, mescolate ancora e servite il vostro risotto ai funghi ancora caldo 24.
									

								

							
					    