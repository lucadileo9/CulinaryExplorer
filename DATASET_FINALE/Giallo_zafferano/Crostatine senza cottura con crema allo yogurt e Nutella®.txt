Difficoltà: Facile
L'estate si sta avvicinando e con essa i dolci senza cottura, senza forno e fornelli da accendere, sono quelli sempre più ricercati! Ecco perché vi proponiamo le crostatine senza cottura con crema allo yogurt e Nutella®! Abbinare la freschezza dello yogurt bianco con la crema spalmabile più conosciuta al mondo è sempre una buona idea e abbiamo voluto combinare questo delizioso binomio a una base croccante realizzata con mandorle e avena. Acidità dello yogurt, gusto inconfondibile di Nutella® e note crunchy: la dolce perfezione per le vostre colazioni estive, da accompagnare a un dissetante succo di frutta o un tè freddo. Le crostatine senza cottura con crema allo yogurt e Nutella® saranno apprezzatissime in famiglia o per una colazione tra amici in vacanza, quando i tempi sono più rilassati e ci si può dedicare con più tempo e amore alle cose buone da condividere!


						
						

														INGREDIENTI
							
													


						
														
							
														Ingredienti per 4 crostatine
							

							
								

																	Fiocchi di avena
								
								
								
																	60
									g
																

								

							
								

																	Mandorle pelate
								
								
								
																	60
									g
																

								

							
								

																	Miele millefiori
								
								
								
																	40
									g
																

								

							
								

																	Olio di cocco
								
								
								
																	30
									g
																

								

							
								

																	Zucchero di canna
								
								
								
																	15
									g
																

								

							
														
							
						
														
							
														per la crema
							

							
								

																	Panna fresca liquida
								
								
								
																	150
									g
																

								

							
								

																	Yogurt greco
								
								
								
																	75
									g
																

								

							
														
							
						
														
							
														per decorare
							

							
								

																	Nutella®
								
								
								
																	60
									g
																

								

							
								

																	Kiwi
								
								
								
																	
									q.b.
																

								

							
								

																	Pesche
								
								
								
																	
									q.b.
																

								

							
								

																	Fragole
								
								
								
																	
									q.b.
																

								

							
								

																	Mirtilli
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le crostatine senza cottura con crema allo yogurt e Nutella® come prima cosa versate le mandorle in un mixer 1 e frullatele grossolanamente a più riprese. Unite i fiocchi d'avena 2 e frullate ancora per pochi secondi 3, poi trasferite il tutto in una ciotola. 
									

								

															

																		
																															
											
										
																														
																		Aggiungete lo zucchero di canna 4, l'olio di cocco 5 e il miele 6. 
									

								

															

																		
																															
											
										
																														
																		Con una spatola mescolate fino ad ottenere un composto uniforme 7. Imburrate e foderate con la carta forno 4 stampini da crostatine dal diametro di 10 cm in superficie e 8 cm alla base. Distribuite all'interno di ciascuno 1/4 del composto e schiacciatelo leggermente con il dorso di un cucchiaio o con le dita umide 8. Trasferite quindi le crostatine 9 in frigorifero per almeno 30 minuti. 
									

								

															

																		
																															
											
										
																														
																		Preparate la crema. Montate la panna 10 fino a che non sarà soffice e soda 11. Versate lo yogurt greco in una ciotola e unite all'inizio poca panna solo per ammorbidirlo 12. 
									

								

															

																		
																															
											
										
																														
																		Incorporate poi la panna restante con dei movimenti dal basso verso l'alto per non smontare la crema 13. Coprite con la pellicola e lasciate riposare in frigorifero per 30 minuti. Trascorso il tempo di rassodamento estraete le crostatine dello stampo 14 ed eliminate delicatamente la carta forno. Trasferite man mano in un piatto 15.  
									

								

															

																		
																															
											
										
																														
																		Passate al taglio della frutta. Tagliate la fragola in spicchi, le fettine di kiwi in quarti e la pesca a fettine 16. Utilizzando un cucchiaio trasferite la crema all'interno delle crostatine 17 18. 
									

								

															

																		
																															
											
										
																														
																		Aggiungete 15 g di Nutella® su ogni crostatina 19 e decorate con fettine di pesca, kiwi, fragole e mirtilli 20. Le crostatine senza cottura con crema allo yogurt e Nutella® sono pronte da servire! 
									

								

							
					    