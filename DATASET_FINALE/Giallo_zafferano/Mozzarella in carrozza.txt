Difficoltà: Facile
Solo uno chef di origini partenopee poteva rivelarci tutti i segreti per realizzare la mozzarella in carrozza: una ricetta sfiziosa, diffusa anche nel Lazio con alcune differenze, molto semplice da preparare e che richiede piccoli accorgimenti per ottenere un risultato perfetto. Lo chef Andrea Aprea li mostrerà in pochi e fondamentali passaggi. Primo accorgimento tra tutti, la qualità degli ingredienti soprattutto per la mozzarella che deve essere di bufala e preferibilmente del giorno prima. La mozzarella in carrozza, infatti, nasce come una ricetta di riciclo per consumare tutto ciò che rimane dal pranzo precedente e trasformarlo in qualcosa di veramente appetitoso! Questi fagottini dal guscio fragrante e dal cuore filante piaceranno proprio a tutti grazie alla loro semplicità, ma se volete realizzare una versione gourmet lo chef Aprea consiglia di aggiungere all'interno acciughe, pomodori secchi, basilico e pepe nero. Un'esplosione di sapori in questa speciale mozzarella fritta che potrete esaltare utilizzando nella seconda panatura il panko, uno speciale pangrattato Giapponese, al posto del pangrattato classico: la croccantezza che ne risulterà conquisterà tutti morso dopo morso!


						
						

														INGREDIENTI
							
							                            
                                
    								
    									
    										
    										337
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    337
    					
    					    					    					
    					    Carboidrati
    					    g
    					    29.1
    					
    					    					    					
    					      di cui zuccheri
    					    g
    					    1.4
    					
    					    					    					
    					    Proteine
    					    g
    					    8.9
    					
    					    					    					
    					    Grassi
    					    g
    					    20.6
    					
    					    					    					
    					      di cui saturi
    					    g
    					    3.49
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    57
    					
    					    					    					
    					    Sodio
    					    mg
    					    324
    					
    					    				
    			
                            
													


						
														
							
							

							
								

																	Pane bianco in cassetta
								
								
								(600 g) 
																	12
									fette
																

								

							
								

																	Mozzarella di bufala
								
								
								preferibilmente del giorno prima
																	500
									g
																

								

							
								

																	Sale fino
								
								
								
																	
									q.b.
																

								

							
								

																	Uova
								
								
								grandi
																	5
									
																

								

							
								

																	Farina 00
								
								
								
																	100
									g
																

								

							
								

																	Pangrattato
								
								
								
																	300
									g
																

								

							
														
							
						
														
							
														per friggere
							

							
								

																	Olio di semi di girasole
								
								
								
																	1
									l
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la mozzarella in carrozza iniziate a tagliare la mozzarella di bufala in fette dello spessore di 1 cm 1. Disponetele man mano su un vassoio foderato con carta assorbente 2 e coprite con altri fogli di carta assorbente 3. 
									

								

															

																		
																															
											
										
																														
																		Pressate delicatamente con le mani 4, per tamponare la mozzarella e togliere l'acqua in eccesso. Se dovesse essere necessario cambiate i fogli di carta da cucina fino a che non risulterà completamente asciutta 5. A questo punto passate a farcire il pane. Disponete su un tagliere le fette di pane in cassetta 6, 
									

								

															

																		
																															
											
										
																														
																		sistemate le fettine di mozzarella sopra, in modo da coprire l'intera superficie, ma senza farla fuoriuscire 7, salate 8 e coprite ciascuna fetta con un'altra fetta di pane 9. 
									

								

															

																		
																															
											
										
																														
																		Pressate poi delicatamente con le mani per compattare il tutto 10. Proseguite così per tutte le altre fette di pane, fino a terminare anche la mozzarella. Rifilate poi le fette di pane farcite utilizzando un coltello, in modo da eliminare la crosta esterna 11. A questo punto è possibile tagliare la mozzarella in carrozza in due modi diversi. Incidendo una croce 12 otterrete 4 quadrati da ciascuna fetta.
									

								

															

																		
																															
											
										
																														
																		Per il taglio triangolare invece dovrete tagliare il pane prima a metà sulla diagonale 13 e poi a metà sull'altra diagonale. In questo modo otterrete 4 triangoli più piccoli. Proseguite in questo modo fino a terminare tutti i pezzi 14. Passate adesso alla panatura. Rompete le uova in una pirofila e sbattetele con una frusta per qualche minuto 15.
									

								

															

																		
																															
											
										
																														
																		Poi in altre due pirofile sistemate in una il pangrattato e nell'altra la farina setacciata. A questo punto passate ciascun pezzo di pane farcito prima nella farina 16 e poi utilizzando 2 forchette nell'uovo 17, in modo da ricoprirli interamente. Passateli poi su un piatto per qualche secondo 18, così da togliere la parte di uovo in eccesso 
									

								

															

																		
																															
											
										
																														
																		ed evitare dei grumi quando lo passerete nel pangrattato 19. Trasferite su un tagliere e con la lama di un coltello pressate leggermente i bordi e la superficie in modo da uniformare la panatura e avere una forma più precisa 20. Se necessario passate nuovamente nel pangrattato e pressate ancora con la lama del coltello. Proseguite così per tutti gli altri pezzi e trasferiteli man mano su un vassoio foderato con carta forno 21. Trasferite poi in frigorifero per circa 30 minuti. 
									

								

															

																		
																															
											
										
																														
																		Dopo che le mozzarelle si saranno rassodate potrete passare alla seconda panatura, passandole prima nell'uovo 22, poi nel piattino per togliere quello in eccesso 23 e in ultimo nel pangrattato 24. 
									

								

															

																		
																															
											
										
																														
																		Come fatto in precedenza trasferite poi i pezzi di mozzarella in carrozza su un tagliere e con la lama di un coltello uniformate la panatura 25. Proseguite così per tutte le altre disponendole su un vassoio foderato con carta forno 26. Riponete in frigorifero a rassodare per altri 30 minuti. Versate l'olio in un tegame e portatelo alla temperatura di 170-180° al massimo. Immergete pochi pezzi per volta 27 e cuocete le mozzarelle in carrozza per 1-2 minuti, girandole di tanto in tanto con una schiumarola.
									

								

															

																		
																															
											
										
																														
																		Quando saranno ben dorate scolatele dall'olio 28 e trasferitele su un vassoio foderato con carta assorbente per togliere l'olio in eccesso 29. Friggete anche le altre e servite subito la vostra mozzarella in carrozza 30. 
									

								

							
					    