Difficoltà: Facile
Con l’arrivo della primavera le nostre tavole si accendono di colori e di sapori con le verdure di stagione. Tra le più amate troviamo gli asparagi, che con il loro gusto marcato sono perfetti da accompagnare alle uova o ai crostacei che ne enfatizzano il loro aroma caratteristico. Qui vi proponiamo un abbinamento raffinato in un primo piatto cremoso e ghiotto: le pappardelle agli asparagi e gamberi. Una volta lessati, gli asparagi vengono frullati per creare un vellutato condimento che avvolgerà la pasta e i gamberi in un vortice di gusto irresistibile!

Se siete amanti degli asparagi provate anche questa vellutata! 


												
						
						

														INGREDIENTI
							
							                            
                                
    								
    									
    										
    										434
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    434
    					
    					    					    					
    					    Carboidrati
    					    g
    					    56.2
    					
    					    					    					
    					      di cui zuccheri
    					    g
    					    8.2
    					
    					    					    					
    					    Proteine
    					    g
    					    20
    					
    					    					    					
    					    Grassi
    					    g
    					    13.3
    					
    					    					    					
    					      di cui saturi
    					    g
    					    7.1
    					
    					    					    					
    					    Fibre
    					    g
    					    4.5
    					
    					    					    					
    					    Colesterolo
    					    mg
    					    169
    					
    					    					    					
    					    Sodio
    					    mg
    					    591
    					
    					    				
    			
                            
													


						
							
							

							
								

																	Pappardelle all'uovo
								
								
								
																	250
									g
																

								

							
								

																	Asparagi
								
								
								
																	400
									g
																

								

							
								

																	Gamberi
								
								
								code sgusciate 
																	200
									g
																

								

							
								

																	Burro
								
								
								
																	30
									g
																

								

							
								

																	Cipolle dorate
								
								
								piccola
																	1
									
																

								

							
								

																	Vino bianco
								
								
								
																	60
									g
																

								

							
								

																	Panna fresca liquida
								
								
								
																	100
									g
																

								

							
								

																	Erba cipollina
								
								
								tritata 
																	2
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le pappardelle agli asparagi e gamberi iniziate dalla pulizia degli asparagi: tagliate via la base e pelate la parte più chiara e coriacea 1. Bollite gli asparagi interi in un’apposita asparagera per 5-10 minuti 2, tenendo le punte fuori dall’acqua 3. La cottura non dovrebbe essere prolungata per non disfare gli asparagi che devono mantenere una certa consistenza: in questo caso dovrete regolarvi in base alla grandezza degli asparagi stessi.
									

								

															

																		
																															
											
										
																														
																		Togliete gli asparagi dalla pentola e tagliatene metà a rondelle 4 conservandone le punte. Usate l'altra metà degli asparagi per creare una salsa: frullateli in un mixer con un mestolo di acqua di cottura 5 fino a ottenere un composto cremoso 6.
									

								

															

																		
																															
											
										
																														
																		Nel frattempo, tritate finemente la cipolla 7, sciogliete 30 grammi di burro in una casseruola antiaderente 8, versate la cipolla tritata 9 e lasciatela appassire per 3 minuti circa a fuoco moderato. Intanto ponete sul fuoco una pentola colma di acqua salata e portate al bollore, servirà per la cottura della pasta.
									

								

															

																		
																															
											
										
																														
																		Aggiungete le code di gamberi sgusciate 10, cuocete qualche minuto e sfumate con il vino bianco 11. Lasciate evaporare e poi unite gli asparagi a rondelle 12.
									

								

															

																		
																															
											
										
																														
																		Incorporate anche la salsa 13 e la panna 14, salate e pepate a piacere e proseguite la cottura a fuoco moderato. Nel frattempo cuocete la pasta per circa 4 minuti o il tempo riportato sulla confezione 15.
									

								

															

																		
																															
											
										
																														
																		Scolate la pasta 16 tenendo da parte l’acqua di cottura. Versate le pappardelle nel tegame con il condimento 17, unite le punte degli asparagi tenute da parte 18, fate saltare qualche istante e aggiungete acqua di cottura se necessario.
									

								

															

																		
																															
											
										
																														
																		Per finire insaporite con l’erba cipollina tritata 19. Le pappardelle agli asparagi e gamberi sono pronte 20, servite ben calde 21.
									

								

							
					    