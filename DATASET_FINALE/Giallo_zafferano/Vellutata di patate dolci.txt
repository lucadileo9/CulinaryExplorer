Difficoltà: Molto facile
La vellutata di patate dolci e pancetta croccante è un primo piatto gustoso reso saporito dall’aggiunta di croccanti fettine di pancetta rosolate in padella.  Il gusto gradevolmente zuccherino della patata americana si accompagna perfettamente con il sapore deciso della pancetta. Un’idea originale per una cena raffinata.


						
						

														INGREDIENTI
							
							                            
                                
    								
    									
    										
    										426
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    426
    					
    					    					    					
    					    Carboidrati
    					    g
    					    47.9
    					
    					    					    					
    					      di cui zuccheri
    					    g
    					    15
    					
    					    					    					
    					    Proteine
    					    g
    					    5.9
    					
    					    					    					
    					    Grassi
    					    g
    					    23.4
    					
    					    					    					
    					      di cui saturi
    					    g
    					    9.95
    					
    					    					    					
    					    Fibre
    					    g
    					    5.2
    					
    					    					    					
    					    Colesterolo
    					    mg
    					    50
    					
    					    					    					
    					    Sodio
    					    mg
    					    875
    					
    					    				
    			
                            
													


						
														
							
							

							
								

																	Patate dolci (o americane)
								
								
								
																	1
									kg
																

								

							
								

																	Cipollotto fresco
								
								
								
																	80
									g
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Burro
								
								
								
																	30
									g
																

								

							
								

																	Brodo vegetale
								
								
								
																	1
									l
																

								

							
								

																	Panna fresca liquida
								
								
								
																	150
									ml
																

								

							
								

																	Sale fino
								
								
								
																	
									q.b.
																

								

							
								

																	Paprika dolce
								
								
								
																	½
									cucchiaino
																

								

							
														
							
						
														
							
														Per guarnire
							

							
								

																	Pancetta affumicata
								
								
								
																	4
									fette
																

								

							
								

																	Paprika dolce
								
								
								
																	½
									cucchiaino
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la vellutata di patate dolci, mondate i cipollotti e tagliateli sottilmente, quindi metteteli ad appassire a fuoco molto basso assieme all’olio e al burro per almeno 15 minuti in un tegame 1. Nel frattempo, sbucciate le patate 2 e tagliatele a cubetti non troppo grossi 3.
									

								

															

																		
																															
											
										
																														
																		Quando i cipollotti saranno appassiti ma senza prendere colore, unite in un tegame le patate dolci a pezzetti 4 e poi il brodo vegetale; aggiustate di sale, coprite con un coperchio e lasciate cuocere fino a che non diventeranno tenere (circa 20 minuti). Passate il composto con il frullatore ad immersione 5 fino ad ottenere una crema liscia, e fine come il velluto. Unite a questa crema di patate dolci la panna fresca 6, la paprika dolce e aggiustate di sale. Se la vellutata risultasse troppo densa, unite altro brodo vegetale.
									

								

															

																		
																															
											
										
																														
																		Scaldate una padella antiaderente e quando sarà ben calda, metteteci sopra le fette di pancetta 7 e fatele rosolare su entrambi i lati, poi sgocciolatele dal grasso in eccesso e piegatele su se stesse come per ottenere una V, quindi mettetele su di un piatto 8. Ponete la vellutata in 4 piatti fondi (non troppo capienti), meglio 4 ciotoline, spolverizzate con qualche pizzico di paprika 9, posizionate al centro la fetta di pancetta, ultimate con un filo di olio extravergine di oliva e poi servite assieme a dei crostini di pane o fette di pane tostato.
									

								

							
					    