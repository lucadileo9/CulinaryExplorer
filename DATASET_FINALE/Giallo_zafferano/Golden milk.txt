Difficoltà: Molto facile
A GialloZafferano siamo sempre molto attenti alle nuove tendenze del food. Precedentemente ci eravamo già occupati dell’acai bowl, il nuovo “tormentone” proveniente dagli Stati Uniti. Nella lista dei superfoods oltre all’acai, le bacche di goji o l’aglio nero, giusto per citarne qualcuno, trova un suo personalissimo spazio la curcuma che è la protagonista del popolare golden milk. Si tratta di una bevanda a base di curcuma, latte vegetale (noi abbiamo usato quello di mandorla) e miele, è da considerarsi perciò un prezioso nutrimento per il nostro corpo che trae beneficio dalla curcumina. Questo elemento contenuto nella radice della curcuma sembra abbia numerose virtù ed è per questo che ha fatto del latte doro, com’è conosciuto in Italia, un prodotto così famoso. Tuttavia nei paesi del sud Asia il golden milk è conosciuto e tramandato da generazioni. Si tratta infatti della filosofia ayurvedica che pone tra i principali obiettivi raggiungere un equilibrio psicofisico attraverso anche l’alimentazione. Questa deliziosa bevanda che può essere consumata calda a colazione, per esempio, si trasforma nel carburante perfetto per il nostro corpo magari accompagnando un bel bicchiere con una fettina di un colorato e soffice ciambellone senza glutine! Adesso che ve ne abbiamo parlato non vi resta che provare a preparare una bella tazza di questo golden milk e nel periodo estivo potrete provare anche la versione su stecco, fresca e golosa!


						
						

														INGREDIENTI
							
							                            
                                
    								
    									
    										
    										100
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    100
    					
    					    					    					
    					    Carboidrati
    					    g
    					    13.8
    					
    					    					    					
    					      di cui zuccheri
    					    g
    					    13.6
    					
    					    					    					
    					    Proteine
    					    g
    					    4.6
    					
    					    					    					
    					    Grassi
    					    g
    					    2.9
    					
    					    					    					
    					      di cui saturi
    					    g
    					    0.33
    					
    					    					    					
    					    Fibre
    					    g
    					    0.3
    					
    					    					    					    					
    					    Sodio
    					    mg
    					    50
    					
    					    				
    			
                            
													


						
														
							
														Ingredienti per la pasta di curcuma (utilizzabile per circa 30 tazze)
							

							
								

																	Acqua
								
								
								
																	130
									g
																

								

							
								

																	Curcuma in polvere
								
								
								
																	40
									g
																

								

							
								

																	Pepe nero
								
								
								
																	1
									pizzico
																

								

							
														
							
						
														
							
														Per una tazza di golden milk
							

							
								

																	Latte
								
								
								vegetale (di mandorla o soia)
																	150
									g
																

								

							
								

																	Miele millefiori
								
								
								
																	1
									cucchiaio
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il golden milk potrete cominciare dalla pasta di curcuma. Versate l’acqua in un pentolino 1 insieme ad un pizzico di pepe nero 2 e portate a bollore. Non appena l’acqua sarà a temperatura spegnete la fiamma e unite la curcuma in polvere 3.
									

								

															

																		
																															
											
										
																														
																		Mescolate continuamente 4 fino ad ottenere una pasta densa e granulosa 5. Infine trasferite la pasta di curcuma in un barattolo nel quale poterla conservare 6.
									

								

															

																		
																															
											
										
																														
																		Passate ora alla preparazione della vostra tazza di golden milk. In un pentolino portate quasi a bollore il latte vegetale a vostro piacimento 7, trasferitelo in un barattolo 8 e aggiungete un cucchiaino di pasta di curcuma 9,
									

								

															

																		
																															
											
										
																														
																		poi dolcificate con il miele 10 e chiudete il barattolo con il tappo. Poiché il latte sarà ancora molto caldo, stringete intorno al vasetto un canovaccio così non vi scotterete e agitate energicamente 11. Ecco pronto il vostro golden milk 12!
									

								

							
					    