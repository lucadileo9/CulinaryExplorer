Difficoltà: Facile
Gli gnudi sono un primo piatto rustico e semplice, tipico della cucina toscana. I toscani, si sa, sono gente di sostanza e fanno tutto a modo loro. Invece di impastare uova e farina, tirare la sfoglia, farcirla e sigillarla in forma di raviolo, un bel giorno di chissà quanto tempo fa devono essersi detti: perché imprigionare nella pasta questo bel ripieno di ricotta e spinaci? Lasciamolo così, libero e... "bell’ignudo"! Così sono nati gli gnudi: un primo piatto della tradizione contadina, tipico delle regioni della Maremma e del Mugello, straordinariamente vocate alla pastorizia e alla buona tavola rustica, povera e generosa di sapori. Gnudo, nella meravigliosa e tanto espressiva lingua toscana, significa letteralmente “nudo”: tale è il ripieno del tortello maremmano, divenuto un sostanzioso gnocco (in qualche caso quenelle) da lessare in acqua così com’è, e poi condire con burro e salvia, ma con delicatezza, per non farlo sciogliere in padella. Già, perché abbiamo detto rustico, mica rude! Gli gnudi, nella loro semplicità, sono un piatto che sorprende per eleganza ed equilibrio, e prepararli è un’arte che richiede tocco delicato. Oggi vi raccontiamo come preparare questo squisito piatto toscano: seguite la nostra versione passo per passo, porterete sulla vostra tavola il gusto sincero della Maremma!

E se avete amato questa ricetta con gli spinaci, fate un viaggio in trentino con i nostri strangolapreti, degli gnocchi simili ma a base di pane. In alternativa provate anche i malfatti bresciani!


						
						

														INGREDIENTI
							
													


						
														
							
														Ingredienti per circa 54 gnudi
							

							
								

																	Spinaci
								
								
								freschi
																	700
									g
																

								

							
								

																	Ricotta di pecora
								
								
								
																	350
									g
																

								

							
								

																	Farina 00
								
								
								
																	45
									g
																

								

							
								

																	Parmigiano Reggiano DOP
								
								
								grattugiato
																	50
									g
																

								

							
								

																	Uova
								
								
								(circa 1)
																	58
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	1
									pizzico
																

								

							
								

																	Noce moscata
								
								
								
																	
									q.b.
																

								

							
														
							
						
														
							
														Per infarinare
							

							
								

																	Farina 00
								
								
								
																	
									q.b.
																

								

							
														
							
						
														
							
														Per il condimento
							

							
								

																	Burro
								
								
								
																	100
									g
																

								

							
								

																	Salvia
								
								
								
																	
									q.b.
																

								

							
								

																	Parmigiano Reggiano DOP
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli gnudi per prima cosa ponete la ricotta in un colino, così da eliminare il  siero 1. In una pentola versate gli spinaci precedentemente lavati 2, coprite con il coperchio 3 e fate appassire per 7-8 minuti a fuoco basso.
									

								

															

																		
																																											
											
										
																						
											
										
																						
											
										
																																										
																		Una volta cotti trasferiteli in un colino 4 e lasciate che si raffreddino perdendo il liquido rilasciato in cottura 5. Strizzateli con cura 6.
									

								

															

																		
																																											
											
										
																						
											
										
																						
											
										
																																										
																		Tritate gli spinaci 7 e versateli in una ciotola 8, aggiungete la ricotta di pecora ben scolata 9.
									

								

															

																		
																																											
											
										
																						
											
										
																						
											
										
																																										
																		Insaporite con sale, pepe, noce moscata 10, aggiungete l'uovo 11 e il Parmigiano Reggiano DOP grattugiato 12.
									

								

															

																		
																																											
											
										
																						
											
										
																						
											
										
																																										
																		Per legare meglio l'impasto, aggiungete la farina 13 e mescolate con cura 14, per un composto omogeneo. Prelevate una piccola quantità di impasto, circa 18-20 g, formate una pallina leggermente schiacciata, da adagiare su un vassoio 15.
									

								

															

																		
																																											
											
										
																						
											
										
																						
											
										
																																										
																		Proseguite così fino a terminare l'impasto e spolverate gli gnudi con pochissima farina 16. Ponete sul fuoco un tegame colmo di acqua per la cottura e portate a l bollore. Intanto in una padella molto ampia sciogliete il burro con la salvia 17. Lessate gli gnudi nell'acqua bollente 18.
									

								

															

																		
																																											
											
										
																						
											
										
																						
											
										
																																										
																		Man mano che gli gnudi saliranno a galla, scolateli nella padella 19. Lasciate insaporire ruotando la padella per non sfaldarli 20. Servite gli gnudi ben caldi con altro Parmigiano grattugiato 21.
									

								

							
					    