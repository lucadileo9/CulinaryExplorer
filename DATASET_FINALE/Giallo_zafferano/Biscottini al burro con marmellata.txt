Difficoltà: Molto facile
E’ un tranquillo pomeriggio e state aspettando i vostri ospiti per gustare una buona tazza di tè in compagnia, mancano solo degli invitanti dolcetti di accompagnamento! Biscotti esse, frollini con farina di riso, pasticcini e biscottini al burro con marmellata sono un classico per queste occasioni, ma non solo… perfetti per la merenda dei bambini o per una colazione genuina, questi bocconcini dal cuore dolce sono ideali per impreziosire ogni momento della giornata con la loro consistenza scioglievole e il gusto intenso della marmellata di arance. Questi biscotti , facili e veloci da preparare, vi lasceranno il tempo di arricchire il vassoio con altre piccole delizie come i biscotti al farro e arancia, i biscotti al cocco ricoperti di cioccolato, i biscotti senza uova o i biscotti morbidi limone e arancia, così da creare una profumata scelta di frollini da abbinare al vostro infuso preferito! Se volete deliziare i vostri amici con un’accoglienza in perfetto stile British, i biscottini al burro con marmellata sono la scelta giusta, anche sotto le feste di Natale! Premuratevi di prepararne in abbondanza: fra una chiacchiera e l’altra spariranno in un baleno!


						
						

														INGREDIENTI
							
							                            
                                
    								
    									
    										
    										154
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    154
    					
    					    					    					
    					    Carboidrati
    					    g
    					    20.2
    					
    					    					    					
    					      di cui zuccheri
    					    g
    					    9.8
    					
    					    					    					
    					    Proteine
    					    g
    					    2
    					
    					    					    					
    					    Grassi
    					    g
    					    7.3
    					
    					    					    					
    					      di cui saturi
    					    g
    					    4.01
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    59
    					
    					    					    					
    					    Sodio
    					    mg
    					    3
    					
    					    				
    			
                            
													


						
														
							
														Ingredienti per circa 15 biscottini
							

							
								

																	Farina 00
								
								
								
																	180
									g
																

								

							
								

																	Burro
								
								
								a temperatura ambiente
																	100
									g
																

								

							
								

																	Zucchero
								
								
								
																	70
									g
																

								

							
								

																	Tuorli
								
								
								
																	2
									
																

								

							
														
							
						
														
							
														per farcire
							

							
								

																	Marmellata di arance
								
								
								
																	30
									g
																

								

							
														
							
						
														
							
														per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscottini al burro con marmellata, iniziate con la preparazione dell’impasto: in una ciotola unite la farina, lo zucchero 1 e i tuorli leggermente sbattuti 2. Mescolate con le dita per amalgamare gli ingredienti 3.
									

								

															

																		
																															
											
										
																														
																		Aggiungete il burro a temperatura ambiente a tocchetti 4 e impastate fino a ottenere un composto liscio e omogeneo 5. Trasferite l’impasto su un piano da lavoro 6
									

								

															

																		
																															
											
										
																														
																		e formate un filoncino di circa 30 cm di lunghezza, poi avvolgetelo nella pellicola 7 e mettetelo a riposare in frigorifero per 30 minuti. Trascorso il tempo di riposo, riprendete il filoncino di impasto e tagliatelo in dischetti dello spessore di 2 cm, utilizzando un coltello dalla lama liscia 8: con queste dosi otterrete circa 15 tocchetti. A questo punto preriscaldate il forno a 180° in modalità statica, poi foderate una leccarda con la carta forno. Lavorate i dischetti fra i palmi delle mani per formare delle palline 9, poi posizionatele sulla leccarda, ben distanziate fra di loro.
									

								

															

																		
																															
											
										
																														
																		Con il dito indice realizzate una leggera pressione nel centro di ogni pallina in modo da formare una piccola conca 10, poi cuocete nel forno statico preriscaldato a 180°, sul ripiano basso, per circa 20 minuti. Una volta cotti, sfornate i biscottini e lasciateli intiepidire, dopodiché aggiungete un cucchiaino di marmellata nell’incavo di ogni biscotto 11 e spolverizzate con abbondante zucchero a velo: i vostri biscottini con burro con marmellata sono pronti per essere serviti 12!
									

								

							
					    