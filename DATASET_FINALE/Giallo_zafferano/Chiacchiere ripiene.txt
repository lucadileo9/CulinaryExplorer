Difficoltà: Media
Il Carnevale tinge di colori allegri la nostra tavola con prelibatezze salate e dolci, primi fra tutti le chiacchiere! Da provare fritte, al forno e anche farcite, come queste chiacchiere ripiene di golosa confettura di fragole. Questi deliziosi triangolini fritti sono una variante ricca e appetitosa dei dolci tradizionali, ma poichè la dolcezza non conosce confini, potrete ritrovare simili delizie in tutta la penisola sotto altri nomi e con qualche variazione nella ricetta: le bugie ripiene, i ravioli dolci, le cassatelle siciliane arricchite di ricotta e cioccolata. Difficile scegliere tra tutte queste ghiotte ricette di Carnevale!


						
						

														INGREDIENTI
							
													


						
														
							
														Ingredienti per 20 chiacchiere
							

							
								

																	Farina 00
								
								
								
																	240
									g
																

								

							
								

																	Uova
								
								
								( 1 medio, a temperatura ambiente)
																	55
									g
																

								

							
								

																	Tuorli
								
								
								(a temperatura ambiente)
																	1
									
																

								

							
								

																	Zucchero
								
								
								
																	20
									g
																

								

							
								

																	Grappa
								
								
								
																	40
									g
																

								

							
								

																	Burro
								
								
								morbido
																	10
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per farcire
							

							
								

																	Confettura di fragole
								
								
								
																	200
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le chiacchiere ripiene versate nella ciotola della planetaria, munita di gancio,  la farina 1, lo zucchero 2, l'uovo intero e il tuorlo a temperatura ambiente 3. 
									

								

															

																		
																																											
											
										
																						
											
										
																						
											
										
																																										
																		Versate anche la grappa 4 e lavorate gli ingredienti per un paio di minuti ottenendo un composto che risulterà disomogeneo. Aggiungete all’impasto il burro morbido 5 e il sale 6. 
									

								

															

																		
																																											
											
										
																						
											
										
																						
											
										
																																										
																		Lavorate con il gancio fino a ottenere un impasto liscio 7. Trasferite l’impasto sul piano di lavoro 8 e coprite con una ciotola 9 o con pellicola. 
									

								

															

																		
																																											
											
										
																						
											
										
																						
											
										
																																										
																		Dividete l’impasto in due parti e tenetene una al riparo dall’aria sotto la ciotola 10. Stendete la porzione d'impasto (con una sfogliatrice elettrica oppure con il mattarello) partendo dallo spessore più grande 11 e passandolo due volte allo stesso spessore 12.
									

								

															

																		
																																											
											
										
																						
											
										
																						
											
										
																																										
																		Date delle pieghe a 3 alla striscia di pasta. Servirà per ottenere un impasto liscio: ripiegate un lembo della sfoglia verso l'interno 13, poi ripiegate allo stesso modo il lembo opposto 14. Ripassate l'impasto a spessori sempre più sottili ottenendo una sfoglia di circa 1 mm 15.
									

								

															

																		
																																											
											
										
																						
											
										
																						
											
										
																																										
																		Ritagliate dei quadrati da 10x10 cm 16. Farcite ogni quadrato con 10g di confettura (1 cucchiaino circa) 17. Spennellate leggermente i bordi della sfoglia con poca acqua 18.
									

								

															

																		
																																											
											
										
																						
											
										
																						
											
										
																																										
																		Ripiegate a metà in diagonale, facendo corrispondere i due angoli opposti  19 e sigillate i bordi facendo leggermente pressione con le dita 20, formerete così un triangolo. (Ripetete l’operazione con l’impasto avanzato, otterrete circa 20 pezzi). Scaldate l’olio di semi fino a 170° e friggete le chiacchire, poche per volta,  per un paio di minuti circa 21. 
									

								

															

																		
																																											
											
										
																						
											
										
																						
											
										
																																										
																		Scolate le chiacchiere ripiene con una schiumarola 22 e adagiatele su un vassoio rivestito con carta assorbente 23, quindi lasciate leggermente intiepidire prima di servirle 24!
									

								

							
					    