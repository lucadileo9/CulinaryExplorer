Difficoltà: Media
Gli strauben sono dei deliziosi dolci tradizionali tedeschi e austriaci e ogni famiglia costudisce la propria ricetta. Si possono assaggiare in Trentino e nel Südtirol durante le fiere, le feste di paese o quelle comandate come Natale o Carnevale. Sono dolci fritti molto amati: grandi frittelle a spirale, servite con una pioggia di zucchero a velo e confettura di ribes o frutti rossi. La preparazione degli strauben è un rituale, fatto di gesti semplici ma sapienti, di strumenti appositi e di ingredienti particolari. La pastella con cui sono fatti può variare da paese a paese o anche tra le stesse famiglie: c'è chi usa solo grappa, chi aggiunge all'impasto la birra (o entrambe come abbiamo fatto noi) per esempio. C'è chi omette il latte e chi da le forme più strane e irregolari, al posto di una spirale stretta e movimentata.  In ogni caso la pastella che si ottiene, piuttosto fluida quasi come quella delle crepe, viene inserita poco alla volta nel tipico imbuto che permette di versare l'impasto nell'olio bollente in modo uniforme e controllato. Sia che li gustiate come dessert dopo un pasto abbondante o come spuntino da strada mentre esplori le pittoresche città e i villaggi della regione, gli strauben sono una prelibatezza che vi farà innamorare della cucina tipica, scoprite qui altri dolci tipici della regione:


						
						

														INGREDIENTI
							
													


						
														
							
							

							
								

																	Uova
								
								
								medie
																	2
									
																

								

							
								

																	Farina 00
								
								
								
																	270
									g
																

								

							
								

																	Latte intero
								
								
								
																	60
									g
																

								

							
								

																	Birra chiara
								
								
								
																	200
									g
																

								

							
								

																	Grappa
								
								
								
																	10
									g
																

								

							
								

																	Sale fino
								
								
								
																	1
									pizzico
																

								

							
								

																	Zucchero
								
								
								
																	70
									g
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	1
									l
																

								

							
														
							
						
														
							
														per cospargere
							

							
								

																	Zucchero a velo
								
								
								
																	
									q.b.
																

								

							
								

																	Confettura di ribes
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli strauben iniziate a versare in una ciotola la farina, lo zucchero 1, un pizzico di sale. Poi unite il latte 2 e la grappa 3. 
									

								

															

																		
																																											
											
										
																						
											
										
																						
											
										
																																										
																		Mescolate con la frusta, poi versate anche la birra 4. Dopo aver mescolato, per ultime, versate anche le uova leggermente sbattute 5. Continuate a lavorare per ottenere una pastella liscia e senza grumi 6. Trasferite il composto coperto con pellicola in frigo. 
									

								

															

																		
																																											
											
										
																						
											
										
																						
											
										
																																										
																		Portate l'olio per la frittura a 180° misurando con un termometro, usate una pentola dai bordi alti di circa 24 cm di diametro, quindi riempite l'apposito imbuto per strauben con l'impasto 8 (in alternativa potete anche usare un normale imbuto e chiudere e aprire la fessura aiutandovi con un dito). Fate scendere l'impasto formando una spirale partendo dall'esterno 9.
									

								

															

																		
																																											
											
										
																						
											
										
																						
											
										
																																										
																		Formate quindi dei cerchi concentrici 10, non importa se non saranno regolari. La spirale avrà un diametro di circa 22 cm. Lasciate friggere nel olio caldo per 2-3 minuti circa, girate da l’altra parte la frittella 11 e completate la frittura 12. Proseguite in questo modo fino a terminare l'impasto.
									

								

															

																		
																																											
											
										
																						
											
										
																						
											
										
																																										
																		Guarnite con lo zucchero a velo 13 e la confettura di ribes 14. Gli strauben sono pronti da gustare 15.
									

								

							
					    