Difficoltà: Media
Gli gnocchi sono un primo piatto sempre amato da tutti, grazie alla loro amabile consistenza e al loro gusto neutro che si presta a tantissimi condimenti. Ma se cercate un modo diverso dal solito per preparare queste piccole pepite oggi vi proponiamo questi squisiti gnocchi di zucca su crema di patate viola. Un primo piatto raffinato ed elegante dai colori pastello, perfetto da preparare per i vostri pranzetti autunnali! La morbidezza speciale degli gnocchi di zucca e patate renderà questo piatto qualcosa di incredibilmente fantastico... noi lo abbiamo provato e vi assicuriamo che non resterete delusi!  


						
						

														INGREDIENTI
							
							                            
                                
    								
    									
    										
    										781
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    781
    					
    					    					    					
    					    Carboidrati
    					    g
    					    95.1
    					
    					    					    					
    					      di cui zuccheri
    					    g
    					    5.4
    					
    					    					    					
    					    Proteine
    					    g
    					    16.1
    					
    					    					    					
    					    Grassi
    					    g
    					    37.4
    					
    					    					    					
    					      di cui saturi
    					    g
    					    16.52
    					
    					    					    					
    					    Fibre
    					    g
    					    6.3
    					
    					    					    					
    					    Colesterolo
    					    mg
    					    126
    					
    					    					    					
    					    Sodio
    					    mg
    					    234
    					
    					    				
    			
                            
													


						
														
							
														Ingredienti per gli gnocchi
							

							
								

																	Zucca mantovana
								
								
								
																	400
									g
																

								

							
								

																	Patate rosse
								
								
								
																	400
									g
																

								

							
								

																	Farina 00
								
								
								
																	320
									g
																

								

							
								

																	Uova
								
								
								
																	1
									
																

								

							
														
							
						
														
							
														per la crema di patate viola
							

							
								

																	Patate viola
								
								
								vitellotte
																	400
									g
																

								

							
								

																	Scalogno
								
								
								
																	1
									
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Acqua
								
								
								
																	
									q.b.
																

								

							
								

																	Succo di limone
								
								
								
																	½
									
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per guarnire e condire
							

							
								

																	Nocciole
								
								
								
																	
									q.b.
																

								

							
								

																	Burro
								
								
								
																	120
									g
																

								

							
								

																	Salvia
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli gnocchi di zucca per prima cosa mettete a bollire le patate 1 per circa 30-40 minuti, in base alla loro grandezza. Nel frattempo tagliate la zucca a fette 2, eliminate i semi interni lasciando intatta la buccia esterna. Ponete a bollire anche questa, ci vorranno circa 20-25 minuti 3. Anche in questo caso il tempo potrà variare in base alla tipologia di zucca e alla dimensione delle fette; in ogni caso prima di scolarla verificate che sia morbida. 
									

								

															

																		
																															
											
										
																														
																		Nel frattempo realizzate la crema di patate viola. Mondate lo scalogno e dividetelo in 8 4. Pelate le patate 5, tagliatele a metà per il lungo e poi a falde sottili 6.
									

								

															

																		
																															
											
										
																														
																		In una casseruola calda versate 1 cucchiaio d'olio, unite scalogno e patate 7 e lasciate tostare per un paio di minuti. Coprite a filo con l'acqua 8, e salate. Poi coprite con un coperchio 9 e lasciate cuocere per altri 6 minuti.
									

								

															

																		
																															
											
										
																														
																		Trasferite nel bicchiere di un mixer 10, poi frullate il tutto fino ad ottenere una crema. Aggiungete il succo di mezzo limone 11 e mescolate, in questo modo la salsa cambierà colore 12. Aggiungete un cucchiaio d'olio, mescolate e tenete da parte.  
									

								

															

																		
																															
											
										
																														
																		Nel frattempo la zucca sarà cotta, scolatela e lasciatela all'interno del colino per togliere l'acqua in eccesso 13. Quando anche le patate saranno cotte scolate anche queste. Versate poi la farina su una spianatoia e datele la classica forma a fontana. Schiacciate poi le patate tiepide al centro 14 e schiacciate anche la zucca, dopo aver eliminato la buccia esterna 15. 
									

								

															

																		
																															
											
										
																														
																		Impastate con le mani 16 e versate anche l'uovo 17. Impastate ancora fino a che non avrete ottenuto un composto omogeneo 18. 
									

								

															

																		
																															
											
										
																														
																		Prelevate poi una porzione d'impasto e create un bigolo 19 da cui ricaverete dei tocchetti di circa 2 cm 20. Proseguite così fino a terminare l'impasto disponendo man mano gli gnocchi in un vassoio spolverizzato con la farina. Mettete sul fuoco una pentola colma d'acqua che servirà per la cottura della pasta; portatela a bollore e nel frattempo tritate grossolanamente le nocciole 21
									

								

															

																		
																															
											
										
																														
																		e tostatele in padella 22. Non appena l'acqua inizierà a bollire, salatela, tuffate gli gnocchi e cuoceteli fino a che non saliranno a galla. Nel frattempo in un altro tegame fondete il burro insieme alla salvia 24 
									

								

															

																		
																															
											
										
																														
																		e man mano che gli gnocchi saranno pronti scolateli all'interno del condimento 25. Proseguite in questo modo fino a terminarli. Nel frattempo riprendete la crema di patate viola e scaldatela, eventualmente potete aggiungere poco latte o panna. Non vi resta che impiattare. Sistemate un mestolo di crema di patate viola in un piatto 26, adagiatevi sopra una porzione di gnocchi 27,
									

								

															

																		
																															
											
										
																														
																		delle nocciole tostate 28 e qualche fogliolina di salvia 29. Servite gli gnocchi su crema di patate viola ancora caldi 30! 
									

								

							
					    