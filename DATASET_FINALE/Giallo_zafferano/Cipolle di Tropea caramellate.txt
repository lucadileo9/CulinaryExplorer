Difficoltà: Facile
Contorno o antipasto? Questo è il dilemma che ci si presenta davanti alla bontà delle cipolle di Tropea caramellate! Una deliziosa preparazione agrodolce che si abbina perfettamente sia a secondi di carne che di pesce, ma non solo: è ottima anche da servire come aperitivo su crostini di pane tostato per accompagnare salumi e formaggi, al pari della classica marmellata di cipolle o composta di cipolle. Inoltre può diventare uno sfizioso condimento per appetitosi primi piatti, come per esempio gli spaghetti con pomodoro e cipolle caramellate, o anche dei panini come il panino con il roast beef! Tanti utilizzi diversi per una ricetta dal sapore unico, realizzata con una particolare varietà di cipolle rosse tipica della Calabria che si distingue per la sua delicatezza e digeribilità. Vi è venuta voglia di provarla? Seguite le nostre indicazioni e poi non dimenticatevi di raccontarci come avete servito le vostre cipolle di Tropea caramellate!


												
						
						

														INGREDIENTI
							
							                            
                                
    								
    									
    										
    										141
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    141
    					
    					    					    					
    					    Carboidrati
    					    g
    					    33.5
    					
    					    					    					
    					      di cui zuccheri
    					    g
    					    33.5
    					
    					    					    					
    					    Proteine
    					    g
    					    1.4
    					
    					    					    					
    					    Grassi
    					    g
    					    0.1
    					
    					    					    					
    					      di cui saturi
    					    g
    					    0.03
    					
    					    					    					
    					    Fibre
    					    g
    					    1.5
    					
    					    					    					    					
    					    Sodio
    					    mg
    					    18
    					
    					    				
    			
                            
													


						
							
														Ingredienti per 650 g di cipolle caramellate
							

							
								

																	Cipolle rosse di Tropea
								
								
								
																	1
									kg
																

								

							
								

																	Zucchero
								
								
								
																	70
									g
																

								

							
								

																	Zucchero di canna
								
								
								
																	80
									g
																

								

							
								

																	Acqua
								
								
								
																	250
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le cipolle di Tropea caramellate iniziate sbucciando queste ultime eliminando sia la pellicina che le due estremità 1. Poi passate al taglio, potrete affettarle non troppo finemente con una lama liscia 2 raccogliete le rondelle ottenute in un recipiente 3.
									

								

															

																		
																															
											
										
																														
																		Versate le cipolle tagliate in un tegame capiente insieme allo zucchero semolato 4 e a quello di canna 5, mescolate per bene in modo che si amalgamino per bene gli ingredienti tra loro e unite l’acqua 6.
									

								

															

																		
																															
											
										
																														
																		Cuocete per circa un’ora a fuoco moderato 7 mescolando di tanto in tanto con delicatezza in modo da non sfaldare le cipolle. A cottura ultimata, controllate la temperatura con un termometro da cucina, dovrà arrivare a 108°; il composto sarà scurito e il liquido quasi del tutto asciugato 8. Le vostre cipolle di Tropea caramellate sono pronte, sistematele in una ciotola e gustatele per accompagnare carni o su croccanti crostoni di pane 9!
									

								

							
					    