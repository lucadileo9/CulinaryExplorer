Difficoltà: Molto facile
Dal sushi giapponese, conosciuto ormai in tutto il mondo, al poke hawaiiano, diventato popolare soprattutto negli ultimi tempi, passando per carpacci e tartare nostrane, sono tanti e sfiziosi i piatti che hanno per protagonista il pesce crudo! Oggi proseguiamo il giro del mondo con il ceviche, una tipica ricetta peruviana che si è diffusa in molti altri paesi del Sud America in diverse varianti, fra cui quella di gamberi. Il segreto per un buon ceviche è ovviamente scegliere un pesce freschissimo, dalle carni bianche: noi abbiamo utilizzato filetti di sgombro e cernia, ma voi potete affidarvi al vostro pescivendolo di fiducia per farvi consigliare al meglio a seconda della disponibilità. L’ingrediente principale della marinatura invece è il lime che, con l’aggiunta di cipolla rossa, peperoncino habanero e coriandolo, dona al pesce un gusto intenso e deciso. Il tempo di riposo può variare a seconda delle vostre preferenze: se siete degli estimatori del pesce crudo seguite le nostre indicazioni che permetteranno ai filetti di insaporirsi mantenendo inalterata la consistenza delle carni. In caso contrario potete lasciare il ceviche in frigorifero fino a 8-10 ore così da cuocerlo parzialmente nel liquido della marinatura.


												
						
						

														INGREDIENTI
							
							                            
                                
    								
    									
    										
    										199.5
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    199.5
    					
    					    					    					
    					    Carboidrati
    					    g
    					    1.9
    					
    					    					    					
    					      di cui zuccheri
    					    g
    					    1.9
    					
    					    					    					
    					    Proteine
    					    g
    					    15.6
    					
    					    					    					
    					    Grassi
    					    g
    					    14.4
    					
    					    					    					
    					      di cui saturi
    					    g
    					    2.4
    					
    					    					    					
    					    Fibre
    					    g
    					    46.7
    					
    					    					    					
    					    Colesterolo
    					    mg
    					    0.2
    					
    					    					    					
    					    Sodio
    					    mg
    					    33.6
    					
    					    				
    			
                            
													


						
							
							

							
								

																	Filetti di cernia
								
								
								(da pulire)
																	250
									g
																

								

							
								

																	Sgombro
								
								
								filetti (da pulire)
																	200
									g
																

								

							
								

																	Succo di lime
								
								
								(circa 5)
																	75
									g
																

								

							
								

																	Scorza di lime
								
								
								
																	2
									
																

								

							
								

																	Cipolle rosse
								
								
								
																	50
									g
																

								

							
								

																	Peperoncino verde piccante
								
								
								habanero
																	½
									
																

								

							
								

																	Olio extravergine d'oliva
								
								
								
																	45
									g
																

								

							
								

																	Coriandolo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il ceviche, per prima cosa preparate gli ingredienti che vi serviranno: tritate il coriandolo 1, mondate e affettate sottilmente la cipolla rossa 2 e tritate grossolanamente il peperoncino 3.
									

								

															

																		
																															
											
										
																														
																		Eliminate la pelle dai filetti di cernia e di sgombro 4, poi rimuovete le spine con una pinzetta 5. Tagliate i filetti di pesce in modo da ottenere dei pezzi più piccoli della stessa dimensione 6.
									

								

															

																		
																															
											
										
																														
																		Adagiate i filetti in una pirofila cercando di non sovrapporli troppo, poi aggiungete la cipolla 7, la scorza grattugiata dei lime 8 e il peperoncino tritato 9.
									

								

															

																		
																															
											
										
																														
																		Unite anche il coriandolo 10, poi versate il succo dei lime 11 e l’olio 12.
									

								

															

																		
																															
											
										
																														
																		Coprite la pirofila con pellicola 13 e lasciate marinare in frigorifero per circa un'ora. Trascorso il tempo della marinatura 14, servite il ceviche accompagnato con spicchi di lime 15!
									

								

							
					    