Difficoltà: Facile
La cucina indiana rispecchia il carattere multiculturale e creativo degli abitanti di questo vasto subcontinente: oltre ai popolari piatti vegetariani, come i samosa di verdure, troviamo infatti gustose ricette sia di carne, come il pollo al curry o tikka masala, che di pesce, queste ultime molto diffuse soprattutto negli stati lungo la costa. Oggi vi proponiamo il curry di gamberi, un tipico piatto di mare che unisce sapori e aromi delle spezie indiane alla consistenza polposa di questi crostacei, rendendoli succosi e piccanti al punto giusto! La preparazione non è complicata e gli ingredienti abbastanza facili da reperire, ma attenzione: una volta combinati nel vostro wok formeranno un delizioso sughetto rosso acceso e voi verrete investiti da un’esplosione di colori e profumi, impossibile da arrestare! Collocate il curry di gamberi nel centro della tavola insieme a una ciotola stracolma di riso pilaf e invitate i vostri amici a servirsi da soli, per mescolare le preparazioni nel piatto a loro piacimento… con la musica giusta vi sentirete parte di un sontuoso banchetto degno dei film di Bollywood e l’India improvvisamente non sembrerà più così lontana!


						
						

														INGREDIENTI
							
							                            
                                
    								
    									
    										
    										171
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    171
    					
    					    					    					
    					    Carboidrati
    					    g
    					    9.8
    					
    					    					    					
    					      di cui zuccheri
    					    g
    					    5.8
    					
    					    					    					
    					    Proteine
    					    g
    					    10.4
    					
    					    					    					
    					    Grassi
    					    g
    					    8.7
    					
    					    					    					
    					      di cui saturi
    					    g
    					    1.16
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    94
    					
    					    					    					
    					    Sodio
    					    mg
    					    729
    					
    					    				
    			
                            
													


						
														
							
							

							
								

																	Gamberi
								
								
								da pulire
																	900
									g
																

								

							
								

																	Pasta di curry
								
								
								rosso
																	1
									cucchiaino
																

								

							
								

																	Curcuma in polvere
								
								
								
																	1
									cucchiaino
																

								

							
								

																	Peperoncino fresco
								
								
								
																	40
									g
																

								

							
								

																	Scalogno
								
								
								
																	40
									g
																

								

							
								

																	Aglio
								
								
								
																	2
									spicchi
																

								

							
								

																	Olio di semi
								
								
								
																	3
									cucchiai
																

								

							
								

																	Farina di riso
								
								
								
																	1
									cucchiaino
																

								

							
								

																	Prezzemolo
								
								
								
																	1
									rametto
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il fumetto di crostacei
							

							
								

																	Carote
								
								
								
																	1
									
																

								

							
								

																	Cipolle
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Zenzero fresco
								
								
								
																	40
									g
																

								

							
								

																	Brandy
								
								
								
																	20
									g
																

								

							
								

																	Olio di semi
								
								
								
																	1
									cucchiaio
																

								

							
								

																	Acqua
								
								
								fredda
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il curry di gamberi, per prima cosa pulite i gamberi per preparare il fumetto di crostacei: rimuovete la testa e il carapace 1 e teneteli da parte, poi incidete la schiena dei gamberi con un coltellino 2 ed estraete il filo nero che si trova all’interno, ovvero l’intestino 3; in tutto dovrete ottenere circa 600 g di gamberi puliti.
									

								

															

																		
																															
											
										
																														
																		Mettete i gamberi in una ciotola, aggiungete un cucchiaio di olio di semi 4 e un cucchiaino di curcuma 5, mescolate bene 6, coprite la ciotola con della pellicola trasparente e lasciateli insaporire in frigorifero per il tempo della preparazione.
									

								

															

																		
																															
											
										
																														
																		Proseguite con la pulizia delle verdure: lavate e mondate la cipolla e la carota e tagliatele grossolanamente a pezzi 7, poi fate la stessa cosa con la costa di sedano, senza scartare le foglie 8. Infine pelate lo zenzero e tagliatelo a pezzi non troppo piccoli 9.
									

								

															

																		
																															
											
										
																														
																		Ora versate l’olio di semi in una casseruola e scaldatelo a fuoco vivace, poi aggiungete il sedano, la carota, la cipolla e lo zenzero 10, unite le teste e i carapaci dei gamberi 11 e fateli tostare per 2-3 minuti, sempre a fuoco vivace, schiacciando bene gli scarti con un mestolo di legno per fare uscire tutti i succhi 12.
									

								

															

																		
																															
											
										
																														
																		Sfumate con il brandy 13 e lasciatelo evaporare completamente, dopodiché coprite gli ingredienti con l’acqua fredda 14, abbassate la fiamma e lasciate cuocere per almeno 45 minuti. Quando il fumetto di crostacei sarà pronto, filtratelo attraverso un colino a maglie strette 15 e mettetelo da parte.
									

								

															

																		
																															
											
										
																														
																		Mentre il fumetto sta cuocendo potete occuparvi degli ingredienti per il curry di gamberi: mondate lo scalogno e tagliatelo a falde abbastanza sottili 16, poi fate la stessa cosa con gli spicchi d’aglio 17. Infine prendete il mezzo peperoncino, eliminate i semi interni e tagliatelo a falde sottili 18; per eliminare i semi più facilmente, potete sfregare il peperoncino intero fra le vostre mani, poi tagliate l’estremità superiore e picchiettatelo sul tagliere a testa in giù per farli uscire.
									

								

															

																		
																															
											
										
																														
																		A questo punto riscaldate il fumetto di pesce e tenetelo a portata di mano, poi tirate fuori i gamberi che avevate lasciato a marinare in frigorifero. Scaldate bene un wok con 2 cucchiai di olio di semi, aggiungete lo scalogno, l’aglio e il peperoncino 19 e lasciatelo insaporire a fiamma vivace per pochi minuti, aggiungendo un mestolo di fumetto se necessario. Unite i gamberi insaporiti con la curcuma 20, mescolate brevemente per amalgamarli al soffritto, poi coprite con il fumetto di pesce 21 e lasciate cuocere per circa 5 minuti.
									

								

															

																		
																															
											
										
																														
																		Nel frattempo prendete la pasta di curry rosso, unite un cucchiaino di farina di riso 22 e mescolate accuratamente, poi aggiungetela nel wok 23 insieme a un altro mestolo di fumetto; mescolate bene 24 e lasciate cuocere per altri 3-4 minuti.
									

								

															

																		
																															
											
										
																														
																		In ultimo aggiungete il prezzemolo tritato 25, aggiustate di sale 26 e spegnete il fuoco. Il vostro gustoso curry di gamberi è pronto per essere servito 27!
									

								

							
					    