Difficoltà: Molto facile
Semplice, veloce e gustosa: tre parole chiave che fanno la fortuna di una ricetta, soprattutto se si tratta di uno snack per stuzzicare l’appetito di ospiti affamati! La schiacciata di patate olive e tonno è perfetta in questi casi perché realizzata con ingredienti che solitamente si trovano sempre in dispensa e non richiede particolari abilità culinarie… la preparazione infatti ricorda quella della crostata di patate o del rosti, in cui le patate vengono grattugiate da crude e formano una base morbida ma compatta che potrete arricchire a vostro piacimento. Vi servirà giusto il tempo di infornare la schiacciata di patate olive e tonno e avrete ottenuto una sfiziosa torta salata dalla crosticina croccante, perfetta da tagliare a quadretti e mangiare direttamente con le mani!


												
						
						

														INGREDIENTI
							
							                            
                                
    								
    									
    										
    										308
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    308
    					
    					    					    					
    					    Carboidrati
    					    g
    					    37.1
    					
    					    					    					
    					      di cui zuccheri
    					    g
    					    1.5
    					
    					    					    					
    					    Proteine
    					    g
    					    12.9
    					
    					    					    					
    					    Grassi
    					    g
    					    11.9
    					
    					    					    					
    					      di cui saturi
    					    g
    					    2.1
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    50
    					
    					    					    					
    					    Sodio
    					    mg
    					    494
    					
    					    				
    			
                            
													


						
							
							

							
								

																	Tonno sott'olio
								
								
								in olio d'oliva classico (sgocciolato)
																	160
									g
																

								

							
								

																	Patate
								
								
								
																	1
									kg
																

								

							
								

																	Olive nere
								
								
								denocciolate
																	60
									g
																

								

							
								

																	Farina 00
								
								
								
																	50
									g
																

								

							
								

																	Uova
								
								
								medio
																	1
									
																

								

							
								

																	Pangrattato
								
								
								
																	30
									g
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la schiacciata di patate, olive e tonno per prima cosa sbucciate le patate 1 e grattugiatele con una grattugia a fori larghi all’interno di una ciotola capiente 2. Aggiungete alle patate grattugiate le olive denocciolate 3,
									

								

															

																		
																															
											
										
																														
																		il tonno sgocciolato 4, le foglioline di timo 5, l'uovo intero 6,
									

								

															

																		
																															
											
										
																														
																		la farina 7, sale 8 e pepe, poi mescolate bene per amalgamare il tutto 9.
									

								

															

																		
																															
											
										
																														
																		Oliate il fondo di una teglia di 35x28 cm e distribuite uniformemente l’impasto all’interno 10. Versate il pangrattato sulla superficie 11 e cuocete in forno statico preriscaldato a 200° per 20 minuti, posizionando la teglia sul ripiano medio. Trascorsi 20 minuti, accendete il grill e proseguite la cottura per altri 3 minuti. La vostra schiacciata di patate olive e tonno è pronta per essere gustata 12!
									

								

							
					    