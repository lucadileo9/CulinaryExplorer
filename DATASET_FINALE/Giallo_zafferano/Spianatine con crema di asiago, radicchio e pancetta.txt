Difficoltà: Facile
Le spianatine con crema di asiago, radicchio e pancetta sono degli invitanti stuzzichini finger food preparati con spianatine cotte al forno e ricoperte da una deliziosa crema di asiago dal gusto delicato che viene accompagnata da foglie di radicchio grigliato e da croccanti bocconcini di pancetta. Un antipasto ricco di sapori per deliziare il palato.


												
						
						

														INGREDIENTI
							
							                            
                                
    								
    									
    										
    										467
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    467
    					
    					    					    					
    					    Carboidrati
    					    g
    					    23.7
    					
    					    					    					
    					      di cui zuccheri
    					    g
    					    1.3
    					
    					    					    					
    					    Proteine
    					    g
    					    17.1
    					
    					    					    					
    					    Grassi
    					    g
    					    33.7
    					
    					    					    					
    					      di cui saturi
    					    g
    					    13.46
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    63
    					
    					    					    					
    					    Sodio
    					    mg
    					    987
    					
    					    				
    			
                            
													


						
							
														Ingredienti per 12 stuzzichini
							

							
								

																	La Bottega di Olivia&Marino
								
								
								spianatine
																	12
									
																

								

							
								

																	Radicchio
								
								
								di Treviso 
																	1
									
																

								

							
								

																	Asiago
								
								
								
																	150
									g
																

								

							
								

																	Pancetta dolce
								
								
								a cubetti 
																	60
									g
																

								

							
								

																	Latte intero
								
								
								
																	50
									ml
																

								

							
								

																	Burro
								
								
								
																	20
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe bianco
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Farina 00
								
								
								
																	1
									cucchiaio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per comporre le spianatine con crema di Asiago, radicchio e pancetta iniziate a preparare la crema di Asiago: tagliate a cubetti il formaggio 1, poi in un pentolino a fondo spesso (o a bagnomaria) fate sciogliere la noce di burro, aggiungete il latte 2 e l’Asiago ridotto in piccoli cubetti 3. Scaldate a fuoco dolce, continuando a mescolare con un cucchiaio fino a fare sciogliere completamente il formaggio, se il composto dovesse risultare troppo liquido aggiungete un cucchiaino di farina. Il risultato dovrà essere una salsa densa; infine pepate a piacere.
									

								

															

																		
																															
											
										
																														
																		Tagliate la pancetta a cubetti, poneteli in una padellina antiaderente e fateli rosolare 4 fino a che risulteranno ben dorati e croccanti, quando saranno pronti, trasferiteli su un tagliere e riduceteli in bricioline con l’aiuto di un coltello affilato.Lavate bene il cespo di radicchio e tagliatelo a metà per il lungo, condite con poco olio, sale e pepe e lasciate riposare per 10 minuti. Nel frattempo scaldate una piastra. Ponete il radicchio cuocendolo pochi minuti per lato 5, fino a quando sarà ben grigliato e poi riducetelo in listarelle larghe circa 2 cm 6. Iniziate quindi a comporre gli stuzzichini ponendo su ogni Spianatina “La Bottega di Olivia&Marino” due o tre striscioline di radicchio grigliato, fatevi colare un cucchiaino di crema di Asiago e decorate con le bricioline di pancetta croccante.
									

								

							
					    