Difficoltà: Facile
Ricco di fibre e sali minerali, già protagonista di svariate ricette, il bulgur è il protagonista della ricetta del giorno tabbouleh estivo all'anguria. Il bulgur, anche conosciuto come grano spezzato e da non confondere con il cous cous, si presta benissimo alle fantasiose insalate estive di cui tutti siamo ghiotti durante il periodo più caldo dell'anno: pranzi leggeri, cene fresche, ingredienti che ci fanno stare bene. Insomma tanti buoni motivi! E sposando questa buona filosofia abbiamo deciso di colorare, di gusto e di brio, la nostra insalata con una fresca dadolata di anguria. La sua fragranza e la leggerissima nota dolce sposerà alla perfezione gli altri ingredienti. Vedrete che con il tabbouleh estivo all'anguria non solo porterete a tavola un primo leggero e sfizioso ma imparerete anche a consumare questo particolare cereale!


												
						
						

														INGREDIENTI
							
													


						
							
							

							
								

																	Bulgur
								
								
								
																	320
									g
																

								

							
								

																	Cocomero (anguria)
								
								
								
																	200
									g
																

								

							
								

																	Cipollotti
								
								
								
																	2
									
																

								

							
								

																	Pomodori ramati
								
								
								
																	5
									
																

								

							
								

																	Pinoli
								
								
								
																	30
									g
																

								

							
								

																	Prezzemolo
								
								
								
																	15
									g
																

								

							
								

																	Menta
								
								
								
																	20
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il tabbouleh estivo all'anguria iniziate dalla cottura del bulgur versandolo in una pentola d'acqua bollente e salata 1. Cuocete per il tempo indicato sulla confezione e poi scolatelo 2 lasciandolo raffreddare 3.
									

								

															

																		
																															
											
										
																														
																		Intanto occupatevi del resto: pulite il cipollotto togliendo la base 4 e lasciando un po' del ciuffo verde 5. Infine affettate sottilmente 6. 
									

								

															

																		
																															
											
										
																														
																		Passate ai pomodori, divideteli prima a metà 7 e poi in quarti togliendo la polpa 8. Infine tagliate a pezzetti di circa 1,5 cm 9.
									

								

															

																		
																															
											
										
																														
																		In ultimo affettate l'anguria allo spessore di 1,5 cm 10, tagliate in spicchi ed eliminate la buccia 11. Infine ottenete dei cubetti, sempre di 1,5 cm 12.
									

								

															

																		
																															
											
										
																														
																		Nel boccale del mixer versate le foglie di prezzemolo e di menta 13, versate l'olio 14 e frullate fino a ottenere una salsa liscia 15.
									

								

															

																		
																															
											
										
																														
																		Il bulgur dovrebbe essere freddo ormai, conditelo con la salsa alle erbe aromatiche 16, unite i pomodori 17, il cipollotto e l'anguria a cubetti 18. 
									

								

															

																		
																															
											
										
																														
																		Mescolate delicatamente il tutto 19 e infine guarnite con pepe e pinoli 20. Ecco pronta il vostro tabbouleh estivo all'anguria 21.
									

								

							
					    