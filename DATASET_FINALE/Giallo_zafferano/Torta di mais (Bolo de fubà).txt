Difficoltà: Facile
La torta di mais (Bolo de fubà) è un dolce tipico del Brasile preparato con ingredienti semplici come farina di mais e uova. Il bolo de fubà rappresenta uno dei piatti caratteristici delle festas juninas, ovvero delle feste del mese di giugno conosciute anche come festa di São João e festa di São Pedro e São Paulo; per celebrare questa particolare ricorrenza vengono infatti cucinate pietanze della tradizione popolare contadina caratterizzate da ingredienti poveri e rustici ma allo stesso tempo molto gustosi. Leggera e fragrante, la nostra versione della torta di mais è particolarmente adatta per la prima colazione oppure per la merenda: provatela e concedetevi un soffice momento di dolcezza!


												
						
						

														INGREDIENTI
							
							                            
                                
    								
    									
    										
    										597
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    597
    					
    					    					    					
    					    Carboidrati
    					    g
    					    61.4
    					
    					    					    					
    					      di cui zuccheri
    					    g
    					    30.8
    					
    					    					    					
    					    Proteine
    					    g
    					    25.1
    					
    					    					    					
    					    Grassi
    					    g
    					    27.9
    					
    					    					    					
    					      di cui saturi
    					    g
    					    12.9
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    639
    					
    					    					    					
    					    Sodio
    					    mg
    					    236
    					
    					    				
    			
                            
													


						
							
														Ingredienti per la torta (per uno stampo da 24 cm)
							

							
								

																	Farina di mais
								
								
								
																	200
									g
																

								

							
								

																	Farina 00
								
								
								
																	200
									g
																

								

							
								

																	Latte intero
								
								
								
																	250
									ml
																

								

							
								

																	Uova
								
								
								a temperatura ambiente
																	3
									
																

								

							
								

																	Burro
								
								
								morbido a temperatura ambiente
																	150
									g
																

								

							
								

																	Zucchero
								
								
								
																	200
									g
																

								

							
								

																	Miele millefiori
								
								
								
																	80
									g
																

								

							
								

																	Lievito in polvere per dolci
								
								
								(una bustina)
																	16
									g
																

								

							
								

																	Zucchero a velo
								
								
								per spolverizzare a piacere
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta di mais (Bolo de fubà) abbiate cura di togliere dal frigorifero il burro e le uova due ore prima di procedere alla preparazione della torta. Quando saranno a temperatura ambiente, versate in una planetaria la farina di mais e lo zucchero 1, dopodiché aggiungete il burro (che avrete lasciato un paio di ore fuori dal frigorifero) ormai morbido 2 e le uova intere a temperatura ambiente 3.
									

								

															

																		
																															
											
										
																														
																		Unite anche il latte fresco 4, il miele 5 e a questo punto azionate le fruste fino ad ottenere un composto piuttosto omogeneo 6.
									

								

															

																		
																															
											
										
																														
																		In una ciotola ponete la farina tipo 00 setacciata e il lievito in polvere 7; successivamente aggiungete la farina bianca a quella di mais 8, azionando la planetaria ancora per circa 5 minuti 9;
									

								

															

																		
																															
											
										
																														
																		continuate con le fruste fino ad ottenere un composto spumoso ed omogeneo 10. Successivamente imburrate e foderate di carta forno uno stampo da 24 cm 11, quindi versatevi delicatamente il composto che avete ottenuto aiutandovi con una spatola 12.
									

								

															

																		
																															
											
										
																														
																		Sempre con la spatola distribuitelo in maniera uniforme nello stampo 13 e infine cuocete in forno preriscaldato statico a 180° per 60 minuti (o in forno ventilato a 160° per 50 minuti); dopo i primi 20 minuti di cottura coprite la superficie della torta con della carta alluminio, per evitare che si bruci, e poi portate a termine. Una volta pronta, sfornatela e lasciatela raffreddare 14. Spolverizzate la torta di mais (Bolo de fubà) con dello zucchero a velo a piacere e servite 15. 
									

								

							
					    