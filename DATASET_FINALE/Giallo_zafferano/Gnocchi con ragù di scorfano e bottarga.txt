Difficoltà: Media
Lo scorfano viene solitamente impiegato in cucina per arricchire zuppe e brodi di pesce grazie alla sua carne compatta e ricca di sapore, ma i filetti sono ottimi anche da cuocere al forno. Questa volta invece vi proponiamo gli gnocchi con ragù di scorfano e bottarga, un primo piatto sfizioso e ricercato! Gli gnocchi realizzati con farina di semola sono conditi con un gustoso sugo di pesce e pomodorini, che viene completato dalla nota salina della bottarga di muggine. Una ricetta dal figurone assicurato, ideale da inserire nei menù di mare delle occasioni più importanti, come la cena della Vigilia per esempio. Non fatevi scoraggiare dall’aspetto scorbutico di questo pesce prelibato: dopo aver assaggiato gli gnocchi con ragù di scorfano e bottarga cambierete subito opinione!


						
						

														INGREDIENTI
							
													


						
														
							
														Per gli gnocchi di semola
							

							
								

																	Patate
								
								
								
																	1
									kg
																

								

							
								

																	Semola di grano duro rimacinata
								
								
								
																	500
									g
																

								

							
								

																	Tuorli
								
								
								
																	2
									
																

								

							
														
							
						
														
							
														Per il ragù di scorfano
							

							
								

																	Scorfano
								
								
								intero
																	1
									kg
																

								

							
								

																	Pomodorini ciliegino
								
								
								
																	500
									g
																

								

							
								

																	Aglio
								
								
								
																	4
									spicchi
																

								

							
								

																	Scorza di limone
								
								
								
																	1
									
																

								

							
								

																	Rosmarino
								
								
								
																	2
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per servire
							

							
								

																	Bottarga di muggine
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare gli gnocchi con ragù di scorfano e bottarga, per prima cosa preparate il pesce: eliminate le squame sotto l’acqua fredda corrente utilizzando l'apposito atttrezzo oppure un coltello 1, poi asciugatelo bene 2 ed evisceratelo. Trasferite lo scorfano intero in una teglia foderata con carta forno e condite con olio evo 3.
									

								

															

																		
																																											
											
										
																						
											
										
																						
											
										
																																										
																		Salate 4 e pepate, poi aggiungete i rametti di rosmarino 5 e gli spicchi di aglio in camicia 6.
									

								

															

																		
																																											
											
										
																						
											
										
																						
											
										
																																										
																		Profumate con la scorza di limone grattugiata 7 e massaggiate bene con le mani per far assorbire gli aromi 8. Infine distribuite i pomodorini nella teglia 9 e cuocete a 165° per 25 minuti in forno con funzione al 50% vapore. In alternativa potete utilizzare il forno statico e cuocere a 150° per 45 minuti.
									

								

															

																		
																																											
											
										
																						
											
										
																						
											
										
																																										
																		Nel frattempo mettete le patate in una pentola con acqua fredda, senza togliere la buccia 10. Portate a bollore e lessate per 20-25 minuti, fino a quando riuscirete a infilzarle facilmente con la forchetta. Una volta cotte schiacciatele con uno schiacciapatate su una spianatoia 11 e lasciatele asciugare all’aria per 2-3 minuti 12.
									

								

															

																		
																																											
											
										
																						
											
										
																						
											
										
																																										
																		Ora aggiungete i tuorli 13 e ricoprite il tutto con la farina di semola 14, poi impastate con le mani fino ad ottenere un composto omogeneo 15.
									

								

															

																		
																																											
											
										
																						
											
										
																						
											
										
																																										
																		Dividete l’impasto in porzioni più piccole 16, formate dei filoncini 17 e tagliateli a pezzetti di circa 2 cm usando un tarocco 18. Trasferite gli gnocchetti su un canovaccio infarinato e tenete da parte.
									

								

															

																		
																																											
											
										
																						
											
										
																						
											
										
																																										
																		Trascorso il tempo di cottura dello scorfano 19, sfornate e pulite il pesce, ricavando solo la polpa 20. Trasferitela in una ciotola e spezzettatela con le mani, controllando che non ci siano lische 21.
									

								

															

																		
																																											
											
										
																						
											
										
																						
											
										
																																										
																		Versate i pomodorini insieme all’acqua di cottura dello scorfano in una padella capiente 22. Intanto portate a bollore una pentola di acqua salata e cuocete gli gnocchi per qualche minuto 23. Quando verranno a galla scolateli direttamente nella padella 24.
									

								

															

																		
																																											
											
										
																						
											
										
																						
											
										
																																										
																		Aggiungete un’abbondante grattugiata di bottarga 25 e saltate il tutto a fiamma vivace per far restringere il condimento. Pepate 26 e unite la polpa dello scorfano, a fuoco spento 27.
									

								

															

																		
																																											
											
										
																						
											
										
																						
											
										
																																										
																		Mescolate bene e saltate il tutto per un altro minuto 28. Impiattate e completate il piatto con ancora un po’ di bottarga grattugiata 29. I vostri gnocchi con ragù di scorfano e bottarga sono pronti per essere serviti 30!
									

								

							
					    