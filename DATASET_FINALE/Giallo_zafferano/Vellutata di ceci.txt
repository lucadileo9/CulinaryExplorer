Difficoltà: Facile
Avete voglia di un pasto caldo che riscaldi corpo e anima? Nulla di più semplice! Basterà preparare una veloce e sana vellutata di ceci. Un primo piatto che affonda le radici nelle genuine tradizioni contadine di una volta. Perciò basteranno pochissimi ingredienti, un colino con cui filtrare il tutto, altrimenti non si tratterebbe di una vellutata, e il pranzo sarà pronto in men che non si dica. I ceci sono da sempre i più grandi protagonisti di ricette tanto povere quanto tipiche del nostro paese, una sorta di tasselli fissi e irrinunciabili nel così grande mosaico che è la cucina italiana. Stiamo parlando di classici come la pasta o la zuppa di ceci, piatti capaci di sopravvivere ai tempi conquistando intere generazioni. Inseriamo quindi nelle ricette da conservare anche la vellutata di ceci, che grazie alle sue note avvolgenti e la sua semplicità è un piatto perfetto per tutti i giorni... ma anche per le occasioni più importanti, magari servito all'interno di graziose ciotoline di pane. Siete pronti? Prepariamola insieme!


												
						
						

														INGREDIENTI
							
							                            
                                
    								
    									
    										
    										383
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    383
    					
    					    					    					
    					    Carboidrati
    					    g
    					    51.9
    					
    					    					    					
    					      di cui zuccheri
    					    g
    					    7.6
    					
    					    					    					
    					    Proteine
    					    g
    					    20.3
    					
    					    					    					
    					    Grassi
    					    g
    					    10.5
    					
    					    					    					
    					      di cui saturi
    					    g
    					    1.48
    					
    					    					    					
    					    Fibre
    					    g
    					    14.1
    					
    					    					    					    					
    					    Sodio
    					    mg
    					    576
    					
    					    				
    			
                            
													


						
							
							

							
								

																	Ceci secchi
								
								
								
																	350
									g
																

								

							
								

																	Carote
								
								
								
																	2
									
																

								

							
								

																	Sedano
								
								
								
																	2
									coste
																

								

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la vellutata di ceci cominciate lasciando reidratare i ceci in una ciotola con abbondante acqua: occorrono almeno 8-12 ore affinché assorbano sufficiente acqua e cuociano più in fretta 1. Trascorso il tempo scolateli, sciacquateli e versateli in una pentola capiente, poi coprite con abbondante acqua fredda 2. Tagliate a pezzi grossolani le carote spuntate 3
									

								

															

																		
																															
											
										
																														
																		e il sedano pulito 4. Versate le verdure nella pentola 5, accendete il fornello e, dal momento del bollore, fate cuocere per almeno 50 minuti. Inizialmente affioreranno le impurità sotto forma di schiuma, quindi eliminatele con una ramina a maglie strette o una garza sterile 6.
									

								

															

																		
																															
											
										
																														
																		Una volta cotti i ceci, prelevate un po’ dell’acqua di cottura se fosse eccedente, e frullate 7 fino ad ottenere una crema che potrete eventualmente diluire con l’acqua tenuta da parte se dovesse risultare troppo densa. Passate il composto al setaccio 8 per renderlo il più liscio possibile. Rituffate la crema ottenuta nel tegame, aggiustate di sale e scaldate un attimo ancora 9.
									

								

															

																		
																															
											
										
																														
																		Ecco pronta la vostra vellutata di ceci: non vi resta che impiattarla e guarnirla con un ciuffetto di rosmarino, un goccio d’olio 10, un pizzico di pepe 11 e buon appetito 12!
									

								

							
					    