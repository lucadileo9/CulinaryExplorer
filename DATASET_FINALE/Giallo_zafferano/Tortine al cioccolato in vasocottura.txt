Difficoltà: Facile
Conoscete la vasocottura? Si tratta di una tecnica di cottura che recentemente è letteralmente esplosa nelle cucine casalinghe tanto quanto in quelle degli chef, persino quelli stellati. Attraverso la cottura nel barattolo è possibile cuocere in breve tempo svariate preparazioni che normalmente impiegherebbero di più. Inoltre i profumi e i sapori risulteranno maggiormente uniti. Perciò stavolta abbiamo pensato di cimentarci nella realizzazione di un dolce, le tortine al cioccolato in vasocottura. Si tratta sostanzialmente del più classico dei dolci, la torta al cioccolato, che noi abbiamo voluto rendere ancora più speciale utilizzando la base della torta tenerina. Per rendere il dolce adatto a tutti abbiamo deciso di utilizzare un addensante senza glutine e per guarnire un grande classico: panna&lamponi! Queste golosissime tortine al cioccolato in vasocottura sono talmente morbide da sciogliersi in bocca. In più, omaggino della casa, sono talmente piccole che vi risparmieranno persino il senso di colpa! Potreste addirittura pensare di prepararle per la sera di San Valentino per un romantico dessert. Siete affascinati dalla vasocottura e dalla ricetta? Bene, allora pesate gli ingredienti che si comincia!


						
						

														INGREDIENTI
							
							                            
                                
    								
    									
    										
    										213
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    213
    					
    					    					    					
    					    Carboidrati
    					    g
    					    17.9
    					
    					    					    					
    					      di cui zuccheri
    					    g
    					    15.7
    					
    					    					    					
    					    Proteine
    					    g
    					    2.4
    					
    					    					    					
    					    Grassi
    					    g
    					    14.7
    					
    					    					    					
    					      di cui saturi
    					    g
    					    8.42
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    54
    					
    					    					    					
    					    Sodio
    					    mg
    					    97
    					
    					    				
    			
                            
													


						
														
							
														Ingredienti per 10 vasetti da 80 ml
							

							
								

																	Cioccolato fondente
								
								
								
																	100
									g
																

								

							
								

																	Burro
								
								
								
																	60
									g
																

								

							
								

																	Zucchero
								
								
								
																	75
									
																

								

							
								

																	Uova
								
								
								(circa 1 medio)
																	55
									g
																

								

							
								

																	Fecola di patate
								
								
								
																	25
									g
																

								

							
								

																	Lievito in polvere per dolci
								
								
								
																	2
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per decorare
							

							
								

																	Panna fresca liquida
								
								
								
																	
									q.b.
																

								

							
								

																	Lamponi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le tortine al cioccolato in vasocottura cominciate mettendo fuori dal frigo tutti gli ingredienti da frigo, in questo modo potranno acclimatarsi. Poi setacciate in un colino la fecola di patate, il lievito per dolci 1 e il sale 2. Mescolate e tenete da parte 3.
									

								

															

																		
																															
											
										
																														
																		Sminuzzate il cioccolato 4 e lasciatelo sciogliere a bagnomaria mescolando di tanto in tanto affinché non bruci 5. Quando si sarà sciolto, spegnete e aggiungete il burro a pezzettini e amalgamate 6
									

								

															

																		
																															
											
										
																														
																		fino al completo scioglimento. Mettete in disparte il bagnomaria e proseguite con il resto dell’impasto 7. In una ciotola più capiente versate le uova e poi lo zucchero 8. Sbattete un paio di minuti con una frusta, giusto il tempo di far schiarire il composto 9
									

								

															

																		
																															
											
										
																														
																		e poi aggiungete il cioccolato fuso 10. Amalgamate bene e infine unite il mix di polveri 11 facendo attenzione che non si formino grumi 12.
									

								

															

																		
																															
											
										
																														
																		Riempite circa 10 vasetti della capacità di 80 ml, non imburrateli così favorirete la stratificazione 13. Chiudete i vasetti con la guarnizione 14 e poi con i gancetti in modo da assicurarvi il sottovuoto 15.
									

								

															

																		
																															
											
										
																														
																		Cuocete in forno statico già caldo a 160° per circa 25 minuti. A fine cottura lasciate raffreddare completamente i vasetti fuori dal forno prima di aprirli; per aprirli, sganciate le sicure mantenendo una mano sul coperchio, con l'altra poi tirate la linguetta e rimuovete il coperchio. Decorate le vostre tortine al cioccolato in vasocottura 16. Noi abbiamo scelto di montare un po’ di panna senza zucchero. Dopodiché basterà versarla con il cucchiaino formando una piccola quenelle 17 e infine guarnite 1 lampone per vasetto (magari diviso a metà se preferite). Ecco pronte le vostre tortine al cioccolato in vasocottura: buon peccato di gola a voi 18!
									

								

							
					    