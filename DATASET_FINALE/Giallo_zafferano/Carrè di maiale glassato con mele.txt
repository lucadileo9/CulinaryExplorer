Difficoltà: Facile
Volete portare in tavola un secondo di carne classico ma con un  tocco originale in più? Nel vostro menu non può mancare il carrè di maiale glassato con mele. In questa ricetta infatti il carrè, uno dei tagli di carne più pregiati, viene arricchito da una golosa glassa a base di miele, spezie e succo d'arancia, che crea una crosta croccante e conferisce una particolare nota agrodolce al piatto. Ma le sorprese non finiscono qui! Il carrè di maiale glassato, infatti, è cotto e accompagnato da piccole mele polpose che ben si sposano col sapore deciso e forte della carne di maiale. Ideale per essere preparato per un pranzo della domenica in compagnia o per un'occasione speciale, questo gustoso connubio tra dolce e salato riuscirà a stupire i vostri ospiti!


						
						

														INGREDIENTI
							
							                            
                                
    								
    									
    										
    										474
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    474
    					
    					    					    					
    					    Carboidrati
    					    g
    					    48.2
    					
    					    					    					
    					      di cui zuccheri
    					    g
    					    48
    					
    					    					    					
    					    Proteine
    					    g
    					    25.5
    					
    					    					    					
    					    Grassi
    					    g
    					    20
    					
    					    					    					
    					      di cui saturi
    					    g
    					    5.1
    					
    					    					    					
    					    Fibre
    					    g
    					    6.9
    					
    					    					    					
    					    Colesterolo
    					    mg
    					    103
    					
    					    					    					
    					    Sodio
    					    mg
    					    704
    					
    					    				
    			
                            
													


						
														
							
														Ingredienti per il carrè
							

							
								

																	Carrè di maiale
								
								
								
																	1
									kg
																

								

							
								

																	Mele
								
								
								
																	11
									
																

								

							
								

																	Brodo vegetale
								
								
								
																	300
									ml
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Cipolle
								
								
								
																	1
									
																

								

							
								

																	Rosmarino
								
								
								
																	2
									rametti
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la glassa
							

							
								

																	Miele
								
								
								
																	90
									ml
																

								

							
								

																	Succo d'arancia
								
								
								
																	1
									
																

								

							
								

																	Paprika
								
								
								
																	1
									cucchiaino
																

								

							
								

																	Cannella in polvere
								
								
								
																	1
									cucchiaino
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il carrè di maiale glassato con mele iniziate con la pulitura delle costine. Con un coltello eliminate la carne tra le ossa sporgenti (1-2). Una volta terminata questa operazione, mettete da parte i pezzettini che vi sono avanzati. Ponete in una pentola capiente l’olio e la carne 3.
									

								

															

																		
																															
											
										
																														
																		aggiungete i rametti di rosmarino e rosolate a fuoco medio la carne per qualche minuto, girandola da entrambi i lati finchè avrà preso colore 4; salate e pepate a vostro piacimento. Nel frattempo tagliate grossolanamente la costa di sedano, la cipolla, la carota e i pezzettini di carne che avevate tenuto da parte in precedenza 5. Unite al carrè le verdure tagliate e la carne e lasciate rosolare brevemente 6.
									

								

															

																		
																															
											
										
																														
																		Coprite la carne con il brodo vegetale (trovate qui la scheda del brodo vegetale) 7 e proseguite la cottura coprendo con un coperchio 8; fate cuocere la carne per circa 1 ora. Nel frattempo preparate la glassa: spremete un'arancia 9;
									

								

															

																		
																															
											
										
																														
																		in un pentolino fate scaldare a fuoco basso il miele per qualche minuto, perchè diventi liquido. Unite il succo d’arancia, filtrandolo con un colino 10, mescolate bene con una spatola di legno e aggiungete un cucchiaino di cannella 11 e uno di paprika 12. Quando la glassa si sarà addensata, spegnete il fuoco e mettetela da parte.
									

								

															

																		
																															
											
										
																														
																		Quando la carne sarà cotta, trasferitela in una pirofila capiente; lavate bene le mele e distribuitele intere nella pirofila una accanto all'altra intorno al carrè. Aggiungete una piccola parte del fondo di cottura per inumidire la carne 13 e con un pennello da cucina cospargete in maniera uniforme la carne con la glassa al miele e spezie 14. Mettete il carrè in forno statico preriscaldato a 240° per 15 minuti fino a quando sarà ben dorato 15.
									

								

															

																		
																															
											
										
																														
																		Glassate nuovamente la carne 16 e fatela cuocere in forno sempre a 240° per 15 minuti; ripetete la stessa operazione una terza volta: in questo modo il carrè si abbrustolirà leggermente. Quando l’arrosto e le mele avranno acquisito una bella doratura, il carrè di maiale è pronto. Infine frullate il fondo di cottura avanzato insieme alle verdure 17 e servitelo insieme al carrè di maiale glassato con mele 18.
									

								

							
					    