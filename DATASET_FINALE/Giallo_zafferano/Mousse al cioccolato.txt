Difficoltà: Media



																							
									
								
								

								
								La mousse al cioccolato è uno dei dolci al cucchiaio più classici, che piace sempre a tutti. Non si sa con esattezza quale sia la sua origine, ma l'unica cosa certa è che nel 1755 comparve per la prima volta all'interno del ricettario "Les soupers de la cour" del cuoco francese Menon. Da questa data la mousse al cioccolato ha conquistato il palato di tantissimi italiani e non solo... sarà merito delle microscopiche bollicine d'aria racchiuse all'interno che la rendono così leggera e ariosa? O per il suo gusto dolce e amaro che non stanca mai? Probabilmente l'unione delle due cose ha reso questa crema così famosa. E come tutte le ricette più amate esistono molti modi per realizzarla, ma principalmente due sono le tecniche più usate, una senza uova e quella che vi proponiamo oggi. Insieme al Maestro Iginio Massari vi spiegheremo come realizzare una mousse al cioccolato partendo da una base di crema inglese e aggiungendo della panna appena montata. Il risultato sarà incredibile, otterrete una mousse lucida dalla consistenza vellutata e spumosa. A questo punto date sfogo alla fantasia, gustate la mousse nelle coppette o utilizzatela per creare un dolce più articolato, come la nostra torta moderna! E se amate questo genere di dessert, provate le diverse varianti:

Mousse al cioccolato bianco
Mousse al caffè
Mousse la cioccolato e aroma di vaniglia
Mousse di cioccolato e peperoncino
Mousse di fragole
Mousse allo yogurt e albicocche 
Namelaka

							
							
								
									
										
											
										
									
									Iscriviti al canale WhatsApp e attiva le notifiche
								
							

							

                            
							                                                    

					        Preparazione
					    