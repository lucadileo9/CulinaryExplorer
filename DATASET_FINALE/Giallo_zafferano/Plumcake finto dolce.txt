Difficoltà: Facile
Il plumcake finto dolce è un antipasto sfizioso per portare in tavola un insolito plumcake. Solitamente questo dolce di forma rettangolare viene preparato in Germania con una base di frolla e prugne; la versione all'inglese invece è ottima per una morbida e profumata colazione. Anche noi siamo soliti prepararlo come dessert o merenda dolce, ma oggi vi proponiamo il plumcake finto dolce, una variante salata soffice e colorata: al posto dei canditi, ci sono piselli, prosciutto cotto e pomodorini secchi. E per rendere Il plumcake ancora più "finto" dolce, una golosa glassatura alla crema al parmigiano che non solo darà più sapore alla preparazione ma renderà il vostro plumcake finto dolce molto scenografico!


						
						

														INGREDIENTI
							
							                            
                                
    								
    									
    										
    										562
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    562
    					
    					    					    					
    					    Carboidrati
    					    g
    					    31.1
    					
    					    					    					
    					      di cui zuccheri
    					    g
    					    6.6
    					
    					    					    					
    					    Proteine
    					    g
    					    29.6
    					
    					    					    					
    					    Grassi
    					    g
    					    35.5
    					
    					    					    					
    					      di cui saturi
    					    g
    					    17.62
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    161
    					
    					    					    					
    					    Sodio
    					    mg
    					    776
    					
    					    				
    			
                            
													


						
														
							
														Ingredienti per l'impasto (per uno stampo da 26x11)
							

							
								

																	Panna fresca liquida
								
								
								
																	100
									ml
																

								

							
								

																	Latte intero
								
								
								
																	100
									ml
																

								

							
								

																	Olio extravergine d'oliva
								
								
								
																	60
									ml
																

								

							
								

																	Uova
								
								
								medie
																	3
									
																

								

							
								

																	Farina 00
								
								
								
																	200
									g
																

								

							
								

																	Caciocavallo
								
								
								
																	100
									g
																

								

							
								

																	Parmigiano Reggiano DOP
								
								
								da grattugiare
																	100
									g
																

								

							
								

																	Prosciutto cotto
								
								
								a cubetti
																	100
									g
																

								

							
								

																	Pisellini
								
								
								
																	70
									g
																

								

							
								

																	Pomodori secchi sott'olio
								
								
								
																	50
									g
																

								

							
								

																	Lievito istantaneo per preparazioni salate
								
								
								
																	15
									g
																

								

							
								

																	Noce moscata
								
								
								
																	
									q.b.
																

								

							
														
							
						
														
							
														Per la crema al parmigiano
							

							
								

																	Parmigiano Reggiano DOP
								
								
								da grattugiare
																	200
									g
																

								

							
								

																	Latte intero
								
								
								
																	500
									ml
																

								

							
								

																	Burro
								
								
								
																	50
									g
																

								

							
								

																	Farina 00
								
								
								
																	50
									g
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il plumcake finto dolce iniziate setacciando la farina in una ciotola, poi aggiungete il lievito per preparazioni salate 1. Quindi unite i formaggi grattugiati 2, i piselli e i cubetti di cotto 3.
									

								

															

																		
																															
											
										
																														
																		Aggiungete il caciocavallo a cubetti, poi scolate e tamponate su carta da cucina i pomodorini secchi per eliminare l'olio in eccesso; dopodiché tagliateli a pezzetti e aggiungeteli agli altri ingredienti 4. Mescolate con un cucchiaio di legno il composto 5 e tenetelo da parte. Intanto in un'altra ciotolina, versate le uova, aggiungete il latte e la panna 6
									

								

															

																		
																															
											
										
																														
																		e lavorate gli ingredienti con una frusta 7. Quando avrete montato le uova, unite l'olio a filo 8, mescolate il tutto e salate e pepate a piacere 9.
									

								

															

																		
																															
											
										
																														
																		Spolverate con della noce moscata grattugiata 10, mescolate e unite le uova sbattute con il latte agli altri ingredienti secchi 11. Mescolate il tutto con il cucchiaio di legno e trasferitelo in uno stampo da plumcake da 26x11, imburrato e foderato con carta da forno 12, livellando il composto con una spatola. Cuocete il plumcake finto dolce in forno statico preriscaldato a 180° per 40 minuti (160° per 30-35 minuti se forno ventilato).
									

								

															

																		
																															
											
										
																														
																		Una volta cotto sfornatelo 13 e fatelo raffreddare prima di sformarlo. Mentre il plumcake cuoce in forno, dedicatevi alla crema al parmigiano: in una casseruola versate il burro 14 e fatelo sciogliere a fuoco dolce. Poi versate la farina setacciata a pioggia 15
									

								

															

																		
																															
											
										
																														
																		e mescolate con una frusta e lasciate dorare la farina fino ad ottenere il roux 16. A questo punto unite la noce moscata grattugiata e il latte precedentemente scaldato a filo continuando a mescolare con la frusta 17, poi aggiungete anche il Parmigiano grattugiato 18.
									

								

															

																		
																															
											
										
																														
																		Quando la crema si sarà addensata 19, spegnete il fuoco e copritela con pellicola a contatto per non farla asciugare. Potete sformare il plumcake finto dolce su un piatto da portata e glassatelo con questa deliziosa crema al parmigiano (20-21)!
									

								

							
					    