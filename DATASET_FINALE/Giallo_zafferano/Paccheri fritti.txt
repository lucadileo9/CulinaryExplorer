Difficoltà: Media
Ottimi come finger food durante un buffet o un aperitivo, i paccheri fritti stupiranno i vostri ospiti. Semplici da preparare, traggono ispirazione da una ricetta partenopea. Gli “schiaffoni” vengono chiamati a Napoli, ripieni e fritti sono una goduria per il palato. Le dimensioni e la corposa consistenza fanno dei paccheri un formato di pasta particolarmente adatto ad accogliere una farcitura avvolgente, che può essere a base di carne, come nella ricetta dei paccheri ripieni con salsiccia e funghi, di pesce oppure vegetariana, come in questo caso. La cremosità della ricotta si sposa con il sapore deciso del pecorino, e ad ogni boccone preparatevi ad assaporare una cascata di mozzarella filante. Per ottenere una croccantezza perfetta abbiamo optato per una doppia panatura in uovo e pangrattato. I vostri amici stanno arrivando? Per un tocco originale servite i vostri paccheri fritti adagiandoli nei bicchierini con un fondo di salsa di pomodoro e una fogliolina di basilico. Preparatene in abbondanza…i paccheri fritti sono come le ciliegie, uno tira l’altro.


						
						

														INGREDIENTI
							
													


						
														
							
														Ingredienti per 12 paccheri
							

							
								

																	Paccheri
								
								
								
																	12
									
																

								

							
								

																	Mozzarella di bufala
								
								
								
																	100
									g
																

								

							
								

																	Ricotta di bufala
								
								
								
																	200
									g
																

								

							
								

																	Pecorino
								
								
								(da grattugiare)
																	50
									g
																

								

							
								

																	Latte
								
								
								
																	40
									g
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per la salsa di pomodoro
							

							
								

																	Passata di pomodoro
								
								
								
																	250
									g
																

								

							
								

																	Scalogno
								
								
								
																	5
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Acqua
								
								
								
																	20
									g
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per impanare
							

							
								

																	Uova
								
								
								
																	2
									
																

								

							
								

																	Latte intero
								
								
								
																	1
									cucchiaio
																

								

							
								

																	Pangrattato
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi
								
								
								
																	1
									l
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i paccheri fritti iniziate dalla preparazione del sugo. Tritate finemente lo scalogno e fatelo appassire insieme ad un filo d’olio sul fuoco moderato 1, aggiungete la passata di pomodoro 2, l’acqua 3, mescolate e lasciate cuocere a fuoco basso per circa 20 minuti.
									

								

															

																		
																															
											
										
																														
																		Nel frattempo dedicatevi alla preparazione del ripieno. Tritate finemente la mozzarella 4 e unitela alla ricotta in una ciotola 5 Aggiungete anche il sale,il pepe e il pecorino grattugiato 6.
									

								

															

																		
																															
											
										
																														
																		Tritate grossolanamente il basilico e aggiungetelo al composto di ricotta 7, unite il latte 8 e lavorate bene il composto con un cucchiaio per amalgamare tutti gli ingredienti 9.
									

								

															

																		
																															
											
										
																														
																		Cuocete i paccheri in abbondante acqua bollente, salata a piacere 10, e scolateli 5 minuti prima del termine della cottura 11. Una volta scolati, posizionateli su un canovaccio pulito e lasciateli asciugare 12.
									

								

															

																		
																															
											
										
																														
																		Nel frattempo trasferite il composto di ricotta in un sac-a-pochè e utilizzatelo per riempire i vostri paccheri 13. Una volta terminato di riempire tutti i paccheri 14 dedicatevi alla preparazione della panatura. Sbattete le uova in una ciotolina 15.
									

								

															

																		
																															
											
										
																														
																		Aggiungete il sale, il latte e sbattere nuovamente 16. A questo punto ripassate ogni pacchero ripieno prima nell’uovo 17 e poi nel pangrattato 18.
									

								

															

																		
																															
											
										
																														
																		Ripetete l’operazione, facendo quindi una doppia panatura, ripassando ogni pacchero prima nell’uovo e poi nel pangrattato 19. Continuate in questo modo fino a terminare tutti i paccheri e riponeteli su un vassoio 20. Mettete sul fuoco a scaldare l'olio di semi, controllando che raggiunga la temperatura di 170° con l'aiuto di un termometro da cucina. Quando l’olio avrà raggiunto la giusta temperatura tuffate un paio di paccheri per volta 21.
									

								

															

																		
																															
											
										
																														
																		Lasciateli friggere per un paio di minuti finché non saranno ben dorati 22. Scolateli dall’olio in eccesso e posizionateli su della carta assorbente 23. Servite i vostri paccheri fritti ben caldi posizionaldoli in un bicchierino con un fondo di salsa di pomodoro e una foglia di basilico 24.
									

								

							
					    