Difficoltà: Facile
Oggi vi proponiamo la base delle vostre torte furbe: la ricetta della crostata morbida, per tutte le golose occasioni! Ciò che rende questo dolce davvero unico è la cottura nello stampo furbo, che permettera di ottenere una cavità al centro della torta. In questo modo non avrete bisogno di tagliare il dolce, ma potrete farcirlo direttamente con la crema che più amate e decorarlo con frutta o cioccolato. Ma come si prepara la crostata morbida? Basteranno pochi ingredienti e seguendo i nostri step sarà semplicissimo... non potrete sbagliare, passo dopo passo sforneremo insieme una buonissima torta!


												
						
						

														INGREDIENTI
							
							                            
                                
    								
    									
    										
    										310
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    310
    					
    					    					    					
    					    Carboidrati
    					    g
    					    40.3
    					
    					    					    					
    					      di cui zuccheri
    					    g
    					    16.4
    					
    					    					    					
    					    Proteine
    					    g
    					    5.5
    					
    					    					    					
    					    Grassi
    					    g
    					    14.1
    					
    					    					    					
    					      di cui saturi
    					    g
    					    8.27
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    93
    					
    					    					    					
    					    Sodio
    					    mg
    					    23
    					
    					    				
    			
                            
													


						
							
														Ingredienti (per uno stampo da 22 cm di diametro)
							

							
								

																	Burro
								
								
								morbido
																	120
									g
																

								

							
								

																	Uova
								
								
									(2 medie)
																	120
									g
																

								

							
								

																	Farina 00
								
								
								
																	250
									g
																

								

							
								

																	Zucchero
								
								
								
																	120
									g
																

								

							
								

																	Lievito in polvere per dolci
								
								
								
																	8
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la crostata morbida (base) in una ciotola versate il burro morbido a pezzetti 1 e iniziate a lavorarlo con le fruste elettriche. Appena si sarà ammorbidito aggiungete lo zucchero 2 e continuate a montare il composto fino a che non sarà cremoso. Aggiungete il primo uovo 3 e lavorate con le fruste elettriche sino a che non sarà ben assorbito.
									

								

															

																		
																																											
											
										
																						
											
										
																						
											
										
																																										
																		Aggiungete poi anche il secondo uovo 4 e lavorate sino a che anche questo non sarà completamente amalgamato. Unite ora il lievito 5 e una parte della farina 6. Mescolate ancora con le fruste elettriche.
									

								

															

																		
																																											
											
										
																						
											
										
																						
											
										
																																										
																		Aggiungete poi la farina rimasta 7 e mescolate con una spatola 8, sino a che non avrete ottenuto un composto omogeneo 9.
									

								

															

																		
																																											
											
										
																						
											
										
																						
											
										
																																										
																		Adesso versatelo in uno stampo furbo da 22 cm, precedentemente imburrato, e livellatelo con una spatolina a gomito 10. Infornate in forno statico gia caldo a 180° per circa 25 minuti. Una volta pronta la crostata, sfornate e lasciate intiepidire a temperatura ambiente 11. Quando sarà completamente fredda potrete capovolgerla su un piatto 12 e farcirla come preferite!
									

								

							
					    