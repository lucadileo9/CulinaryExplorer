Difficoltà: Molto facile
Per l'aperitivo di tutti i giorni o per uno spuntino spezzafame preparate questi buonissimi ceci croccanti... una ricetta vegana, facilissima da preparare! Per questo snack così sfizioso occorrono pochissimi ingredienti. Potrete usare i ceci in barattolo, o quelli cotti da voi, l'importante è che siano ben scolati prima di essere conditi: la farina infatti serve ad assorbire tutta l'acqua che ricopre i ceci, solo in questo modo otterrete una consistenza croccante, davvero piacevole. Per aromatizzare i ceci abbiamo utilizzato paprika, rosmarino, origano e timo ma potrete scegliere qualsiasi tipo di spezia o erba aromatica per personalizzarli secondo i vostri gusti. I ceci croccanti sono ottimi da gustare da soli, ma potrete usarli anche per arricchire un'insalata, una bowl di riso o una pasta come gli spaghetti integrali con crema di avocado e ceci croccanti. Scopriamo insieme tutti i passaggi per prepararli!


												
						
						

														INGREDIENTI
							
							                            
                                
    								
    									
    										
    										263.5
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    263.5
    					
    					    					    					
    					    Carboidrati
    					    g
    					    27.4
    					
    					    					    					
    					      di cui zuccheri
    					    g
    					    1.7
    					
    					    					    					
    					    Proteine
    					    g
    					    9.3
    					
    					    					    					
    					    Grassi
    					    g
    					    13
    					
    					    					    					
    					      di cui saturi
    					    g
    					    1.4
    					
    					    					    					    					
    					    Colesterolo
    					    mg
    					    7.3
    					
    					    					    					
    					    Sodio
    					    mg
    					    486
    					
    					    				
    			
                            
													


						
							
							

							
								

																	Ceci precotti
								
								
								(peso sgocciolato)
																	250
									g
																

								

							
								

																	Farina 00
								
								
								
																	10
									g
																

								

							
								

																	Paprika dolce
								
								
								
																	1
									cucchiaino
																

								

							
								

																	Timo
								
								
								secco
																	1
									cucchiaino
																

								

							
								

																	Rosmarino
								
								
								secco
																	1
									cucchiaino
																

								

							
								

																	Origano
								
								
								secco
																	1
									cucchiaio
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Versate i ceci ben scolati in una ciotola, unite la farina 1 e mescolate 2. Unite la paprika 3.
									

								

															

																		
																																											
											
										
																						
											
										
																						
											
										
																																										
																		Aggiungete il rosmarino 4, il timo 5 e l'origano 6.
									

								

															

																		
																																											
											
										
																						
											
										
																						
											
										
																																										
																		Regolate di sale 7 e versate un giro d'olio 8. Mescolate per amalgamare e condire tutti i ceci in maniera uniforme 9.
									

								

															

																		
																																											
											
										
																						
											
										
																						
											
										
																																										
																		Distribuite i ceci in una teglia rivestita di carta forno in modo che non si sovrappongano e che siano distanti l’uno dall’altro 10. Condite con un altro filo di olio 11 e cuocete in forno preriscaldato a 200° in modalità ventilata per 30 minuti, scuotendo la teglia un paio di volte durante la cottura, in modo da girarli. Se non dovessero essere abbastanza dorati azionate il grill per 5 minuti. Lasciate raffreddare i vostri ceci croccanti al forno prima di servirli 12!
									

								

							
					    