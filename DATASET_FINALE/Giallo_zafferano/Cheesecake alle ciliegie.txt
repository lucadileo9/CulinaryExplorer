Difficoltà: Media
Tutti noi, almeno una volta, abbiamo avuto il piacere di assaporare una cheesecake. Che sia alla Nutella, al torrone, al cioccolato o alle fragole, il suo sapore inconfondibile ci lascia sempre soddisfatti. Questo dolce made in USA, infatti, è uno dei dessert più graditi in casa e più richiesti al ristorante. In questa ricetta vi proponiamo la versione con uno dei frutti della tarda primavera-estate per eccellenza: le ciliegie. Parte dei frutti succosi vengono amalgamati alla crema a base di ricotta e formaggio spalmabile; i restanti serviranno per creare la vostra scenografica copertura alle ciliegie. Golosa, irresistibile, deliziosamente fresca e perfetta per una merenda in compagnia, anche come torta di compleanno estiva. Potrete preparare questa prelibatezza anche fuori stagione, usando delle ciliegie sciroppate, anche se in dose minore, in quanto molto zuccherate. Allora, cos’aspettate? Incantate i vostri ospiti con la cheesecake alle ciliegie. Però prima avvertiteli: dopo il primo boccone, sarà dura fermarsi. Assaggiare per credere!


						
						

														INGREDIENTI
							
							                            
                                
    								
    									
    										
    										600
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    600
    					
    					    					    					
    					    Carboidrati
    					    g
    					    64.6
    					
    					    					    					
    					      di cui zuccheri
    					    g
    					    52.3
    					
    					    					    					
    					    Proteine
    					    g
    					    13
    					
    					    					    					
    					    Grassi
    					    g
    					    32.2
    					
    					    					    					
    					      di cui saturi
    					    g
    					    19.31
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    126
    					
    					    					    					
    					    Sodio
    					    mg
    					    234
    					
    					    				
    			
                            
													


						
														
							
														Ingredienti per la base (per uno stampo da 22 cm)
							

							
								

																	Biscotti Digestive
								
								
								
																	180
									g
																

								

							
								

																	Burro
								
								
								
																	100
									g
																

								

							
														
							
						
														
							
														per la crema
							

							
								

																	Ricotta vaccina
								
								
								
																	750
									g
																

								

							
								

																	Formaggio fresco spalmabile
								
								
								
																	250
									g
																

								

							
								

																	Zucchero a velo
								
								
								
																	50
									g
																

								

							
								

																	Ciliegie
								
								
								( + 50 g  di sciroppo ottenuto dalla cottura)
																	20
									
																

								

							
								

																	Gelatina in fogli
								
								
								
																	10
									g
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														per la copertura
							

							
								

																	Ciliegie
								
								
								(+ 300 g di sciroppo ottenuto dalla cottura)
																	780
									g
																

								

							
								

																	Zucchero
								
								
								semolato
																	200
									g
																

								

							
								

																	Succo di limone
								
								
								
																	70
									g
																

								

							
								

																	Scorza di limone
								
								
								
																	1
									
																

								

							
								

																	Gelatina in fogli
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la cheesecake alle ciliegie, iniziate a preparare la base: fate sciogliere il burro a fuoco dolcissimo e lasciate intiepidire. Mettete i biscotti nel mixer 1 e azionate le lame fino a sminuzzarli finemente in modo da ottenere una polvere sottile; trasferite il composto in una ciotola 2 e versateci il burro intiepidito 3. Amalgamate il tutto.
									

								

															

																		
																															
											
										
																														
																		Versate il composto ottenuto in uno stampo a cerniera da 22 cm di diametro foderato con carta forno 4 e, con il dorso di un cucchiaio, premete bene il composto sul fondo dello stampo così da ottenere una base compatta e liscia 5. Fate riposare il composto in freezer per almeno mezz'ora in modo che la base diventi solida. Nel frattempo, procedete alla preparazione della copertura: lavate e denocciolate 900 g di ciliegie 6.
									

								

															

																		
																															
											
										
																														
																		Tenetene da parte una ventina 7 che potrete tagliare a fettine 8. Le restanti (780 g circa) versatele in un pentolino e aggiungete lo zucchero 9.
									

								

															

																		
																															
											
										
																														
																		Grattugiate la scorza di un limone 10, mescolate 11 e versate 70 g di succo di limone 12.
									

								

															

																		
																															
											
										
																														
																		Mescolate ancora e cuocete per circa 10 minuti a fiamma media 13, poi potrete scolare le ciliegie e tenerle da parte per farle intiepidire, raccogliendo lo sciroppo ottenuto dalla cottura che andrà diviso in due parti 14: 50 g andranno per la crema, 300 g serviranno per la copertura finale. Passate alla crema: setacciate la ricotta 15.
									

								

															

																		
																															
											
										
																														
																		Versate il formaggio spalmabile 16, poi aggiungete i semini di una bacca di vaniglia e lo zucchero a velo 17 e mescolate per amalgamare il tutto 18.
									

								

															

																		
																															
											
										
																														
																		Lasciate 10 g di fogli di gelatina in ammollo in una ciotolina con acqua fredda per circa 10 minuti. Intanto scaldate 50 g di sciroppo in un pentolino 20; quando sarà caldo spegnete il fuoco e unite la gelatina strizzata delicatamente 20. Mescolate perché si sciolga completamente e fate leggermente intiepidire prima di unirla alla crema di formaggio 21.
									

								

															

																		
																															
											
										
																														
																		Versate nella stessa ciotola anche le 20 ciliegie tenute da parte e tagliate a fettine 22, mescolate il tutto con energia dall'alto verso il basso 23. Ora riprendete la base oramai compattata, versate la crema 24 e conservate la cheesecake in frigo per almeno 2 ore.
									

								

															

																		
																															
											
										
																														
																		Mettete in ammollo 10 g di gelatina in acqua fredda (come fatto in precedenza) e intanto scaldate il restante sciroppo delle ciliegie (300 g) in un pentolino 25. Una volta caldo, spegnete il fuoco e versate la gelatina strizzata 26, mescolando accuratamente per farla sciogliere del tutto 27.
									

								

															

																		
																															
											
										
																														
																		Una volta che il composto sarà intiepidito, versatelo sulle ciliegie cotte 28, mescolate e versate il tutto sulla cheesecake oramai rassodata 29. Utilizzate una spatola per distribuire le ciliegie sulla superficie in modo uniforme, quindi rimettete in frigo per circa 2-3 ore prima di gustare la vostra cheesecake alle ciliegie 30!
									

								

							
					    