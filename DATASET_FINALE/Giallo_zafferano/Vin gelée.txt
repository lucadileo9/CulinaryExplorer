Difficoltà: Facile
Chi ha detto che il vin brulé si può gustare solo d'inverno?
In questa ricetta noi di GialloZafferano proponiamo una versione alternativa per un originale dessert al cucchiaio: il vin gelée. Una piccola delizia da proporre ai vostri ospiti come fine pasto leggero e profumato, un dolce natalizio in monoporzione che ne racchiude tutti i profumi.
Il vin gelée conquisterà il palato con un ricco bouquet di spezie: la cannella, i chiodi di garofano, l'anice, la noce moscata e i toni più agrumati della scorza di arancia e limone.
Questi sono i sapori che vengono aggiunti al vino, mentre cuoce in tegame, per arricchirlo di tutti gli aromi. Il vino così profumato e cotto viene poi filtrato e trasformato in una morbida e aromatica gelatina per essere gustato al cucchiaio.
Potrete scegliere di dare ai vostri vin gelée le forme più particolari e divertenti per portare in tavola questo dessert fresco e sorprendente!


												
						
						

														INGREDIENTI
							
							                            
                                
    								
    									
    										
    										214
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    214
    					
    					    					    					
    					    Carboidrati
    					    g
    					    28
    					
    					    					    					
    					      di cui zuccheri
    					    g
    					    27.9
    					
    					    					    					
    					    Proteine
    					    g
    					    1.1
    					
    					    					    					
    					    Grassi
    					    g
    					    0.5
    					
    					    					    					
    					      di cui saturi
    					    g
    					    0.13
    					
    					    					    					
    					    Fibre
    					    g
    					    1.1
    					
    					    					    					    					
    					    Sodio
    					    mg
    					    18
    					
    					    				
    			
                            
													


						
							
														Ingredienti per 8 stampini da 70 ml l'uno
							

							
								

																	Vino rosso
								
								
								corposo
																	1
									l
																

								

							
								

																	Zucchero
								
								
								
																	200
									g
																

								

							
								

																	Limoni
								
								
								non trattato
																	1
									
																

								

							
								

																	Arance
								
								
								non trattata
																	1
									
																

								

							
								

																	Noce moscata
								
								
								da grattugiare
																	½
									
																

								

							
								

																	Chiodi di garofano
								
								
								
																	5
									
																

								

							
								

																	Cannella in stecche
								
								
								
																	2
									
																

								

							
								

																	Anice stellato
								
								
								
																	2
									
																

								

							
								

																	Gelatina in fogli
								
								
								
																	15
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il vin gelée, iniziate dalla gelatina che servirà per dare la consistenza al dolce. In una ciotola fate ammollare i fogli di gelatina in acqua fredda per 10 minuti 1. Quindi sbucciate gli agrumi con l'aiuto di un pelapatate o con un coltellino cercando di prelevare solo la parte della buccia più esterna, non quella bianca 2. In una padella capiente versate lo zucchero 3 (potete già porla sul fornello ma tenetelo spento).
									

								

															

																		
																															
											
										
																														
																		Quindi aggiungete le bucce degli agrumi che avete ricavato 4. Poi aggiungete le stecche di cannella e i chiodi di garofano 5. Mettete l'anice stellato e grattugiate mezza noce moscata direttamente nella padella 6.
									

								

															

																		
																															
											
										
																														
																		A questo punto versate il vino rosso 7 e accendete il fuoco basso; mescolate con un cucchiaio di legno 8 e cuocete per 10 minuti portando ad ebollizione. Quindi spegnete il fuoco e filtrate il vino cotto con un colino a maglie strette per raccoglierlo in una ciotola capiente 9.
									

								

															

																		
																															
											
										
																														
																		Fate sgocciolare bene il liquido dal colino che ha trattenuto le spezie e le scorze degli agrumi usate in cottura 10; fate intiepidire il composto 11. Quindi riprendete i fogli di gelatina lasciati in ammollo, strizzateli accuratamente e versateli nel vino intiepidito 12.
									

								

															

																		
																															
											
										
																														
																		Mescolate per far sciogliere la gelatina 13. Quando si sarà completamente sciolta, con l'aiuto di un cucchiaio versate il composto negli appositi stampini della capacità di 70 ml l'uno 14, riempiendoli fin quasi all'orlo 15.
									

								

															

																		
																															
											
										
																														
																		Ora ponete gli stampini in frigo per almeno 3 ore perchè si rassodi il composto. Passato il tempo necessario, togliete gli stampini dal frigorifero e prima di sformarli, immergeteli ad uno ad uno in una pentolina con acqua bollente per pochi istanti in modo da sformarli più facilmente 16. Quindi capovolgeteli su un piattino da dessert e sfilate delicatamente lo stampo 17. Potete anche scegliere di presentare le gelatine di vin gelée insieme su un piatto da portata più grande e guarnirle con striscioline di scorza di limone 18!
									

								

							
					    