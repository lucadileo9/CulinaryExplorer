Difficoltà: Media
Budinoso e delicato, il crème caramel è un dessert al cucchiaioc he viene spesso associato al nostro latte alla portoghese, amato in tutto il mondo per la sua semplice bontà! Si tratta di un dolce dalle origini antiche che ricorda molto il flan de vanilla messicano, con cui condivide sia gli aromi che la tecnica del bagnomaria. Simile come consistenza a una panna cotta italiana, il crème caramel in realtà viene realizzato senza l’aggiunta di gelatina né di amidi: saranno le uova ad addensare il composto, che grazie a una cottura dolce e controllata vi restituiranno una texture perfetta, liscia e compatta ma allo stesso tempo avvolgente e vellutata. Accompagnate il crème caramel con panna montata o frutta fresca, oppure gustatelo così com’è per apprezzarlo in tutta la sua scioglievolezza!


						
						

														INGREDIENTI
							
							                            
                                
    								
    									
    										
    										370
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    370
    					
    					    					    					
    					    Carboidrati
    					    g
    					    50.6
    					
    					    					    					
    					      di cui zuccheri
    					    g
    					    50.5
    					
    					    					    					
    					    Proteine
    					    g
    					    7.9
    					
    					    					    					
    					    Grassi
    					    g
    					    15
    					
    					    					    					
    					      di cui saturi
    					    g
    					    5.9
    					
    					    					    					
    					    Fibre
    					    g
    					    195
    					
    					    					    					    					
    					    Sodio
    					    mg
    					    50
    					
    					    				
    			
                            
													


						
														
							
														Ingredienti per 6 stampini (della capacità di 180 ml)
							

							
								

																	Latte intero
								
								
								
																	450
									g
																

								

							
								

																	Panna fresca liquida
								
								
								
																	150
									g
																

								

							
								

																	Zucchero
								
								
								
																	120
									g
																

								

							
								

																	Uova
								
								
								(circa 4 medie)
																	220
									g
																

								

							
								

																	Tuorli
								
								
								(circa 1 medio)
																	20
									g
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														per il caramello
							

							
								

																	Zucchero
								
								
								
																	150
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il creme caramel, per prima cosa preparate il caramello: versate lo zucchero in un pentolino dal fondo spesso 1 e fatelo sciogliere a fiamma medio-bassa senza mescolare, ma limitandovi a roteare il pentolino 2. Quando il caramello sarà diventato di colore ambrato, versatelo con attenzione in 6 stampini della capacità di 180 ml che avrete sistemato dentro una teglia dai bordi alti, e ruotateli per distribuirlo sulla base 3. Mettete gli stampini da parte e proseguite con la ricetta.
									

								

															

																		
																															
											
										
																														
																		Versate il latte in una ciotola e aggiungete sia i semi che il baccello di vaniglia 4 5, poi portatelo a sfiorare il bollore all'interno di un pentolino 6. Una volta raggiunto il bollore, spegnete e lasciate in infusione per mezz’ora.
									

								

															

																		
																															
											
										
																														
																		Trascorso questo tempo rimuovete il baccello di vaniglia 7 e aggiungete la panna 8, mescolate e tenete un attimo da parte. In una ciotola a parte sbattete le uova con lo zucchero, ma senza montarle per evitare che incorporino aria 9.
									

								

															

																		
																															
											
										
																														
																		A questo punto versate lentamente a filo il composto di latte e panna, filtrandolo attraverso un colino 10, poi mescolate ancora con una frusta per ottenere un composto omogeneo 11. Riprendete la teglia con gli stampini e distribuite il composto ottenuto all’interno aiutandovi con un mestolo 12.
									

								

															

																		
																															
											
										
																														
																		Versate dell’acqua bollente nella teglia fino a coprire un terzo degli stampini 13. Cuocete quindi a bagnomaria in forno statico preriscaldato a 180° per circa 50 minuti. Una volta cotti, lasciate intiepidire 14 e trasferite gli stampini in frigorifero a raffreddare per almeno 4 ore. Trascorso il tempo di raffreddamento, sformate i creme caramel aiutandovi con la lama di un coltellino per staccare meglio dai bordi e servite 15!
									

								

							
					    