Difficoltà: Molto facile
Trifolate, in versione frittella o semplicemente fritte le zucchine sono sempre gustose e giustamente amate, oggi vi suggeriamo un'altra alternativa: la ricetta delle zucchine in pastella. Un modo molto veloce e sfizioso per preparare questo ortaggio estremamente versatile in cucina. Abbiamo scelto di regalarvi una vera e propria coccola grazie alla speciale panatura che vi suggeriamo. Non utilizziamo la classica farina di grano ma la semola che risulterà molto croccante dopo la frittura. E della pastella vogliamo parlarne? Poche gocce di limone per una speciale e fresca fragranza. Ah, dovete proprio provare queste zucchine in pastella, resterete esterrefatti!


						
						

														INGREDIENTI
							
							                            
                                
    								
    									
    										
    										586
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    586
    					
    					    					    					
    					    Carboidrati
    					    g
    					    27.6
    					
    					    					    					
    					      di cui zuccheri
    					    g
    					    1.9
    					
    					    					    					
    					    Proteine
    					    g
    					    5.2
    					
    					    					    					
    					    Grassi
    					    g
    					    50.6
    					
    					    					    					
    					      di cui saturi
    					    g
    					    10.13
    					
    					    					    					
    					    Fibre
    					    g
    					    2.5
    					
    					    					    					    					
    					    Sodio
    					    mg
    					    291
    					
    					    				
    			
                            
													


						
														
							
							

							
								

																	Zucchine
								
								
								
																	400
									g
																

								

							
								

																	Sale grosso
								
								
								
																	
									q.b.
																

								

							
								

																	Olio di semi di arachide
								
								
								
																	500
									g
																

								

							
														
							
						
														
							
														Per la pastella
							

							
								

																	Semola di grano duro rimacinata
								
								
								
																	140
									g
																

								

							
								

																	Acqua gassata
								
								
								freddissima
																	220
									g
																

								

							
								

																	Succo di limone
								
								
								
																	10
									gocce
																

								

							
								

																	Olio extravergine d'oliva
								
								
								
																	1
									cucchiaio
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le zucchine in pastella cominciate proprio da queste. Dopo averle sciacquate e asciugate, privatele delle estremità 1 e tagliatele a rondelle piuttosto sottili 2. Sistematele in un colapasta e cospargetele di sale: lasciatele riposare per 30 minuti, in questo modo perderanno parte dell’acqua di vegetazione 3. 
									

								

															

																		
																															
											
										
																														
																		Preparate la pastella versando in una ciotola la farina. Poi aggiungete l'acqua freddissima a filo, mentre mescolate con una frusta per non formare grumi, otterrete così una consistenza morbida e liscia 4. Spremete le gocce di limone 5 e versate un cucchiaio d’olio extravergine d’oliva 6.
									

								

															

																		
																															
											
										
																														
																		Sciacquate bene le zucchine 7 e stendetele su un canovaccio pulito oppure su carta assorbente. Tamponatele per asciugarle bene 8. Mettete a scaldare l'olio in una padella e quando avrà raggiunto la temperatura di 170° immergete poche fettine di zucchina nella pastella 9. 
									

								

															

																		
																															
											
										
																														
																		Tuffate nell’olio e lasciate dorare, ci vorranno pochi minuti 10. Quindi scolate su carta assorbente e salate in superficie 11. Buon appetito, le vostre zucchine in pastella sono pronte per essere gustate 12!
									

								

							
					    