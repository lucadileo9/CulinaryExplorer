Difficoltà: Media
I cestini di Parmigiano con insalata croccante alle mele sono uno sfizioso antipasto o un ricco e fresco contorno da usare come jolly nelle occasioni più speciali: dei gusci dorati e fragranti accolgono al loro interno un’insalatina invernale resa speciale dalle mele, il frutto più amato da grandi e piccini. Il tocco finale? Un filo di fondente glassa all’aceto balsamico, che dona al piatto profondità ed eleganza. Facili, versatili e d’effetto, i cestini di Parmigiano con insalata croccante alle mele con il loro mix agrodolce di sapidità e freschezza conquisteranno tutti! Per prepararli bastano pochi e semplici ingredienti, ma di ottima qualità: un buon aceto balsamico, delle mele croccanti e succose, un immancabile pizzico di fantasia…et voilà, la natura è servita!


						
						

														INGREDIENTI
							
							                            
                                
    								
    									
    										
    										328
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    328
    					
    					    					    					
    					    Carboidrati
    					    g
    					    14
    					
    					    					    					
    					      di cui zuccheri
    					    g
    					    13.7
    					
    					    					    					
    					    Proteine
    					    g
    					    21
    					
    					    					    					
    					    Grassi
    					    g
    					    20.9
    					
    					    					    					
    					      di cui saturi
    					    g
    					    11.7
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    54
    					
    					    					    					
    					    Sodio
    					    mg
    					    646
    					
    					    				
    			
                            
													


						
														
							
														Ingredienti per 4 cestini
							

							
								

																	Parmigiano Reggiano DOP
								
								
								grattugiato
																	240
									g
																

								

							
								

																	Mele Fuji
								
								
								
																	2
									
																

								

							
								

																	Radicchio
								
								
								lungo
																	80
									g
																

								

							
								

																	Spinaci
								
								
								novelli freschi
																	50
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la riduzione di aceto balsamico
							

							
								

																	Aceto balsamico
								
								
								
																	50
									g
																

								

							
								

																	Zucchero di canna
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cestini di Parmigiano con insalata di mele croccante, cominciate occupandovi della glassa: ponete in un pentolino l’aceto balsamico e lo zucchero di canna 1 e fate ridurre a fuoco medio-dolce per qualche minuto 2. Trasferite la riduzione in un biberon e mettetela in frigo a rassodare per almeno mezzora: raffreddandosi si addenserà e acquisirà la consistenza di una glassa. Intanto, procedete con la preparazione dei cestini. Spennellate con pochissimo burro una padellina del diametro di 16-18 cm 3 (se avete una buona padella antiaderente potete saltare questo passaggio, che però contribuirà a rendere più lucidi i cestini).
									

								

															

																		
																															
											
										
																														
																		Fatela scaldare leggermente e versatevi un quarto del Parmigiano previsto dalla ricetta, ossia 60 g 4. Distribuite uniformemente il Parmigiano in padella, aiutandovi con una spatola 5. Lasciate quindi fondere il formaggio, a fiamma non troppo alta, fino a quando comincia a fare le bollicine e assume un colore leggermente dorato 6.
									

								

															

																		
																															
											
										
																														
																		Togliete la padella dal fuoco e lasciate che il formaggio rapprenda un minuto. Aiutandovi con la spatola, staccate delicatamente dalla padella la cialda di Parmigiano che risulterà ancora piuttosto morbida 7 e adagiatela con un gesto rapido sul fondo capovolto di una ciotolina, che avrete precedentemente posto su un foglio di carta cucina 8 o su un piatto. Lasciate raffreddare completamente il cestino, nel frattempo procedete allo stesso modo con gli altri 3. Finiti tutti i cestini, lavate il radicchio e tagliatelo alla julienne 9.
									

								

															

																		
																															
											
										
																														
																		Ponetelo in una ciotolina e conditelo con l’olio 10 e il sale. Lavate quindi le mele, tagliatele a metà 11 ed eliminate il torsolo 12.
									

								

															

																		
																															
											
										
																														
																		Tagliate quindi le mele a fettine sottili 13. È il momento di comporre i piatti: ponete ogni cestino in un piattino e disponete a mezzaluna le fettine di mela su 2/3 del cestino 14. Aggiungete poi al centro spinacini 15
									

								

															

																		
																															
											
										
																														
																		e radicchio 16. Disponete sopra l’insalatina altre 3 fettine di mela 17, in corrispondenza dello spicchio di circonferenza rimasto libero. Infine guarnite con un filo di glassa di aceto balsamico ormai raffreddata: i vostri cestini di Parmigiano con insalata di mele croccante sono pronti 18!
									

								

							
					    