Difficoltà: Facile
"Spaghetti, pollo, insalatina e una tazzina di caffè" cantava Fred Bongusto... e se quel pollo e quella insalatina fossero trasformati in un piatto sorprendente e originale? Abbiamo raccolto il guanto della sfida e dalla nostra cucina sono arrivate le strisce di pollo alla melagrana. Un secondo piatto, o antipasto, colorato e sfizioso in cui il retrogusto leggermente acidulo della melagrana incontra la delicatezza delle carni del pollo adagiato su un letto di insalatina mista. Una combinazione insolita tra le preparazioni di carne e frutta, come quella al limone, in un piatto coreografico che sfrutta con fantasia questo delizioso frutto autunnale, la melagrana! Preparatelo per la vostra dolce metà o per una cenetta per stupire i vostri amici: centrerete l’obiettivo con questa preparazione!


												
						
						

														INGREDIENTI
							
							                            
                                
    								
    									
    										
    										393
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    393
    					
    					    					    					
    					    Carboidrati
    					    g
    					    25.4
    					
    					    					    					
    					      di cui zuccheri
    					    g
    					    15.3
    					
    					    					    					
    					    Proteine
    					    g
    					    38.9
    					
    					    					    					
    					    Grassi
    					    g
    					    15.1
    					
    					    					    					
    					      di cui saturi
    					    g
    					    2.4
    					
    					    					    					
    					    Fibre
    					    g
    					    3
    					
    					    					    					
    					    Colesterolo
    					    mg
    					    94
    					
    					    					    					
    					    Sodio
    					    mg
    					    502
    					
    					    				
    			
                            
													


						
							
							

							
								

																	Petto di pollo
								
								
								
																	720
									g
																

								

							
								

																	Melagrana
								
								
								(circa 2 intere)
																	700
									g
																

								

							
								

																	Farina 00
								
								
								
																	60
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Insalata mista
								
								
								
																	100
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le strisce di pollo alla melagrana iniziate dalla pulizia del petto di pollo. Eliminate il grasso 1 ed i tendini, apritelo a metà ed asportate anche l'osso centrale e la cartillagine 2. Dividetelo ora in due parti 3.
									

								

															

																		
																															
											
										
																														
																		Tagliate ciascuna parte in lunghe striscioline della larghezza di mezzo centimetro 4 che potete riporre in una ciotola 5. Tagliate i melograni a metà 6 e sbucciateli, sgranando i chicchi. Abbiate cura di eliminare le parti gialle e le bucce perché molto amare. Tenete da parte i chicchi di mezza melagrana per la decorazione finale.
									

								

															

																		
																															
											
										
																														
																		Versate i chicchi di melagrana in un passaverdure 7 e raccoglietene il succo in una ciotolina. Lasciate una piccola parte di succo per sfumare il pollo in cottura ed il restante trasferitelo nella ciotola con le strisce di pollo affinché questo possa macerare 8. Coprite la ciotola con pellicola alimentare trasparente e lasciate marinare per almeno 40 minuti in frigorifero 9.
									

								

															

																		
																															
											
										
																														
																		Trascorso il tempo fatelo scolare in un colino a maglie strette 10. Poi trasferitelo in un vassoio foderato con carta assorbente 11 e tamponatelo con carta da cucina 12.
									

								

															

																		
																															
											
										
																														
																		In una padella antiaderente scaldate l'olio; intanto infarinate accuratamente il pollo 13 e versatelo nella padella con l'olio scaldato 14. Fatelo scottare a fiamma vivace 2-3 minuti. Poi aggiungete il succo di melagrana che avete tenuto da parte 15 e lasciate sfumare.
									

								

															

																		
																															
											
										
																														
																		Spegnete il fuoco e unite i chicchi di melagrana interi 16. Infine prendete un piatto e disponete un letto di insalatina mista precedentemente lavata e ben asciugata 17 sui cui potete adagiare le striscioline di pollo. Le strisce di pollo alla melagrana sono ora pronte per essere gustate 18!
									

								

							
					    