Difficoltà: Molto facile
La granita al limone senza gelatiera è un dolce facile da preparare in casa: un dopo pasto fresco e dissetante! Un modo per preparare la granita anche a casa, senza alcun attrezzo particolare!
La granita è fatta con un composto semi-congelato preparato con acqua, zucchero e succo di limone.
Durante la preparazione della granita al limone senza gelatiera è molto importante rimestare continuamente in modo che l’acqua non si separi dal succo formando dei cristalli di ghiaccio. La granita al limone senza gelatiera è ottima per rinfrescare le torride giornate estive!


												
						
						

														INGREDIENTI
							
							                            
                                
    								
    									
    										
    										143
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    143
    					
    					    					    					
    					    Carboidrati
    					    g
    					    35
    					
    					    					    					
    					      di cui zuccheri
    					    g
    					    35
    					
    					    					    					
    					    Proteine
    					    g
    					    0.2
    					
    					    					    					
    					    Grassi
    					    g
    					    0.2
    					
    					    					    					
    					      di cui saturi
    					    g
    					    0.03
    					
    					    					    					
    					    Fibre
    					    g
    					    0.2
    					
    					    					    					    					
    					    Sodio
    					    mg
    					    14
    					
    					    				
    			
                            
													


						
							
							

							
								

																	Succo di limone
								
								
								
																	500
									ml
																

								

							
								

																	Acqua
								
								
								
																	500
									ml
																

								

							
								

																	Zucchero
								
								
								
																	250
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la granita al limone senza gelatiera, versate l'acqua in un pentolino 1 portatela a bollore e aggiungete lo zucchero 2. Quando lo zucchero si sarà sciolto completamente e il liquido sarà diventato trasparente, spegnete il fuoco e lasciate raffreddare lo sciroppo ottenuto 3.
									

								

															

																		
																															
											
										
																														
																		Tagliate i limoni a metà, spremeteli con uno spremiagrumi 4 e filtrate molto bene il succo, con l'aiuto di un colino 5: dovrete ottenere 500 ml di succo filtrato. Incorporatelo allo sciroppo ormai freddo 6
									

								

															

																		
																															
											
										
																														
																		e mescolate bene il composto aiutandovi con una frusta 7. A questo punto, mettete la granita al limone senza gelatiera in freezer dentro ad un contenitore (coperto) di plastica o di metallo. Trascorsa mezz’ora, estraete il composto dal freezer e rimestatelo energicamente per rompere i cristalli di ghiaccio che si saranno formati 8. Ripetete la stessa operazione ogni mezz'ora (o ogni quarto d’ora se vedete che il composto tende a compattarsi più velocemente) per altre due-tre volte, fino ad ottenere la granita al limone senza gelatiera della consistenza desiderata 9.
									

								

							
					    