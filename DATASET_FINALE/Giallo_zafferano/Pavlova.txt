Difficoltà: Media
La pavlova è un dolce iconico dall’aspetto inconfondibile: un’elegante torta di meringa farcita con panna montata e una cascata di frutta fresca e colorata! Australia e Nuova Zelanda si contendono da sempre l’origine della ricetta ma il suo nome in realtà è dedicato a una famosa ballerina russa, Anna Pavlova, che negli anni ’20 girò in tournée entrambi i Paesi riscuotendo un grande successo. La forma e il candore della pavlova sono infatti un omaggio alla sua leggiadria, che aveva incantato le platee dei teatri di tutto il mondo. La base di meringa, tuttavia, si differenzia da quella tradizionale perché croccante all’esterno e morbida all’interno… un risultato dalla consistenza unica che potrete ottenere seguendo passo passo i nostri consigli e indicazioni! Mettetevi alla prova per realizzare la vostra pavlova più bella e scegliete la farcitura che preferite: con kiwi e frutti di bosco in puro stile neozelandese, con frutto della passione come nella versione australiana oppure con crema al cioccolato, al limone o allo yogurt per una golosa alternativa?


						
						

														INGREDIENTI
							
							                            
                                
    								
    									
    										
    										309.9
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    309.9
    					
    					    					    					
    					    Carboidrati
    					    g
    					    47.8
    					
    					    					    					
    					      di cui zuccheri
    					    g
    					    45
    					
    					    					    					
    					    Proteine
    					    g
    					    3
    					
    					    					    					
    					    Grassi
    					    g
    					    11.8
    					
    					    					    					
    					      di cui saturi
    					    g
    					    4.6
    					
    					    					    					
    					    Fibre
    					    g
    					    14.3
    					
    					    					    					
    					    Colesterolo
    					    mg
    					    1.7
    					
    					    					    					
    					    Sodio
    					    mg
    					    24.4
    					
    					    				
    			
                            
													


						
														
							
														Per la meringa
							

							
								

																	Albumi
								
								
								(circa 3 medi) a temperatura ambiente
																	100
									g
																

								

							
								

																	Zucchero
								
								
								
																	200
									g
																

								

							
								

																	Amido di mais (maizena)
								
								
								
																	20
									g
																

								

							
								

																	Succo di limone
								
								
								
																	10
									g
																

								

							
								

																	Estratto di vaniglia
								
								
								
																	
									q.b.
																

								

							
														
							
						
														
							
														Per la panna montata
							

							
								

																	Panna fresca liquida
								
								
								
																	200
									g
																

								

							
								

																	Zucchero a velo
								
								
								
																	20
									g
																

								

							
														
							
						
														
							
														Per guarnire
							

							
								

																	Kiwi
								
								
								
																	1
									
																

								

							
								

																	Fragole
								
								
								
																	
									q.b.
																

								

							
								

																	Lamponi
								
								
								
																	
									q.b.
																

								

							
								

																	More
								
								
								
																	
									q.b.
																

								

							
								

																	Mirtilli
								
								
								
																	
									q.b.
																

								

							
								

																	Ribes rosso
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pavlova, per prima cosa preriscaldate il forno in modalità statica a 130°, poi separate i tuorli dagli albumi delle uova a temperatura ambiente. Versate gli albumi nella ciotola di una planetaria munita di frusta 1 e azionatela a velocità medio-alta. Aspettate che gli albumi diventino bianchi prima di iniziare ad aggiungere lo zucchero, poco per volta 2. Dopo aver incorporato tutto lo zucchero la meringa sarà densa e cremosa, quindi versate il succo di limone 3.
									

								

															

																		
																																											
											
										
																						
											
										
																						
											
										
																																										
																		Unite anche l’estratto di vaniglia 4 e aspettate che venga assorbito: la meringa a questo punto risulterà soda e consistente 5, quindi spegnete la planetaria e aggiungete l’amido di mais 6.
									

								

															

																		
																																											
											
										
																						
											
										
																						
											
										
																																										
																		Mescolate delicatamente con una marisa dal basso verso l’alto per non smontare il composto 7, poi trasferitelo su una leccarda foderata con carta forno. Con l’aiuto di una spatola date alla meringa la forma di una montagnetta 8 e livellate la superficie 9.
									

								

															

																		
																																											
											
										
																						
											
										
																						
											
										
																																										
																		Scavate leggermente il centro per creare una conca 10 e modellate i lati utilizzando una spatola più piccola con movimenti dal basso verso l’alto 11. Cuocete la meringa nel forno preriscaldato a 130° per 10 minuti, poi abbassate la temperatura a 100° e proseguite la cottura per altri 50 minuti, senza mai aprire lo sportello 12. Trascorso questo tempo spegnete il forno e lasciate raffreddare la pavlova per almeno 2 ore, sempre con lo sportello chiuso.
									

								

															

																		
																																											
											
										
																						
											
										
																						
											
										
																																										
																		Quando la pavlova si sarà raffreddata, occupatevi delle decorazioni: dividete il kiwi a metà e ricavate delle mezzelune 13, poi tagliate le fragole in quarti 14. Infine lavate e asciugate i frutti di bosco. Preparate anche la panna montata versando in una ciotola la panna fresca e lo zucchero a velo 15.
									

								

															

																		
																																											
											
										
																						
											
										
																						
											
										
																																										
																		Montate con le fruste elettriche fino ad ottenere una consistenza soda e cremosa 16. Siete pronti per farcire la pavlova: picchiettate delicatamente la superficie 17 per rompere leggermente la meringa e allargare la cavità 18.
									

								

															

																		
																																											
											
										
																						
											
										
																						
											
										
																																										
																		Riempite la cavità con la panna montata 19 e decorate con la frutta fresca 20 21.
									

								

															

																		
																																											
											
										
																						
											
										
																						
											
										
																																										
																		Guarnite con le foglioline di menta fresca 22 e spolverizzate leggermente con lo zucchero a velo 23. La vostra meravigliosa pavlova è pronta per essere servita 24!
									

								

							
					    