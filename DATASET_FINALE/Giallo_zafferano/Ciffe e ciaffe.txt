Difficoltà: Facile
Con la ricetta del Ciffe e Ciaffe vi portiamo oggi nella campagna abruzzese: questa preparazione rappresenta un’antica tradizione delle famiglie contadine che in occasione della macellazione del maiale si riunivano per contribuire alla lavorazione di tutti i prodotti. Questa era un'attività che vedeva riuniti tutti i membri della famiglia, ciascuno con il suo ruolo, nella realizzazione di salumi e salsicce. La concia del maiale diventava così un’occasione di festa e di aggregazione durante la quale, con le parti meno adatte agli insaccati, si realizzavano prelibati piatti come il Ciffe e Ciaffe. Questo secondo di carne molto saporito è realizzato con costine, guance e lonza di maiale arrostite in padella con peperoni dolci secchi. Il curioso e insolito nome Ciffe e Ciaffe deriva dal termine “acciaffare”, ovvero sbrigare frettolosamente delle faccende, e si riferisce proprio al tipo di preparazione che in origine si improvvisava con la carne fresca non ancora frollata e i dosaggi variavano in base alle disponibilità del momento. Il risultato è una pietanza rustica e dai sapori veraci che è giunta fino ai giorni nostri per rievocare il gusto delle usanze di un tempo. Dopo aver provato i Ciffe e Ciaffe venite a scoprire altre prelibatezze dell'Abruzzo come i famosi arrosticini e i golosi soffioni!


												
						
						

														INGREDIENTI
							
													


						
							
							

							
								

																	Pancetta
								
								
								
																	400
									g
																

								

							
								

																	Lonza di maiale
								
								
								
																	400
									g
																

								

							
								

																	Guancia di maiale
								
								
								
																	400
									g
																

								

							
								

																	Costine di maiale
								
								
								
																	400
									g
																

								

							
								

																	Peperoni dolci secchi
								
								
								
																	6
									
																

								

							
								

																	Vino bianco secco
								
								
								
																	100
									g
																

								

							
								

																	Brodo vegetale
								
								
								
																	100
									g
																

								

							
								

																	Aglio
								
								
								
																	6
									spicchi
																

								

							
								

																	Alloro
								
								
								
																	7
									foglie
																

								

							
								

																	Rosmarino
								
								
								
																	3
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il Ciffe e Ciaffe per prima cosa tagliate la carne a pezzi grossolani: la lonza 1, la pancetta 2 e le guance 3.
									

								

															

																		
																															
											
										
																														
																		In un tegame capiente scaldate l’olio, aggiungete le foglie di alloro e i rametti di rosmarino per insaporire e poi versate la carne: le costine intere 4 e i restanti pezzi tagliati grossolanamente 5. Rosolate la carne per 5-7 minuti a fuoco vivace e poi sfumate con il vino 6. Lasciate evaporare.
									

								

															

																		
																															
											
										
																														
																		Coprite con un coperchio 7 e lasciate cuocere a fuoco basso, mescolando spesso, per circa 30 minuti. Controllate che la carne non si asciughi, poi versate 100 g di brodo di verdure 8, mescolate e coprite di nuovo con il coperchio 9. Il Ciffe e Ciaffe dovrà cuocere in totale per circa 50 minuti ma i tempi possono variare in base alla grandezza della carne.
									

								

															

																		
																															
											
										
																														
																		Nel frattempo spezzettate i peperoni secchi in una ciotolina eliminando i semini interni 10. Quando mancano 10 minuti alla fine versate i peperoni secchi 11 e l’aglio in camicia 12.
									

								

															

																		
																															
											
										
																														
																		Salate 13, pepate e portate a termine la cottura 14. Servite il Ciffe e Ciaffe ben caldo 15.
									

								

							
					    