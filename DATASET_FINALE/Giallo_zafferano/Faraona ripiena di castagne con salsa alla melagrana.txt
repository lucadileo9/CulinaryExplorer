Difficoltà: Difficile
La faraona ripiena di castagne con salsa alla melagrana è una ricetta che lascerà a bocca aperta tutti i vostri ospiti. Un secondo piatto sontuoso, da servire al centro della tavola per riunire tutta la famiglia durante le feste o nelle occasioni importanti. Nonostante sia una carne bianca e magra, grazie alla lunga cottura e alla bardatura di pancetta la faraona risulterà tenera e succosa e sarà l’involucro perfetto per contenere un ripieno ricco e gustoso. A differenza della tradizionale galantina di faraona, in questo caso vengono utilizzati due ingredienti molto autunnali: la salsiccia e le castagne, tritati e mescolati insieme, un abbinamento perfetto e originale che trasformerà una semplice cena in un momento speciale da condividere con amici e parenti. E se pensate che il piatto sia terminato vi abbiamo riservato una sorpresa esclusiva… una salsa colorata alla melagrana che con la sua dolcezza aggiungerà una marcia in più, un abbinamento che abbiamo sperimentato con successo anche all'interno delle nostre girelle salate di sfoglia. Realizzate anche voi la faraona ripiena di castagne con salsa alla melagrana, l’equilibrio dei vari sapori soddisferà al pieno il vostro palato e quello dei vostri ospiti.


												
						
						

														INGREDIENTI
							
							                            
                                
    								
    									
    										
    										889
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    889
    					
    					    					    					
    					    Carboidrati
    					    g
    					    41.3
    					
    					    					    					
    					      di cui zuccheri
    					    g
    					    15.5
    					
    					    					    					
    					    Proteine
    					    g
    					    75.4
    					
    					    					    					
    					    Grassi
    					    g
    					    45.8
    					
    					    					    					
    					      di cui saturi
    					    g
    					    14.96
    					
    					    					    					
    					    Fibre
    					    g
    					    7.4
    					
    					    					    					
    					    Colesterolo
    					    mg
    					    236
    					
    					    					    					
    					    Sodio
    					    mg
    					    1103
    					
    					    				
    			
                            
													


						
							
							

							
								

																	Faraona
								
								
								
																	1,8
									kg
																

								

							
								

																	Castagne
								
								
								
																	540
									g
																

								

							
								

																	Salsiccia
								
								
								
																	300
									g
																

								

							
								

																	Pancetta
								
								
								a fette sottili
																	200
									g
																

								

							
								

																	Melagrana
								
								
								
																	2
									
																

								

							
								

																	Zucchero
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Rosmarino
								
								
								
																	2
									g
																

								

							
								

																	Vino bianco
								
								
								
																	100
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la faraona ripiena di castagne con salsa alla melagrana iniziate a bollire le castagne. Versatele in un tegame colmo d’acqua 1, copritele con un coperchio 2 e lasciatele cuocere per circa 30 minuti. Una volta trascorso questo tempo, fate la prova con lo stecchino: punzecchiatele per verificare che siano cotte e in tal caso scolatele. Tenetele da parte in una ciotola 3, copritele e lasciatele intiepidire; in questo modo il rivestimento esterno si ammorbidirà e sarà più facile sbucciarle.
									

								

															

																		
																															
											
										
																														
																		Una volta fredde sbucciate le castagne 4, dovrete ottenere 400 g di castagne pulite, quindi con un coltello tritatele 5 grossolanamente 6.
									

								

															

																		
																															
											
										
																														
																		A questo punto prendete la salsiccia e privatela del budello esterno 7, per farlo sarà sufficiente praticare un taglio al centro di ogni salsiccia e sfilarlo delicatamente con le mani. Tritate anche questa grossolanamente 8 e trasferitela in una ciotola insieme alle castagne 9.
									

								

															

																		
																															
											
										
																														
																		Impastate il tutto con le mani 10 e aggiustate di sale e di pepe 11. Tritate finemente il rosmarino e incorporatelo all’impasto 12.
									

								

															

																		
																															
											
										
																														
																		Tenete il ripieno da parte per qualche minuto e occupatevi della faraona. Fiammeggiate la faraona per eliminare eventuali penne o piume 13, noi abbiamo utilizzato un cannello ma in mancanza di questo potete avvicinare la faraona per qualche secondo alla fiamma del gas. Quindi sciacquatela sotto l’acqua corrente 14 e tamponatela con della carta assorbento 15.
									

								

															

																		
																															
											
										
																														
																		Salate e pepate l’interno della faraona 16 quindi aiutandovi con un cucchiaio farcitela con il ripieno di salsiccia e castagne 17. Cucite l’apertura esterna 18, utilizzando un ago da cucina o l’ago più grosso che avete e dello spago. In questo modo la sigillerete completamente ed eviterete la fuoriuscita del ripieno in cottura. 
									

								

															

																		
																															
											
										
																														
																		Quindi tagliate la parte finale dello spago 19 e bardate la faraona con la pancetta 20. In ultimo arrotolate il tutto con dello spago 21, come se fosse un arrosto in modo da fermare la pancetta.
									

								

															

																		
																															
											
										
																														
																		Trasferite la vostra faraona in un tegame dai bordi spessi, o in una pentola di ghisa 22 e lasciate rosolarla da entrambi i lati 23, senza aggiungere alcun grasso. Sfumate con il vino bianco 24
									

								

															

																		
																															
											
										
																														
																		e proseguite la cottura per altri 90 minuti bagnandola di tanto in tanto con il suo liquido 25 e coprendo il tutto con un coperchio 26. Quando la faraona sarà quasi cotta occupatevi di realizzare la salsa di accompagnamento. Dividete la melagrana a metà e iniziate a sgranarla 27, tenendo i chicchi da parte.
									

								

															

																		
																															
											
										
																														
																		Ottenete 280 g e trasferiteli all’interno di un passaverdure e ricavatene solo il succo 28, quindi versatelo all’interno di un tegame filtrandolo 29 e unite lo zucchero 30. Mescolate il tutto e cuocete per 5-6 minuti.
									

								

															

																		
																															
											
										
																														
																		Una volta ottenuta una salsa piuttosto densa versatela all’interno di una salsiera 31 e riprendete la faraona ormai cotta. Eliminate lo spago esterno, tagliandolo con le forbici 32 e servite la vostra faraona ripiena di castagne ancora calda, accompagnandola dalla salsa al melograno 33.
									

								

							
					    