Difficoltà: Facile
La cheesecake è un tipico dolce americano amato in tutto il mondo. La tradizionale cheesecake viene cotta in forno ma esiste anche una versione senza cottura, e in questo caso anche senza gelatina: la cheesecake fredda! La base rimane la stessa, mentre la classica crema al formaggio si prepara con l’aggiunta di ricotta e polvere di biscotti, uno stratagemma che vi permetterà di ottenere una consistenza compatta e avvolgente. Le gocce di cioccolato, inoltre, impreziosiscono la farcitura rendendo la cheesecake fredda ancora più golosa e irresistibile… vi assicuriamo che non rimpiangerete assolutamente l’originale! Facile e pratica da realizzare, la cheesecake senza gelatina si aggiunge ad altre deliziose varianti come la cheesecake light e la cheesecake senza panna, perfette per soddisfare la voglia di dolce ogni volta che vorrete.


						
						

														INGREDIENTI
							
							                            
                                
    								
    									
    										
    										618
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    618
    					
    					    					    					
    					    Carboidrati
    					    g
    					    55.4
    					
    					    					    					
    					      di cui zuccheri
    					    g
    					    40.9
    					
    					    					    					
    					    Proteine
    					    g
    					    11.2
    					
    					    					    					
    					    Grassi
    					    g
    					    39.1
    					
    					    					    					
    					      di cui saturi
    					    g
    					    22.75
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    108
    					
    					    					    					
    					    Sodio
    					    mg
    					    255
    					
    					    				
    			
                            
													


						
														
							
														Per la base (per uno stampo da 22 cm)
							

							
								

																	Biscotti secchi
								
								
								
																	180
									g
																

								

							
								

																	Burro
								
								
								
																	100
									g
																

								

							
														
							
						
														
							
														Per la crema
							

							
								

																	Ricotta
								
								
								
																	500
									g
																

								

							
								

																	Formaggio fresco spalmabile
								
								
								
																	250
									g
																

								

							
								

																	Biscotti secchi
								
								
								
																	120
									g
																

								

							
								

																	Gocce di cioccolato fondente
								
								
								
																	100
									g
																

								

							
								

																	Zucchero a velo
								
								
								
																	60
									g
																

								

							
								

																	Estratto di vaniglia
								
								
								
																	5
									g
																

								

							
														
							
						
														
							
														Per decorare
							

							
								

																	Cioccolato fondente
								
								
								sfoglie
																	100
									g
																

								

							
								

																	Formaggio fresco spalmabile
								
								
								
																	150
									g
																

								

							
								

																	Zucchero a velo
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la cheesecake fredda iniziate mettendo la ricotta in un setaccio 1 e lasciatela scolare per almeno 2-3 ore, meglio se tutta la notte. Quindi dedicatevi alla realizzazione della base: mettete i biscotti secchi nel mixer 2 e azionate le lame fino a sminuzzarli finemente. Trasferiteli quindi in una ciotola e unite il burro sciolto, ma non eccessivamente caldo 3.
									

								

															

																		
																															
											
										
																														
																		Amalgamate bene il tutto 4 e foderate una tortiera del diametro di 22 cm con la carta forno. Versatevi il composto di biscotti appena preparato 5 e con l'aiuto di un cucchiaio compattate bene la base 6 .
									

								

															

																		
																															
											
										
																														
																		Riponete il tutto in frigorifero per mezz’ora o in freezer per una decina di minuti, finchè il composto di biscotti non sarà solidificato. Setacciate la ricotta scolata in una ciotola capiente 7. Sempre nella stessa ciotola versate anche il formaggio spalmabile 8 e l’estratto di vaniglia 9.
									

								

															

																		
																															
											
										
																														
																		Aiutandovi con uno sbattitore elettrico mescolate bene il composto in modo da amalgamare al meglio tutti gli ingredienti 10; unite lo zucchero a velo e continuate a lavorare con lo sbattitore 11. Una volta incorporato tutto lo zucchero, versate anche i 120 g di biscotti secchi nel mixer 12.
									

								

															

																		
																															
											
										
																														
																		Azionate il mixer fino a tritarli grossolanamente 13. Unite i biscotti tritati alla crema 14, mescolate con una spatola, aggiungete le gocce di cioccolato 15 e amalgamate bene il composto.
									

								

															

																		
																															
											
										
																														
																		Estraete dal frigorifero la base della cheesecake ormai fredda e compatta, quindi versateci sopra la crema appena preparata 16. Livellate la superficie con una spatola 17 o con il dorso di un cucchiaio e riponete in frigorifero per almeno 4 ore per farla rassodare. Trascorso questo tempo versate i 150 g di formaggio spalmabile e i 20 g di zucchero a velo in una ciotola 18.
									

								

															

																		
																															
											
										
																														
																		Mescolate bene con una spatola 19 e trasferitela in un sac-à-poche con bocchetta stellata. A questo punto tirate fuori dal frigo la vostra cheesecake fredda, estraete il cerchio apribile e rimuovete delicatamente la carta forno 20. Trasferitela su un piatto da portata e decorate con i ciuffi di crema al formaggio e le sfoglie di cioccolato 21. La vostra cheesecake fredda è pronta da servire!
									

								

							
					    