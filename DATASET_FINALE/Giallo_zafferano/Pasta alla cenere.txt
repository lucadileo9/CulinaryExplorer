Difficoltà: Molto facile
Si è fatta l’ora di pranzo e non sapete ancora cosa preparare? Che problema c’è! Arriva in vostro soccorso la pasta alla cenere! Si tratta di un primo piatto che si prepara in men che non si dica, anzi in meno di venti minuti, e che aggiunge ad un primo piatto classico come la pasta al gorgonzola un irresistibile battuto di olive nere. Grazie a questo patè di olive homemade non solo il piatto avrà un gusto speciale ma sarà particolare anche alla vista. Le briciole di olive infatti sembrano proprio cenere e danno così il nome alla ricetta. La pasta alla cenere sarà perfetta per il pranzo o per una cena improvvisata con gli amici. Fatela provare a tutti, se ne innamoreranno!


												
						
						

														INGREDIENTI
							
							                            
                                
    								
    									
    										
    										534
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    534
    					
    					    					    					
    					    Carboidrati
    					    g
    					    68
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    18.3
    					
    					    					    					
    					    Grassi
    					    g
    					    20.9
    					
    					    					    					
    					      di cui saturi
    					    g
    					    9.79
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    51
    					
    					    					    					
    					    Sodio
    					    mg
    					    584
    					
    					    				
    			
                            
													


						
							
							

							
								

																	Rigatoni
								
								
								
																	320
									g
																

								

							
								

																	Gorgonzola
								
								
								dolce
																	180
									g
																

								

							
								

																	Olive nere
								
								
								(denocciolate)
																	40
									g
																

								

							
								

																	Panna fresca liquida
								
								
								
																	120
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta alla cenere cominciate dalle olive. Versatele nel boccale di un mixer 1 e frullatele grossolanamente (2-3). Potete realizzare la stessa operazione al coltello.
									

								

															

																		
																															
											
										
																														
																		Dopodiché mettete sul fuoco una pentola d’acqua da salare a bollore, per cuocere la pasta e, mentre raggiunge il bollore, occupatevi del gorgonzola. Eliminate la crosta 4 e tagliate a dadini 5. Poi versatelo in una padella insieme alla panna fresca liquida 6.
									

								

															

																		
																															
											
										
																														
																		Accendete il fuoco dolce e lasciate sciogliere, mescolando di continuo con una paletta di legno 7. A questo punto cuocete la pasta; dovrete scolarla 2-3 minuti prima di quanto indicato sulla confezione 8. Quindi non appena sarà pronta, scolatela direttamente nel condimento 9.
									

								

															

																		
																															
											
										
																														
																		aggiungete un mestolo d’acqua della pasta e ultimate la cottura in padella mescolando spesso 10. A fine cottura unite il battuto di olive 11 e mescolate per bene. Impiattate la vostra pasta alla cenere e servite con una grattata di pepe nero: buon appetito 12!
									

								

							
					    