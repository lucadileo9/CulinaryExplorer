Difficoltà: Facile
I cornetti ripieni di confettura sono golosi biscotti dal dolce cuore di marmellata e dalla simpatica forma di cornetto; sono ottimi per una colazione completa e nutriente e piaceranno molto a grandi e piccini.

I cornetti sono biscotti formati da una pasta morbida e croccante ma non troppo dolce e hanno un ripieno sempre diverso, composto da svariate confetture: ogni assaggio è una sorpresa!
Avete tanti vasetti di marmellata a casa e non sapete cosa farne? Utilizzateli per riempire questi fantastici biscotti .


						
						

														INGREDIENTI
							
													


						
														
							
														Ingredienti per la pasta
							

							
								

																	Burro
								
								
								
																	100
									g
																

								

							
								

																	Farina 00
								
								
								
																	380
									g
																

								

							
								

																	Zucchero
								
								
								
																	40
									g
																

								

							
								

																	Tuorli
								
								
								
																	3
									
																

								

							
								

																	Yogurt bianco naturale
								
								
								
																	125
									g
																

								

							
								

																	Scorza di limone
								
								
								
																	1
									
																

								

							
								

																	Cannella in polvere
								
								
								raso
																	1
									cucchiaino
																

								

							
														
							
						
														
							
														per il ripieno
							

							
								

																	Marmellata
								
								
								di diversi gusti q.b.
																	
									
																

								

							
														
							
						
														
							
														per cospargere
							

							
								

																	Zucchero a velo vanigliato
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Mettete nel vaso del mixer la farina, il burro tagliato a pezzetti e lo zucchero. Mixate fino a ridurre gli ingredienti in piccole briciole, quindi aggiungete i tuorli d’uovo, lo yogurt, la scorza di limone e la cannella. Azionate di nuovo il mixer, poi estraete la pasta e impastatela a mano per qualche minuto, formate una palla che avvolgerete nella pellicola trasparente e lascerete riposare in frigo per mezz’ora.
									

								

															

																		
																															
											
										
																														
																		Trascorsa la mezz’ora, estraete la pasta dal frigorifero e stendetela con il matterello fino a formare una sfoglia di circa 2 mm di spessore, quindi tagliatela in quadretti di 5 cm di lato.
									

								

															

																		
																															
											
										
																														
																		Disponete un cucchiaio di marmellata al centro di ogni quadrato e ripiegatelo in modo da ottenere un triangolo. Sigillate i bordi pressandoli leggermente con le dita, quindi arrotolate i triangoli su se stessi. Piegate le punte leggermente in avanti per dargli una forma simile ad un croissant.
									

								

															

																		
																															
											
										
																														
																		Disponete i biscotti sopra una placca foderata con carta forno e cuocete i biscotti per 15 minuti in forno già caldo a 180ºC. Lasciate raffreddare i biscotti fuori dal forno e poi spolverizzateli con dello zucchero a velo, quindi serviteli.
									

								

															

																		
																															
											
										
																														
																		
									

								

							
					    