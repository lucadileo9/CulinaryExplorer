Difficoltà: Facile
Preparate i taccuini e segnate questa ricetta, le focaccine di patate ripiene di gorgonzola saranno il vostro asso nella manica da sfoggiare per l'aperitivo! Realizzate senza lievito e senza forno queste focaccine saranno morbidissime internamente e avranno una piacevole crosticina esterna... merito dell'impasto a base di patate e della cottura in padella! Per il ripieno abbiamo scelto di utilizzare il gorgonzola, che fondendosi risuleterà davvero appetitoso, ma se non siete dei grandi amanti di questo formaggio non temete, potrete optare per Scamorza, Brie o Taleggio, o variare il ripieno in base ai vostri gusti, con salumi e verdure. Sigillate con attenzione i dischetti per non far fuoriuscire il ripieno e gustate queste focaccine calde calde! 

E se siete amanti degli impasti realizzati con le patate, provate anche queste ricette:


						
						

														INGREDIENTI
							
													


						
														
							
														Ingredienti per 10 focaccine
							

							
								

																	Patate
								
								
								(a pasta gialla)
																	700
									g
																

								

							
								

																	Farina 00
								
								
								
																	200
									g
																

								

							
								

																	Sale fino
								
								
								
																	1
									cucchiaino
																

								

							
								

																	Gorgonzola
								
								
								
																	150
									g
																

								

							
														
							
						
														
							
														per cuocere
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le focaccine di patate e gorgonzola come prima cosa lessate le patate in acqua bollente salata, per 30-40 minuti, sino a che non saranno morbide. In alternativa è possibile cuocere le patate al vapore o al microonde. Scolatele e lasciatele intiepidire 1. Tagliatele a metà 2 e con uno schiaccia patate schiacciatele in una ciotola capiente 3. Non ci sarà bisogno di rimuovere la buccia prima, poichè resterà all'interno dell'attrezzo. 
									

								

															

																		
																																											
											
										
																						
											
										
																						
											
										
																																										
																		Aggiungete alla purea di patate la farina 4 e il sale 5. Mescolate gli ingredienti, cercando di uniformarli 6. 
									

								

															

																		
																																											
											
										
																						
											
										
																						
											
										
																																										
																		Impastate poi con le mani fino ad ottenere un composto omogeneo 7. Trasferitelo su un piano per lavorarlo più facilmente 8 e stendetelo fino ad avere uno spessore di mezzo cm 9.
									

								

															

																		
																																											
											
										
																						
											
										
																						
											
										
																																										
																		Con un coppapasta di 8 cm di diametro ricavate dei dischetti 10. Eliminate i ritagli di pasta 11 e impastateli nuovamente, per creare altri dischetti. Posizionate su metà dei dischetti un cucchiaino di gorgonzola 12. 
									

								

															

																		
																																											
											
										
																						
											
										
																						
											
										
																																										
																		Posizionate sopra un disco di pasta 13 e sigillate bene i bordi, schiacciandoli con le dita 14. Proseguite in questo modo fino a comporre 10 focaccine 15.
									

								

															

																		
																																											
											
										
																						
											
										
																						
											
										
																																										
																		Versate in una padella antiaderente un filo d'olio, adagiate le focaccine all'interno 16 e lasciate cuocere circa 5 minuti per lato, a fiamma moderata, sino a che non saranno ben dorate 17. Trasferite poi in un piatto e servite le vostre focaccine ancora calde 18. 
									

								

							
					    