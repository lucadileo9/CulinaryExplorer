Difficoltà: Facile
Il sorbetto è un dessert estivo, molto in auge negli anni Ottanta e Novanta nei ristoranti come "spezza portate" per i lunghi pranzi, solitamente servito al limone. Oggi vi mostriamo la ricetta del sorbetto all’anguria con albumi! I sorbetti sono come dei gelati, ma senza latte o panna: solo acqua, zucchero e frutta. Si possono preparare con base alcolica o meno, come nel caso del nostro sorbetto all'anguria, un modo originale e fresco di consumare il cocomero frutto tipico della stagione estiva.

Vi mostriamo come realizzare il sorbetto all'anguria con l'utilizzo della gelatiera, ma se non l'avete non temete seguendo i nostri consigli riuscirete a prepararlo anche senza!


												
						
						

														INGREDIENTI
							
													


						
							
							

							
								

																	Cocomero (anguria)
								
								
								polpa
																	600
									g
																

								

							
								

																	Zucchero
								
								
								
																	130
									g
																

								

							
								

																	Acqua
								
								
								
																	270
									g
																

								

							
								

																	Succo di limone
								
								
								
																	1
									
																

								

							
								

																	Albumi
								
								
								
																	30
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il sorbetto all’anguria con albumi prendete l'anguria 1, eliminate la buccia e ricavate 600 gr di polpa (se desiderate potete già togliere tutti i semi) a cubetti 2. Con l’aiuto di un mixer frullate la polpa 3. 
									

								

															

																		
																																											
											
										
																						
											
										
																						
											
										
																																										
																		Passatela al setaccio 4, in modo da ricavare solo la parte liquida 5. Ora dedicatevi alla preparazione dello sciroppo di zucchero: versate in un tegame l’acqua e lo zucchero 6.
									

								

															

																		
																																											
											
										
																						
											
										
																						
											
										
																																										
																		Portate a bollore sino a che lo zucchero non si sarà sciolto 7. Trasferite lo sciroppo in una bacinella e lasciatelo raffreddare. Poi trasferite in frigorifero, per almeno mezz’ora, sia lo sciroppo che la polpa d'anguria, in modo che diventino ben freddi. Trascorso il tempo necessario spremete un limone con lo spremiagrumi 9 e filtratene il succo. 
									

								

															

																		
																																											
											
										
																						
											
										
																						
											
										
																																										
																		Trascorso il tempo di raffreddamento unite alla polpa di anguria lo sciroppo di zucchero 10 e il succo di limone 11. Montate a neve ferma gli albumi 12.
									

								

															

																		
																																											
											
										
																						
											
										
																						
											
										
																																										
																		Uniteli al composto di anguria 13 e amalgamate per bene con l'aiuto di una frusta 14, dovrete ottenere un composto omogeneo 15.
									

								

															

																		
																																											
											
										
																						
											
										
																						
											
										
																																										
																		Versate il composto ben freddo nella gelatiera 16 e lasciate mantecare fino ad ottenere un sorbetto cremoso 17, serviranno circa 20-30 minuti. Servite il sorbetto all'anguria con albume ben freddo e gustatelo immediatamente.
									

								

							
					    