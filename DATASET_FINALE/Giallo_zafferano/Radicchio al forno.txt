Difficoltà: Molto facile
L’"Odi et amo" catulliano potrebbe essere dedicato a quei cibi che producono sentimenti contrastanti in chi li gusta, come nel caso del radicchio. Il suo gusto amarognolo è un deterrente per alcuni, mentre altri lo adorano per la sua versatilità e il sapore inconfondibile. Con la ricetta del radicchio al forno, rigorosamente trevigiano, vogliamo conquistare anche chi guarda con diffidenza questa prelibatezza! Una preparazione semplice per arricchire il vostro aperitivo o da servire come sostanzioso contorno, con fettine sottili di lardo che avvolgono il cespo compatto del radicchio. Vedrete come la cottura in forno trasformerà questi ingredienti in una pietanza sfiziosa e irresistibile... proprio come è successo con i porri al prosciutto, un altro ortaggio controverso! Siamo pronti a scommettere che anche i diffidenti non resisteranno di fronte alla bontà del radicchio al forno!


												
						
						

														INGREDIENTI
							
							                            
                                
    								
    									
    										
    										380
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    380
    					
    					    					    					
    					    Carboidrati
    					    g
    					    2.9
    					
    					    					    					
    					      di cui zuccheri
    					    g
    					    2.9
    					
    					    					    					
    					    Proteine
    					    g
    					    2.5
    					
    					    					    					
    					    Grassi
    					    g
    					    39.8
    					
    					    					    					
    					      di cui saturi
    					    g
    					    13.28
    					
    					    					    					
    					    Fibre
    					    g
    					    5.3
    					
    					    					    					
    					    Colesterolo
    					    mg
    					    38
    					
    					    					    					
    					    Sodio
    					    mg
    					    308
    					
    					    				
    			
                            
													


						
							
							

							
								

																	Radicchio
								
								
								trevigiano tardivo
																	700
									g
																

								

							
								

																	Lardo di Colonnata
								
								
								 a fette sottili
																	160
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il radicchio al forno cominciate dalla pulizia di quest’ultimo. Quindi eliminate opportunamente le foglie esterne, se rovinate, e il gambo 1. Poi tagliate ciascun cespo in 4 parti dapprima dividendolo a metà 2 e successivamente in quarti 3. Sciacquate accuratamente in modo da eliminare eventuali residui di terreno.
									

								

															

																		
																															
											
										
																														
																		Aggiustate di sale e di pepe 4 e avvolgete ogni quarto di radicchio nelle fettine sottili di lardo 5, coprendolo del tutto, fatta eccezione per le estremità 6.
									

								

															

																		
																															
											
										
																														
																		Adagiate gli involtini su una leccarda rivestita con carta forno 7 e cuocete in forno preriscaldato in modalità grill a 220° per 7-8 minuti 8 fin quando non noterete che il grasso è colato sul fondo e la superficie è invece diventata lievemente croccante. Il vostro radicchio al forno è pronto da servire, ancora caldissimo 9!
									

								

							
					    