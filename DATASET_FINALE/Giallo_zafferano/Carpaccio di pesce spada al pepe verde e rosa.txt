Difficoltà: Facile
Il carpaccio di pesce spada al pepe verde e rosa è un saporito piatto di pesce, da servire sia come antipasto che come secondo, accompagnato da un contorno di verdure.
La preparazione è molto semplice: basterà far marinare, in un’emulsione di olio, latte e grani di pepe verde e rosa, le fettine di spada e passarle qualche minuto in forno.
Il carpaccio di pesce spada al pepe verde e rosa è un piatto leggero da gustare sia freddo che tiepido.


												
						
						

														INGREDIENTI
							
							                            
                                
    								
    									
    										
    										248
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    248
    					
    					    					    					
    					    Carboidrati
    					    g
    					    4.7
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    16
    					
    					    					    					
    					    Grassi
    					    g
    					    18.3
    					
    					    					    					
    					      di cui saturi
    					    g
    					    4.1
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    63
    					
    					    					    					
    					    Sodio
    					    mg
    					    598
    					
    					    				
    			
                            
													


						
							
							

							
								

																	Pesce spada
								
								
								
																	500
									
																

								

							
								

																	Latte intero
								
								
								
																	250
									g
																

								

							
								

																	Pepe rosa in grani
								
								
								
																	5
									
																

								

							
								

																	Pepe verde in grani
								
								
								
																	10
									
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale dell'Himalaya (rosa)
								
								
								
																	5
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il carpaccio di pesce spada al pepe verde e rosa iniziate dal taglio delle fette di pesce spada. Con l'aiuto di un'affettatrice, tagliate il trancio di spada in 16 fettine da circa 30 gr l'una e dello spessore di 3-4 mm 1. Per facilitare l'operazione, tenete il trancio di spada per compattarlo in freezer per un'ora prima di affettarlo. Se non avete a disposizione un'affettatrice, comprate lo spada già tagliato in fette per il carpaccio oppure fatelo tagliare nella vostra pescheria di fiducia. Eliminate con un coltello la pelle del pesce spada 2 e disponete le fette in una pirofila 3.
									

								

															

																		
																															
											
										
																														
																		Iniziate a preparare la marinatura: in una ciotola versate il latte 4 e l'olio 5. Unite il pepe verde in grani 6,
									

								

															

																		
																															
											
										
																														
																		il pepe rosa 7  e il sale rosa dell'Himalaya 8. Emulsionate il composto con una frusta 9 per amalgamare tutti gli ingredienti.
									

								

															

																		
																															
											
										
																														
																		Versate la marinatura nella pirofila dove avrete sistemato le fette di pesce spada (10-11) e coprite con la pellicola 12. Il carpaccio dovrà marinare in frigorifero per almeno 4 ore.
									

								

															

																		
																															
											
										
																														
																		Trascorso questo tempo togliete il carpaccio di pesce spada dal frigo e, con l’ausilio di una paletta, sollevate ad una ad una le fette di spada 13, scolando un po' la marinatura, e sistematele in una pirofila da forno 14. Infornate a 180 gradi per non oltre 5 minuti, in modo che il pesce rilasci la marinatura assorbita 15. Fate intipiedire il carpaccio di pesce spada al pepe verde e rosa prima di servire in tavola.
									

								

							
					    