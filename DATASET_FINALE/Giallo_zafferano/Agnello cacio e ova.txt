Difficoltà: Media
Le ricette con l'agnello ci portano in diverse regioni d'Italia. Con la ricetta dell’agnello cacio e ova di oggi ci immergiamo tra le morbide colline dell’Abruzzo per un suggestivo viaggio culinario: vogliamo assaporare questo piatto dalle origini antiche la cui preparazione tipica, tramandata di generazione in generazione, si rinnova puntualmente ogni anno nel menu di Pasqua. L’agnello cacio e ova è un piatto dai sapori rustici, il gusto deciso e selvatico dell’agnello viene sapientemente smorzato dalle più profumate erbe aromatiche. La caratteristica unica di questo secondo piatto pasquale è senza dubbio la sua appetitosa cremina a base di uova e pecorino, rigorosamente abruzzese DOC, che avvolge con gusto i teneri bocconcini di agnello. L’agnello cacio e ova è molto di più di una semplice ricetta regionale, è un piatto che porta con sé i simboli stessi della festività cristiana, le uova e l’agnello: per questa ragione è molto caro alla cucina abruzzese che ne mantiene viva la tradizione in occasione della Pasqua.
Provate altre gustose ricette come l'agnello al forno con patate, le costolette d'agnello al forno oppure l'abbacchio alla cacciatora.


												
						
						

														INGREDIENTI
							
							                            
                                
    								
    									
    										
    										865
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    865
    					
    					    					    					
    					    Carboidrati
    					    g
    					    2.8
    					
    					    					    					
    					      di cui zuccheri
    					    g
    					    2.8
    					
    					    					    					
    					    Proteine
    					    g
    					    71.3
    					
    					    					    					
    					    Grassi
    					    g
    					    61.4
    					
    					    					    					
    					      di cui saturi
    					    g
    					    28.58
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    583
    					
    					    					    					
    					    Sodio
    					    mg
    					    1295
    					
    					    				
    			
                            
													


						
							
							

							
								

																	Agnello
								
								
								polpa
																	1
									kg
																

								

							
								

																	Uova
								
								
								
																	7
									
																

								

							
								

																	Pecorino
								
								
								abruzzese da grattugiare
																	150
									g
																

								

							
								

																	Rosmarino
								
								
								
																	1
									rametto
																

								

							
								

																	Vino bianco secco
								
								
								
																	100
									ml
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Bacche di ginepro
								
								
								
																	4
									
																

								

							
								

																	Timo
								
								
								
																	1
									rametto
																

								

							
								

																	Alloro
								
								
								
																	1
									foglia
																

								

							
								

																	Cipolle dorate
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’agnello cacio e ova per prima cosa mondate e affettate finemente la cipolla 1 quindi tagliate a cubetti l’agnello 2. Scaldate l’olio di oliva in una padella, quindi unite le cipolle 3
									

								

															

																		
																															
											
										
																														
																		e le bacche di ginepro 4, fate stufare la cipolla a fuoco dolce per 5 minuti. Poi alzate la fiamma e unite l’agnello 5 e gli aromi: il rosmarino, l’alloro e il timo 6.
									

								

															

																		
																															
											
										
																														
																		Rosolate la carne per circa 5 minuti, salate, pepate 7, quindi sfumate con il vino bianco 8 e lasciate evaporare. Una volta evaporato l’alcol, versate tanta acqua 9, quanto basta a ricoprire la superficie della carne
									

								

															

																		
																															
											
										
																														
																		Ora coprite con il coperchio 10 e proseguite la cottura a fiamma media per circa 35 minuti. Una volta trascorso il tempo, noterete che l’agnello rimarrà abbastanza umido, eliminate gli aromi con una pinza 11. In una ciotola sbattete le uova con il pecorino grattugiato 12,
									

								

															

																		
																															
											
										
																														
																		quindi abbassate la fiamma dell’agnello e versate il composto di uova e pecorino 13. Mescolate per pochi minuti a fiamma molto bassa e poi spegnete il fuoco quando le uova si saranno rapprese leggermente 14. Servite il vostro agnello ben caldo 15 e se lo gradite aggiungete un filo d’olio extravergine d’oliva a crudo.
									

								

							
					    