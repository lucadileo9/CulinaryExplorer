Difficoltà: Molto facile
Un secondo piatto di pesce saporito e profumato, in grado di trattenere tutti gli aromi, dal forno al piatto: l'orata al cartoccio alla siciliana vi sorprenderà per il suo gusto intenso. I pesci vengono cotti al cartoccio, un metodo di cottura che prevede di sigillare all'interno della carta forno gli ingredienti, in modo che si mantenga la giusta umidità e vengano trattenuti tutti i sapori che si sprigioneranno una volta che impiatterete. Un piatto semplice ma ricco allo stesso tempo, che impreziosisce l'orata con uvetta, pangrattato, prezzemolo... alcuni tra gli aromi mediterranei più tipici. Orata al cartoccio alla siciliana: scopriamo insieme come è facile realizzarla.

Scopri anche come preparare l'orata al forno o i nostri filetti di orata in padella!


												
						
						

														INGREDIENTI
							
													


						
							
							

							
								

																	Orata
								
								
								(già eviscerate)
																	4
									
																

								

							
								

																	Uvetta
								
								
								
																	30
									g
																

								

							
								

																	Pinoli
								
								
								
																	30
									g
																

								

							
								

																	Pangrattato
								
								
								
																	100
									g
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l'orata al cartoccio alla siciliana, prendete le orate già eviscerate e tagliate via le pinne laterali 1. Quindi con le forbici ampliate il taglio del ventre già presente, in modo da poter avere più spazio per la farcitura. Eliminate le squame esterne strofinando con la lama di un coltello, poi sciacquate bene sotto acqua corrente. Sciacquate anche l’uvetta e mettetela in ammollo in acqua fredda per almeno 10 minuti 2. Tostate i pinoli in padella per 2-3 minuti, per renderli più aromatici 3.
									

								

															

																		
																															
											
										
																														
																		Abbrustolite, sempre per qualche minuto, il pangrattato in una padella ampia antiaderente 4, mescolando spesso. Tritate il prezzemolo 5. Versate in una ciotola con il pangrattato tostato, i pinoli tostati, l’uvetta scolata e strizzata 6,
									

								

															

																		
																															
											
										
																														
																		il prezzemolo 7, un pizzico di sale e di pepe. Aggiungete olio a filo, perchè inumidisca il pangrattato senza renderlo eccessivamente unto 8. Mescolate il mix di sapori 9.
									

								

															

																		
																															
											
										
																														
																		Sistemate ogni orata su un rettangolo di carta forno che possa contenerla tutta. Farcitela con il mix aromatico 10 e ungetela esternamente con un filo d’olio 11. Sigillate ciascun pesce nella carta forno 12,
									

								

															

																		
																															
											
										
																														
																		chiudendo poi a caramella con dello spago da cucina 13. Cuocete le orate in forno preriscaldato ventilato a 200° per circa 15-20 minuti 14, nella parte centrale del forno. Sfornate le orate al cartoccio alla siciliana 15 e gustatele ben calde!
									

								

							
					    