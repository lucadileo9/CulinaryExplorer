Difficoltà: Facile
State cercando una sfiziosa alternativa alla classica pasta con i gamberi? Ecco l’idea giusta per stupire i vostri ospiti: maccheroni alla crema di zucca e gamberi flambé! Un primo piatto gustoso e raffinato che lega i sapori del mare a quelli della terra in un condimento dalla consistenza avvolgente e vellutata. La dolcezza della zucca bilancia la nota sapida e croccante della granella di pistacchi, mentre i crostacei flambati aggiungono un tocco ricercato al piatto! Se cercate una ricetta per fare bella figura, quindi, non esitate… con i maccheroni alla crema di zucca e gamberi flambé il successo è assicurato!


												
						
						

														INGREDIENTI
							
													


						
							
							

							
								

																	Pasta fresca
								
								
								maccheroni
																	400
									g
																

								

							
								

																	Zucca delica
								
								
								(da pulire)
																	700
									g
																

								

							
								

																	Gamberi
								
								
								
																	8
									
																

								

							
								

																	Rum
								
								
								scuro
																	40
									g
																

								

							
								

																	Pistacchi tostati
								
								
								sgusciati
																	30
									g
																

								

							
								

																	Scalogno
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Timo
								
								
								
																	1
									rametto
																

								

							
								

																	Rosmarino
								
								
								
																	1
									rametto
																

								

							
								

																	Alloro
								
								
								
																	1
									foglia
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i maccheroni alla crema di zucca e gamberi flambé per prima cosa cuocete la zucca in forno statico preriscaldato a 180° per circa 60 minuti, intera o tagliata a metà, a seconda della dimensione 1. Una volta cotta, rimuovete la buccia 2 e i semi interni, poi schiacciate la polpa con una forchetta 3.
									

								

															

																		
																																											
											
										
																						
											
										
																						
											
										
																																										
																		Affettate finemente lo scalogno 4. Scaldate un filo d’olio in una padella, poi aggiungete lo scalogno e il bouquet aromatico di timo, rosmarino e alloro 5. Quando l’olio si sarà insaporito, rimuovete gli aromi e aggiungete la purea di zucca 6.
									

								

															

																		
																																											
											
										
																						
											
										
																						
											
										
																																										
																		Rosolate per un minuto, poi diluite con tanta acqua quanto basta per ottenere una consistenza fluida 7. Salate 8 e cuocete ancora per qualche minuto, poi tenete da parte 9.
									

								

															

																		
																																											
											
										
																						
											
										
																						
											
										
																																										
																		Mettete sul fuoco una pentola di acqua da salare a bollore per cuocere la pasta e dedicatevi ai gamberi: rimuovete il carapace e le zampe tenendo la testa e la coda intere 10, poi estraete delicatamente il filo nero dell’intestino 11. Adagiate i gamberi in una padella con un filo d’olio caldo e uno spicchio di aglio 12.
									

								

															

																		
																																											
											
										
																						
											
										
																						
											
										
																																										
																		Rosolate i gamberi per un paio di minuti per lato, poi sfumate con il rum 13 e flambate 14. A questo punto l’acqua sarà arrivata a bollore quindi cuocete i maccheroni 15.
									

								

															

																		
																																											
											
										
																						
											
										
																						
											
										
																																										
																		Nel frattempo tritate grossolanamente i pistacchi al coltello 16 e tostateli in padella 17. Scolate la pasta e trasferitela nella padella con la crema di zucca 18.
									

								

															

																		
																																											
											
										
																						
											
										
																						
											
										
																																										
																		Mescolate bene 19, aggiungendo se necessario un mestolino di acqua di cottura 20. Saltate brevemente il tutto 21.
									

								

															

																		
																																											
											
										
																						
											
										
																						
											
										
																																										
																		Completate ogni piatto con 2 gamberi 22, una manciata di granella di pistacchi 23 e un filo d’olio a crudo. I vostri maccheroni alla crema di zucca e gamberi flambé sono pronti per essere serviti 24!
									

								

							
					    