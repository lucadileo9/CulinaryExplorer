Difficoltà: Media
La torta salata tricolore è una preparazione rustica, molto invitante. I colori ricordano quelli della bandiera italiana: il verde della pasta brisè agli spinaci, il bianco delle patate e il rosso dei pomodorini! Il guscio di pasta di brisè raccoglie le zucchine, i piselli e le patate in una croccantezza “verde” accattivante. Il ripieno vegetariano rende questa torta salata un piatto unico e gustoso. Ottima come antipasto, perfetta per un aperitivo tra amici. Dai colori brillanti, la torta salata tricolore attirerà le attenzioni dei vostri ospiti e perché no anche quelle dei vostri bambini.


						
						

														INGREDIENTI
							
							                            
                                
    								
    									
    										
    										440
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    440
    					
    					    					    					
    					    Carboidrati
    					    g
    					    42.7
    					
    					    					    					
    					      di cui zuccheri
    					    g
    					    5.4
    					
    					    					    					
    					    Proteine
    					    g
    					    12.3
    					
    					    					    					
    					    Grassi
    					    g
    					    24.4
    					
    					    					    					
    					      di cui saturi
    					    g
    					    11.07
    					
    					    					    					
    					    Fibre
    					    g
    					    5.3
    					
    					    					    					
    					    Colesterolo
    					    mg
    					    149
    					
    					    					    					
    					    Sodio
    					    mg
    					    313
    					
    					    				
    			
                            
													


						
														
							
														Ingredienti per la brisè agli spinaci (per una tortiera di 26 cm)
							

							
								

																	Burro
								
								
								freddo
																	150
									g
																

								

							
								

																	Farina 00
								
								
								
																	250
									g
																

								

							
								

																	Spinaci
								
								
								freschi 
																	150
									g
																

								

							
								

																	Uova
								
								
								medio
																	1
									
																

								

							
								

																	Sale fino
								
								
								
																	2
									pizzichi
																

								

							
														
							
						
														
							
														Per il ripieno
							

							
								

																	Patate
								
								
								
																	600
									g
																

								

							
								

																	Pomodorini ciliegino
								
								
								
																	300
									g
																

								

							
								

																	Pisellini
								
								
								sgranati
																	230
									g
																

								

							
								

																	Zucchine
								
								
								
																	530
									g
																

								

							
								

																	Panna fresca liquida
								
								
								
																	250
									g
																

								

							
								

																	Uova
								
								
								medie
																	3
									
																

								

							
								

																	Cipollotto fresco
								
								
								(circa 1)
																	60
									g
																

								

							
								

																	Aglio
								
								
								
																	2
									spicchi
																

								

							
								

																	Erba cipollina
								
								
								
																	3
									fili
																

								

							
								

																	Olio extravergine d'oliva
								
								
								
																	40
									g
																

								

							
								

																	Origano
								
								
								
																	1
									pizzico
																

								

							
								

																	Noce moscata
								
								
								
																	1
									pizzico
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta salata tricolore iniziate a preparare la pasta brisè cominciando a pulire gli spinaci e trasferiteli in una padella antiaderente con un filo d’olio 1. Fateli appassire per qualche minuto e lasciateli intiepidire (2-3). 
									

								

															

																		
																															
											
										
																														
																		Una volta freddi passateli in una ciotola e schiacciateli leggermente con una forchetta, quindi unite l’uovo 4. Frullate il tutto con un mixer ad immersione 5 fino ad ottenere una purea, che utilizzerete per insaporire la pasta brisè 6.
									

								

															

																		
																															
											
										
																														
																		Dopodiché unite in un mixer la farina, il burro freddo tagliato a cubetti ed il sale (7-8). Azionate per qualche istante in modo da ottenere un composto sbricioloso 9.
									

								

															

																		
																															
											
										
																														
																		Trasferite il composto di burro e farina su una spianatoia e aggiungete la purea di spinaci 10. Lavorate con le mani piuttosto velocemente, in modo da non scaldare gli ingredienti, fino ad avere un composto omogeneo 11. Formate un panetto, quindi avvolgetelo nella pellicola trasparente e riponetelo in frigo per almeno due ore, fino a che non risulti ben sodo 12.
									

								

															

																		
																															
											
										
																														
																		Nel frattempo iniziate a preparare il ripieno per la torta salata tricolore. Tagliate sottilmente il cipollotto, passatelo in una padella con due cucchiai di olio 13 e lasciatelo rosolare a fuoco moderato 14. Aggiungete i piselli, salate pepate e fate cuocere a fuoco dolce fino a che risulteranno teneri 15.
									

								

															

																		
																															
											
										
																														
																		A parte in una pentola mettere le patate pulite con la buccia e far bollire per circa 30 minuti 16. Per velocizzare i tempi potete usare una pentola a pressione e cuocerle per 15 minuti. La cosa importante è che le patate non si disfino in cottura ma restino compatte. Una volta cotte lasciatele intiepidire e poi togliete la buccia 17, quindi tagliatele a fette di mezzo cm 18.
									

								

															

																		
																															
											
										
																														
																		Nel frattempo spuntate le zucchine e affettatele con una mandolina 19. In un’altra padella scaldate il restante olio con gli spicchi d’aglio. Una volta imbionditi levateli e aggiungete le zucchine appena affettate 20. Fatele cuocere a fuoco vivace facendole restare croccanti, mescolandole di tanto in tanto, quindi aggiustate di sale e di pepe 21.
									

								

															

																		
																															
											
										
																														
																		Passate le due ore, riprendete il panetto di pasta brisè e stendetelo sulla spianatoia dandogli un’altezza di mezzo cm 22. Imburrate uno stampo da 26 cm di diametro e foderatelo con la sfoglia appena stesa 23. Bucherellate il fondo con una forchetta 24.
									

								

															

																		
																															
											
										
																														
																		Procedete ora con il primo strato disponendo le zucchine fino a coprire la base 25, procedete poi con uno strato di piselli 26 e in ultimo terminate la torta salata tricolore adagiandovi le patate 27.
									

								

															

																		
																															
											
										
																														
																		Preparate ora una salsa per ricoprire la torta salata tricolore: sbattete in una ciotola la panna insieme alle uova 28, quindi salate, pepate, aggiungete l’erba cipollina tagliata finemente 29 e la noce moscata grattugiata 30.
									

								

															

																		
																															
											
										
																														
																		Versate il composto sopra la torta 31 in modo da spargerlo su tutta la superficie, spolverizzate con l’origano essiccato quindi completate con i pomodorini tagliati a metà 32. Infornate in forno statico preriscaldato a 180° per 45-50 minuti (per il forno ventilato a 160° gradi per 35-40 minuti) 33. Estraete la torta salata tricolore dal forno, lasciatela intiepidire quindi servite tagliandola a fette.
									

								

							
					    