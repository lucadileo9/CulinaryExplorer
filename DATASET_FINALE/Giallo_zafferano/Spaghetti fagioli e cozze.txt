Difficoltà: Facile
Gli spaghetti con fagioli e cozze sono un primo piatto che unisce i sapori di terra e mare. L'abbinamento cozze e fagioli è un classico, in particolare della cucina campana, ma rivisitato e gustato in molte altre regioni italiane.
Oggi vi proponiamo una versione che abbina l'irresistibile mollusco ad una delle qualità di fagioli più delicate: il cannellino. Questa varietà si presta per trasformare il condimento in una morbida crema insaporita con un soffritto leggermente piccante che con i molluschi avvolgerà la vostra pasta per regalarvi un primo piatto gustoso e invitante. Potete anche variare il formato di pasta a vostro piacimento, utilizzando ad esempio le linguine oppure una pasta corta come le conchiglie così che il condimento penetri all'interno di ciascuna! Se gradite, poi, potete aggiungere della salsa di pomodoro oppure dei pomodorini confit!


												
						
						

														INGREDIENTI
							
							                            
                                
    								
    									
    										
    										461
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    461
    					
    					    					    					
    					    Carboidrati
    					    g
    					    72.7
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    21
    					
    					    					    					
    					    Grassi
    					    g
    					    8.8
    					
    					    					    					
    					      di cui saturi
    					    g
    					    1.43
    					
    					    					    					
    					    Fibre
    					    g
    					    6.7
    					
    					    					    					
    					    Colesterolo
    					    mg
    					    99
    					
    					    					    					
    					    Sodio
    					    mg
    					    724
    					
    					    				
    			
                            
													


						
							
							

							
								

																	Spaghetti
								
								
								
																	320
									g
																

								

							
								

																	Cozze
								
								
								
																	1
									kg
																

								

							
								

																	Fagioli cannellini precotti
								
								
								
																	250
									g
																

								

							
								

																	Vino bianco
								
								
								
																	½
									bicchiere
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								 fresco
																	1
									
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti con fagioli e cozze, iniziate a preparare il trito per il soffritto. Lavate e sminuzzate un ciuffo di prezzemolo 1, poi sbucciate lo spicchio d'aglio e tritatelo 2, quindi spuntate il peperoncino per eliminare la parte verde 3 e affettatelo finemente.
									

								

															

																		
																															
											
										
																														
																		In una padella capiente, versate un filo d'olio 4, poi aggiungete l'aglio, il peperoncino e una parte del prezzemolo tritato 5 e fate soffriggere il tutto a fuoco bassissimo, mescolando di tanto in tanto. Intanto passate a pulire le cozze; Sciacquatele sotto acqua corrente 6.
									

								

															

																		
																															
											
										
																														
																		Eliminate il bisso, ovvero la barbetta delle cozze 7, e strofinate la superficie di ciascuna cozza con una retina 8 o raschiatele con la lama di un coltello. Risciacquatele e versate le cozze nella padella con il soffritto che avevate preparato 9.
									

								

															

																		
																															
											
										
																														
																		Versate il vino bianco 10, fate sfumare per qualche istante il vino poi coprite le cozze con un coperchio 11; ci vorranno pochissimi minuti per far dischiudere le cozze. A questo punto spegnete il fuoco, filtrate le cozze raccogliendo il fondo di cottura in una ciotolina 12 e sgusciatele mettendo i frutti nella ciotolina con il liquido.
									

								

															

																		
																															
											
										
																														
																		Ora riprendete la padella in cui avevate fatto dischiudere le cozze e versate i frutti con il liquido di cottura 13. Mescolate, fate cuocere per qualche minuto, quindi aggiungete i fagioli cannellini lessati 14. Salate e pepate a piacere e fate cuocere per 5-10 minuti fino a quando i fagioli si saranno ammorbiditi e avranno creato una morbida crema. Intanto in una pentola capiente, portate l'acqua a bollore, salate e cuocete gli spaghetti 15 per 5 minuti o fino a quando non saranno al dente.
									

								

															

																		
																															
											
										
																														
																		Quindi scolateli e trasferiteli direttamente nella padella con i fagioli e le cozze 16. Aggiungete il prezzemolo tritato che avevate tenuto da parte 17, mescolate e saltate rapidamente e servite gli spaghetti con fagioli e cozze ben caldi 18!
									

								

							
					    