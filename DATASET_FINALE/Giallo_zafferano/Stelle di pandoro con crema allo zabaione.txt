Difficoltà: Facile
Immaginate la fine crosticina dorata di una fetta di pandoro appena tostata, che sprigiona le sue delicate note di burro. Immaginate di irrorarla con una crema molto speciale, che fa pensare subito al Natale, come lo zabaione. Cosa può rendere la semplicità ancora più perfetta? Forse un filo di salsa al cioccolato…? Abbiamo aggiunto anche quella, alle nostre stelle di pandoro con crema allo zabaione: e il risultato è una gioia per gli occhi e il palato! Per concludere un lauto menu di festa con un buon dolce natalizio o di Capodanno, oppure per regalarsi una merenda ricca di sapori e suggestioni, questo dolce semplicissimo da preparare è la risposta più golosa: provatela anche voi!


						
						

														INGREDIENTI
							
							                            
                                
    								
    									
    										
    										568
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    568
    					
    					    					    					
    					    Carboidrati
    					    g
    					    67.6
    					
    					    					    					
    					      di cui zuccheri
    					    g
    					    46.9
    					
    					    					    					
    					    Proteine
    					    g
    					    10.9
    					
    					    					    					
    					    Grassi
    					    g
    					    26.8
    					
    					    					    					
    					      di cui saturi
    					    g
    					    13.75
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    383
    					
    					    					    					
    					    Sodio
    					    mg
    					    41
    					
    					    				
    			
                            
													


						
														
							
														Ingredienti per le stelle
							

							
								

																	Pandoro
								
								
								
																	3
									fette
																

								

							
														
							
						
														
							
														Per lo zabaione
							

							
								

																	Tuorli
								
								
								(di uova biologiche)
																	4
									
																

								

							
								

																	Zucchero
								
								
								
																	80
									g
																

								

							
								

																	Marsala
								
								
								
																	50
									g
																

								

							
														
							
						
														
							
														Per la ganache al cioccolato
							

							
								

																	Panna fresca liquida
								
								
								
																	65
									g
																

								

							
								

																	Cioccolato fondente
								
								
								
																	70
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le stelle di pandoro con crema allo zabaione, iniziate a realizzare quest'ultimo. Ponete sul fuoco un tegame con dell'acqua e portatela a sfiorare il bollore. Versate in una bastardella (o in un tegame leggermente più piccolo di quello usato per far bollire l'acqua) i tuorli, unite lo zucchero 1 e sbatteteli leggermente con una frusta a mano. Aggiungete anche il marsala, versandolo a filo 2, sempre mescolando. Quando si sarà amalgamato, trasferite la bastardella nel tegame con l'acqua bollente. Continuate a sbattere per 10-15 minuti fino 3 fino a far addensare il composto, se prerite per comodità potete utilizzare uno sbattitore elettrico, altrimenti andrà bene una comune frusta.
									

								

															

																		
																															
											
										
																														
																		Una volta ottenuto un composto chiaro e spumoso, spostate la bastardella all'interno di una ciotola più grande, colma di acqua e ghiaccio. In questo modo bloccherete la cottura ed eviterete di ottenere un risultato "strapazzato". Continuate a sbattere circa per 1 minuto 4, trasferite il vostro zabaione 5 all'interno di una ciotola 6 e conservatelo in frigorifero.
									

								

															

																		
																															
											
										
																														
																		Una volta pronto lo zabaione, dedicatevi a realizzare la ganache al cioccolato. Tritate finemente il cioccolato fondente 7 e trasferitelo all'interno di una ciotola. Ponete a scaldare la panna 8 e una volta che avrà sfiorato il bollore versatela direttamente all'interno della ciotola con il cioccolato 9. Mescolate il tutto lentamente, senza incorporare troppa aria, fino a far sciogliere completamente il cioccolato.
									

								

															

																		
																															
											
										
																														
																		A questo punto otterrete una ganache liscia e cremosa 10, lasciatela intiepidire e nel frattempo tagliate il pandoro in senso orizzontale 11, in modo da ottenere 3 fette 12 per un totale di circa 400 g di pandoro.
									

								

															

																		
																															
											
										
																														
																		 Scaldate una padella piatta antiaderente e fate dorare le stelle di pandoro da entrambe i lati per pochi minuti 13. A questo punto siete pronti a comporre le vostre stelle di pandoro. Stendete un paio di cucchiai di zabaione su un piatto da portata e adagiate la prima fetta 14, quindi aggiungete ancora 2 cucchiai di zabaione 15 e coprite con un'altra fetta di pandoro.
									

								

															

																		
																															
											
										
																														
																		Aggiungete ancora un pò di zabaione 16 e ultimate con l'ultima fetta di pandoro. Versate quindi lo zabaione rimasto e stendetelo sull'intera fetta, aiutandovi con un cucchiaio 17. Trasferite la ganache all'interno di un biberon da pasticceria o una sac a poche e utilizzatela per decorare la superficie del dolce. Le stelle di pandoro con crema allo zabaione sono pronte, non vi resta che servirle!
									

								

							
					    