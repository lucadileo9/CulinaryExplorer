Difficoltà: Facile
Se siete tra quelli che credono che non esistano piatti sfiziosi con il cavolfiore, vi faremo subito cambiare idea con la nostra ricetta della pasta cavolfiore e guanciale. Croccanti e dorate striscioline di guanciale con il loro gusto saporito e stuzzicante smorzano il sapore deciso delle cimette di cavolfiore, in un sapiente equilibrio ritrovato tra ingredienti rustici che rievocano sapori contadini. La pasta cavolfiore e guanciale può essere considerata una variante della famosa gricia ed è perfetta per chi vuole portare in tavola una pietanza facile e veloce che esalti gli ortaggi della stagione invernale senza dimenticare il gusto. Ma noi non siamo nuovi a questi accostamenti accattivanti che con piccole astuzie rendono appetitosi anche gli ingredienti meno amati: dalla stravagante e insolita finta pizza al cavolfiore al vellutato e cremoso purè, ne abbiamo per tutti i gusti!


												
						
						

														INGREDIENTI
							
							                            
                                
    								
    									
    										
    										417
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    417
    					
    					    					    					
    					    Carboidrati
    					    g
    					    68.7
    					
    					    					    					
    					      di cui zuccheri
    					    g
    					    4.3
    					
    					    					    					
    					    Proteine
    					    g
    					    17.3
    					
    					    					    					
    					    Grassi
    					    g
    					    8.1
    					
    					    					    					
    					      di cui saturi
    					    g
    					    2.91
    					
    					    					    					
    					    Fibre
    					    g
    					    3.9
    					
    					    					    					
    					    Colesterolo
    					    mg
    					    20
    					
    					    					    					
    					    Sodio
    					    mg
    					    812
    					
    					    				
    			
                            
													


						
							
							

							
								

																	Mezze Maniche Rigate
								
								
								
																	320
									g
																

								

							
								

																	Guanciale
								
								
								
																	120
									g
																

								

							
								

																	Cavolfiore
								
								
								
																	350
									g
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta cavolfiore e guanciale tagliate a fette il guanciale 1 poi da ciascuna fetta ricavate delle striscioline 2 e tenetele da parte. Ponete sul fuoco una pentola colma di acqua salata e portate al bollore. Intanto occupatevi del cavolfiore: eliminate le foglie 3
									

								

															

																		
																															
											
										
																														
																		e staccate le singole cimette incidendo la base del torsolo 4, dividete quindi le cimette a metà 5, poi lessatele nell’acqua bollente per 5 minuti 6.
									

								

															

																		
																															
											
										
																														
																		Nel frattempo rosolate a fuoco medio in padella le striscioline di guanciale per 5 minuti 7, devono risultare appena croccanti, non ci sarà bisogno di aggiungere olio. A questo punto saranno pronte le cimette di cavolfiore, quindi scolatele con una schiumarola direttamente nel tegame con il guanciale 8 e nella stessa acqua del cavolfiore potete cuocere la pasta 9 per 12 minuti o il tempo riportato sulla confezione.
									

								

															

																		
																															
											
										
																														
																		Proseguite la cottura del cavolfiore con il guanciale per 3 minuti e poi il vostro condimento sarà pronto 10. Quando la pasta sarà cotta, scolatela direttamente nel tegame con il condimento 11, profumate con le foglioline di timo fresco 12,
									

								

															

																		
																															
											
										
																														
																		aggiustate di sale e pepe 13 e mescolate con un cucchiaio. La vostra pasta con cavolfiore e guanciale è pronta 14 gustatela ben calda 15!
									

								

							
					    