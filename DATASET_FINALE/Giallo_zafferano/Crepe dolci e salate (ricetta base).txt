Difficoltà: Facile
Che si tratti di un’amorevole mamma che prepara la merenda, di un gruppetto di studenti che fa una pausa dallo studio oppure di fanatici della cucina veloce ma pur sempre originale, le crepe sono sempre la scelta giusta! In questa ricetta delle crepe dolci e salate scoprirete come adattare l'impasto neutro alle farciture più golose, dalle crepe alla Nutella alle crespelle gorgonzola e radicchio, al forno o al prosciutto! Ci sono soltanto poche cose da sapere per riuscire a preparare crepe dolci e salate perfette, ve le raccontiamo subito! Siamo certi che ne farete una bella scorta, scoprendo quanto è facile conservarle! Poi però fateci sapere qual è la vostra preferita!


						
						

														INGREDIENTI
							
							                            
                                
    								
    									
    										
    										269.7
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    269.7
    					
    					    					    					
    					    Carboidrati
    					    g
    					    31.4
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    9.4
    					
    					    					    					
    					    Grassi
    					    g
    					    11.8
    					
    					    					    					
    					      di cui saturi
    					    g
    					    6
    					
    					    					    					
    					    Fibre
    					    g
    					    122
    					
    					    					    					
    					    Colesterolo
    					    mg
    					    0.8
    					
    					    					    					
    					    Sodio
    					    mg
    					    34.5
    					
    					    				
    			
                            
													


						
														
							
														Ingredienti (per 14 crepe del diametro di 18 cm)
							

							
								

																	Uova
								
								
								(medie)
																	3
									
																

								

							
								

																	Farina 00
								
								
								
																	250
									g
																

								

							
								

																	Latte intero
								
								
								
																	500
									g
																

								

							
								

																	Burro
								
								
								
																	40
									g
																

								

							
														
							
						
														
							
														Per ungere la crepiera
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le crepe dolci e salate iniziate sciogliendo dolcemente il burro in un pentolino 1. Lasciatelo intiepidire e nel frattempo rompete le uova in una ciotola dai bordi alti. Mescolate con una frusta e unite il latte 2. Continuate a mescolare sino ad ottenere un composto omogeneo 3. 
									

								

															

																		
																																											
											
										
																						
											
										
																						
											
										
																																										
																		Aggiungete ora il burro tiepido 4 e mescolate ancora 5. Posizionate un colino sul recipiente e poi setacciate la farina nella ciotola 6, (per comodità potete anche aggiungerla in due tempi e mescolare così da evitare la formazione di grumi). 
									

								

															

																		
																																											
											
										
																						
											
										
																						
											
										
																																										
																		Poi con le fruste mescolate energicamente per assorbire la farina 7. Continuate a mescolare fino ad ottenere un composto omogeneo, vellutato e privo di grumi 8. A questo punto coprite la ciotola con della pellicola alimentare 9 e lasciate riposare per almeno 30 minuti in frigorifero. 
									

								

															

																		
																																											
											
										
																						
											
										
																						
											
										
																																										
																		Trascorso il tempo mescolate l’impasto per farlo rinvenire e poi scaldate una crepiera da 18 cm (o in alternativa una padella antiaderente sempre della stessa base) ed ungetela con una noce di burro 10. Una volta a temperatura versate un mestolo di impasto sufficiente a ricoprire la superficie della padella 11: potete aiutarvi con l'apposito stendi pastella per crepe oppure ruotare la padella fino a distribuire il composto uniformemente (fate attenzione a non spanderlo tutto sui bordi per evitare che al centro non rimanga pastella sufficiente a creare una crepe dalla superficie uniforme); si consiglia di eseguire queste operazioni molto in fretta, poiché la pastella cuocerà rapidamente 12.
									

								

															

																		
																																											
											
										
																						
											
										
																						
											
										
																																										
																		Trascorso circa 1 minuto a fuoco medio-basso, dovreste notare una leggera doratura, i bordi tenderanno a staccarsi 13 perciò potrete girare la prima crepe aiutandovi con una paletta 14. Cuocete anche l'altro lato per 1 minuto circa, aspettando che prenda colore. Una volta cotta la prima, trasferitela su un piatto da portata o su di un tagliere. Ripetete questa operazione fino a finire l’impasto, ungendo di volta in volta la crepiera, dovreste ottenere così 14 crepe del diametro di 18 cm: impilate ogni crepe una sopra l’altra così resteranno morbide. Ecco pronte le vostre crepe dolci e salate, non vi resta che farcirle 15!
									

								

							
					    