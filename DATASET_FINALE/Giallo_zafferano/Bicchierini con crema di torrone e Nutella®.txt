Difficoltà: Molto facile
Natale: atmosfera dolcissima, per noi è il momento più bello e atteso dell'anno! Panettone, pandoro e l'immancabile torrone sono i protagonisti assoluti e quando queste favolose preparazioni dolci iniziano ad accumularsi, serve qualche idea originale per presentarle in maniera sempre nuova e golosa. I bicchierini con crema di torrone e Nutella® ad esempio sono un dessert monoporzione che unisce la versatilità della crema spalmabile alla nocciola più famosa nel mondo al gusto inconfondibile del torrone, con una nota aromatica particolare data dagli amaretti sbriciolati. Con i bicchierini di crema di torrone e Nutella® porterete in tavola un dessert fuori dai soliti schemi che si ispira ai sapori della tradizione dolciaria natalizia rivisitandoli in modo creativo e accattivante.


												
						
						

														INGREDIENTI
							
							                            
                                
    								
    									
    										
    										460
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    460
    					
    					    					    					
    					    Carboidrati
    					    g
    					    29.6
    					
    					    					    					
    					      di cui zuccheri
    					    g
    					    29.6
    					
    					    					    					
    					    Proteine
    					    g
    					    10.2
    					
    					    					    					
    					    Grassi
    					    g
    					    33.5
    					
    					    					    					
    					      di cui saturi
    					    g
    					    13.14
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    53
    					
    					    					    					
    					    Sodio
    					    mg
    					    206
    					
    					    				
    			
                            
													


						
							
														Ingredienti per 6 bicchierini
							

							
								

																	Nutella®
								
								
								
																	90
									g
																

								

							
								

																	Formaggio fresco spalmabile
								
								
								
																	350
									g
																

								

							
								

																	Torrone bianco
								
								
								morbido
																	200
									g
																

								

							
								

																	Amaretti
								
								
								
																	40
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i bicchierini con crema di torrone e Nutella® per prima cosa tagliate grossolanamente il torrone 1 e lavoratelo in un mixer insieme al formaggio spalmabile 2. Lavorate la crema finché non risulterà abbastanza omogenea e finché il torrone non sarà sbriciolato e amalgamato del tutto 3.
									

								

															

																		
																															
											
										
																														
																		Mettete la crema in una tasca da pasticcere con bocchetta da 10 mm 4e riponetela in frigo, facendola riposare per almeno 1 ora. Intanto sbriciolate gli amaretti all'interno di una ciotola 5. Trascorso il tempo di riposo, potete comporre i dessert: prendete 6 bicchierini della capacità di 80 g: recuperate la crema di torrone e spremetene una piccola dose (circa 30 g) all’interno dei bicchierini 6.
									

								

															

																		
																															
											
										
																														
																		Una volta fatto il primo strato 7, proseguite con un altro di amaretti sbriciolati 8, poi spremete ancora uno strato di crema di torrone (sempre circa 30 g) 9.
									

								

															

																		
																															
											
										
																														
																		Per finire terminate con uno strato di Nutella® (13 g circa per ciascun bicchierino). Per praticità ponete la crema spalmabile alla nocciola in una tasca da pasticcere con bocchetta liscia da 6 mm 10 così sarà più facile riempire i bicchierini 11. I vostri bicchierini con crema di torrone e Nutella® sono pronti, non vi resta che affondare il cucchiaino 12!
									

								

							
					    