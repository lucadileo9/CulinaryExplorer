Difficoltà: Facile
Iniziamo dal principio: kebab è una parola turca che viene utilizzata per indicare una grande varietà di piatti a base di carne arrostita. Döner kebab si riferisce invece alla tipica modalità di cottura su uno spiedo verticale che viene fatto ruotare vicino a una fonte di calore. Dalla Turchia all’Europa, passando per la Germania, il passo è stato breve e il kebab così come lo conosciamo noi, simile al gyros greco, è diventato uno degli street food più amati in assoluto! Il panino che vi stiamo per proporre arriva proprio dalla Germania ma all’interno non troverete traccia di carne: nel kebab vegetariano infatti le uniche protagoniste sono le verdure che vengono arricchite con una salsa dalle note piccanti, spezie a volontà e l’aggiunta di feta e patatine fritte! La ricetta si ispira dichiaratamente al Gemüse Kebab di Mustafa, un chiosco nel cuore di Berlino dove decine di persone si mettono in fila a ogni ora del giorno per poter gustare quello che viene definito il miglior kebab della città. Noi che abbiamo provato l’originale, e ce ne siamo innamorati, abbiamo deciso di spiegarvi come realizzare a casa uno dei panini vegetariani più buoni che abbiate mai assaggiato… ma attenti: quando il profumo delle spezie inizierà a diffondersi rischierete di avere anche voi una fila di amici fuori dalla porta in attesa di poter addentare il vostro famoso kebab vegetariano!


						
						

														INGREDIENTI
							
							                            
                                
    								
    									
    										
    										1041
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1041
    					
    					    					    					
    					    Carboidrati
    					    g
    					    78.6
    					
    					    					    					
    					      di cui zuccheri
    					    g
    					    15.5
    					
    					    					    					
    					    Proteine
    					    g
    					    20.7
    					
    					    					    					
    					    Grassi
    					    g
    					    71.5
    					
    					    					    					
    					      di cui saturi
    					    g
    					    20.77
    					
    					    					    					
    					    Fibre
    					    g
    					    9.1
    					
    					    					    					
    					    Colesterolo
    					    mg
    					    54
    					
    					    					    					
    					    Sodio
    					    mg
    					    1670
    					
    					    				
    			
                            
													


						
														
							
							

							
								

																	Pane arabo
								
								
								
																	4
									
																

								

							
														
							
						
														
							
														per le verdure
							

							
								

																	Peperoni
								
								
								rossi, gialli e verdi
																	340
									g
																

								

							
								

																	Melanzane
								
								
								
																	150
									g
																

								

							
								

																	Zucchine
								
								
								
																	180
									g
																

								

							
								

																	Carote
								
								
								
																	90
									g
																

								

							
								

																	Aglio
								
								
								
																	3
									spicchi
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per le patate
							

							
								

																	Patate
								
								
								
																	400
									g
																

								

							
								

																	Olio di semi di arachide
								
								
								per friggere
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il mix insaporitore
							

							
								

																	Origano
								
								
								secco
																	2
									cucchiai
																

								

							
								

																	Paprika piccante
								
								
								
																	2
									cucchiaini
																

								

							
								

																	Paprika dolce
								
								
								
																	1
									cucchiaino
																

								

							
								

																	Cumino
								
								
								
																	1
									cucchiaino
																

								

							
								

																	Sale fino
								
								
								
																	1
									cucchiaio
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la salsa
							

							
								

																	Yogurt greco
								
								
								
																	60
									g
																

								

							
								

																	Panna acida
								
								
								
																	60
									g
																

								

							
								

																	Concentrato di pomodoro
								
								
								
																	1
									cucchiaino
																

								

							
								

																	Paprika dolce
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per farcire
							

							
								

																	Feta
								
								
								
																	200
									g
																

								

							
								

																	Pomodori ramati
								
								
								
																	1
									
																

								

							
								

																	Cipollotto fresco
								
								
								
																	1
									
																

								

							
								

																	Lattuga
								
								
								
																	
									q.b.
																

								

							
								

																	Succo di lime
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il kebab vegetariano, per prima cosa preparate il mix insaporitore mescolando tutti gli ingredienti in una ciotolina: il cumino, la paprika dolce, l’origano secco 1, la paprika piccante 2, il sale 3 e il pepe.
									

								

															

																		
																															
											
										
																														
																		Ora potete passare alla preparazione delle verdure: pulite i peperoni dai semi e filamenti interni, tagliateli a strisce 4 e poi a quadratini 5. Mondate le zucchine e tagliatele a rondelle sottili 6,
									

								

															

																		
																															
											
										
																														
																		poi fate lo stesso anche con le carote 7. Infine dividete la melanzana in quarti per il lungo 8 e affettatela per ricavare dei triangolini di 5-6 mm di spessore 9.
									

								

															

																		
																															
											
										
																														
																		Scaldate l’olio di oliva in una padella antiaderente e fate soffriggere brevemente 3 spicchi di aglio in camicia, poi unite le melanzane 10, le carote 11, i peperoni 12
									

								

															

																		
																															
											
										
																														
																		e le zucchine 13, condite con buona parte del mix insaporitore 14 e cuocete a fiamma vivace per circa 10 minuti finché le verdure non risulteranno morbide e dorate, dopodiché eliminate gli spicchi d’aglio 15.
									

								

															

																		
																															
											
										
																														
																		Mentre le verdure cuociono, potete occuparvi delle patate: dopo averle lavate e sbucciate, tagliatele prima a metà 16 e poi a triangolini dello spessore di qualche millimetro 17. Sciacquate le patate sotto acqua corrente per eliminare parte dell’amido 18 e asciugatele accuratamente.
									

								

															

																		
																															
											
										
																														
																		Nel frattempo scaldate l’olio di semi in un pentolino e quando sarà arrivato alla temperatura di 160°-170° immergete le patate con una schiumarola 19 e friggetele per circa 8 minuti fino a che non saranno belle dorate 20; non friggete troppe patate per volta per evitare che la temperatura dell’olio si abbassi. Scolate le patate fritte su carta assorbente e conditele con il restante mix insaporitore 21, regolando ulteriormente di sale se necessario.
									

								

															

																		
																															
											
										
																														
																		Per preparare la salsa, versate lo yogurt greco in una ciotolina, unite la panna acida 22, il concentrato di pomodoro, la paprika dolce 23, il sale e mescolate bene 24.
									

								

															

																		
																															
											
										
																														
																		In ultimo, preparate le verdure crude: riducete la lattuga a striscioline 25, poi tagliate la parte verde del cipollotto a rondelle sottili 26 e i pomodori a cubetti 27. Potete asciugare il pomodoro con la carta assorbente per evitare che risulti troppo acquoso.
									

								

															

																		
																															
											
										
																														
																		A questo punto siete pronti per assemblare il panino: tagliate il pane arabo a tasca 28 e spalmate la metà inferiore con abbondante salsa 29, poi farcite con le verdure cotte 30,
									

								

															

																		
																															
											
										
																														
																		le patate fritte 31, i pomodori 32, l’insalata 33,
									

								

															

																		
																															
											
										
																														
																		la feta sbriciolata 34 e il cipollotto 35. Aggiungete una spruzzata di succo di lime (o limone) e il vostro kebab vegetariano è pronto per essere addentato 36!
									

								

							
					    