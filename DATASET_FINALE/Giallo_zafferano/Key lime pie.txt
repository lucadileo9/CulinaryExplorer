Difficoltà: Facile
La key lime pie è una torta originaria delle isole Keys della Florida dove esistono numerose piante di lime, piccoli limoni tondi, duri e dalla scorza di colore verde scuro.

ll succo di lime viene utilizzato per preparare questa particolare torta dalla base di biscotti sbriciolati e dalla farcitura realizzata con latte condensato, tuorli e succo di lime.

Originariamente la base della key lime pie veniva preparata con la pasta frolla, ma col tempo presero il sopravvento i biscotti sbriciolati mischiati al burro fuso, nello stesso stile della famosa New York cheesecake.

La key lime pie è molto semplice e rapida sia da preparare che da cuocere, ma per gustarla bisognerà attendere qualche ora di frigorifero: sarà ancor meglio se la preparerete la sera prima lasciandola in frigorifero tutta la notte. Il tocco finale? Qualche ciuffo di panna montata leggermente zuccherata sulla superficie della torta….Che aspettate? Non perdetevela!


						
						

														INGREDIENTI
							
							                            
                                
    								
    									
    										
    										211
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    211
    					
    					    					    					
    					    Carboidrati
    					    g
    					    13.2
    					
    					    					    					
    					      di cui zuccheri
    					    g
    					    9.6
    					
    					    					    					
    					    Proteine
    					    g
    					    4.9
    					
    					    					    					
    					    Grassi
    					    g
    					    15.3
    					
    					    					    					
    					      di cui saturi
    					    g
    					    8.46
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    136
    					
    					    					    					
    					    Sodio
    					    mg
    					    87
    					
    					    				
    			
                            
													


						
														
							
														Ingredienti per la base
							

							
								

																	Biscotti Digestive
								
								
								
																	250
									g
																

								

							
								

																	Burro
								
								
								
																	80
									g
																

								

							
								

																	Zucchero
								
								
								
																	2
									cucchiai
																

								

							
														
							
						
														
							
														Per la crema
							

							
								

																	Succo di lime
								
								
								
																	120
									ml
																

								

							
								

																	Latte condensato
								
								
								
																	400
									ml
																

								

							
								

																	Tuorli
								
								
								
																	4
									
																

								

							
								

																	Scorza di lime
								
								
								
																	1
									cucchiaino
																

								

							
														
							
						
														
							
														Per la copertura
							

							
								

																	Panna fresca liquida
								
								
								
																	250
									ml
																

								

							
								

																	Zucchero
								
								
								
																	2
									cucchiai
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la key lime pie iniziate ponendo i biscotti in un mixer 1 e frullandoli finemente con le sue lame, poi trasferiteli in una ciotola dove aggiungerete lo zucchero semolato (o di canna se preferite); mescolate e unite il burro fuso 2, quindi amalgamate bene gli ingredienti. Foderate, con il composto, i bordi e il fondo di una tortiera dai bordi svasati e del diametro di 20 cm 3. Aiutatevi, per compiere questa operazione, pressando con le mani o con il dorso di un cucchiaio. Mettete lo stampo in forno a 180° per circa 10 minuti, poi estraetelo e lasciate raffreddare completamente su di una gratella.
									

								

															

																		
																															
											
										
																														
																		Nel frattempo preparate la crema per il ripieno versando i tuorli in una ciotola (o nella tazza di un mixer) e sbattendo per 5 minuti fino a che non diventino gonfi, chiari e spumosi; a questo punto aggiungete il latte condensato 4 e sbattete per altri 5-10 minuti, poi aggiungete il succo di lime 5 e sbattete per altri 5 minuti. Unite in ultimo la scorza grattugiata di lime 6 ed amalgamatela agli ingredienti.
									

								

															

																		
																															
											
										
																														
																		Versate la crema ottenuta all’interno della tortiera foderata con il composto di biscotti sbriciolati (ormai freddo) 7 e infornate a 180° per 15 minuti. Trascorso il tempo di cottura, estraete la key lime pie e lasciatela raffreddare completamente, poi copritela con della pellicola trasparente 8 e mettetela in frigorifero per almeno 4 ore (meglio se per tutta la notte). Prima di servire la key lime pie, montate la panna fresca con lo zucchero e ricoprite la superficie della torta (tranne una piccola parte al centro) con il composto ottenuto, praticando delle rose di panna 9. In alternativa alla panna, potete anche preparare una meringa all’italiana e ricoprire poi allo stesso modo con quest’ultima la key lime pie.
									

								

							
					    