Difficoltà: Facile
Il profumo di un dolce rustico fatto dalle amorevoli mani della nonna. Lo stesso che si espande nella cucina bussando pian piano alle porte di tutta la casa. Un’immagine che sicuramente ricordiamo in tanti e di cui sicuramente abbiamo nostalgia. Perché non rivivere questo dolcissimo ricordo preparando un buon ciambellone della nonna? Esatto, non stiamo parlando della torta della nonna, l'altro grande classico che è probabilmente l'unico capace di resistere alla sfida. Ci riferiamo invece alla più soffice delle ciambelle, il dolce ideale per fare la colazione tutti insieme prima di salutarsi. Ma anche la merenda ideale per i ragazzi che si dedicano un po’ di relax dallo studio. Persino il dolce da dedicare alla propria metà quando questa non sta bene o magari per stuzzicare la sua fantasia con un tocco di cacao. Il ciambellone della nonna è sempre una garanzia di riuscita ma anche di sapore: piace proprio a tutti. Oggi GialloZafferano si traveste da amorevole nonnina e svela i segreti della sua buonissima ricetta, quella da tramandare di volta in volta per mandare avanti la tradizione. Ecco come si prepara il ciambellone della nonna, vi aspettiamo tutti!

Provate anche il nostro ciambellone senza burro, quello con gocce di cioccolato o la versione leggera all'acqua!


						
						

														INGREDIENTI
							
							                            
                                
    								
    									
    										
    										593
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    593
    					
    					    					    					
    					    Carboidrati
    					    g
    					    83.5
    					
    					    					    					
    					      di cui zuccheri
    					    g
    					    45.9
    					
    					    					    					
    					    Proteine
    					    g
    					    10.1
    					
    					    					    					
    					    Grassi
    					    g
    					    24.3
    					
    					    					    					
    					      di cui saturi
    					    g
    					    13.53
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    165
    					
    					    					    					
    					    Sodio
    					    mg
    					    58
    					
    					    				
    			
                            
													


						
														
							
														Ingredienti per uno stampo di 23 cm di diametro e alto 9 cm
							

							
								

																	Farina 00
								
								
								
																	500
									g
																

								

							
								

																	Zucchero
								
								
								
																	300
									g
																

								

							
								

																	Burro
								
								
								a temperatura ambiente
																	250
									g
																

								

							
								

																	Latte intero
								
								
								a temperatura ambiente
																	250
									g
																

								

							
								

																	Uova
								
								
								(circa 5 medie) a temperatura ambiente
																	275
									g
																

								

							
								

																	Uvetta
								
								
								
																	75
									g
																

								

							
								

																	Arancia candita
								
								
								
																	50
									g
																

								

							
								

																	Arance
								
								
								(la scorza e il succo)
																	1
									
																

								

							
								

																	Scorza di limone
								
								
								
																	1
									
																

								

							
								

																	Baccello di vaniglia
								
								
								
																	1
									
																

								

							
								

																	Lievito in polvere per dolci
								
								
								
																	16
									g
																

								

							
														
							
						
														
							
														Per lo stampo e le uvette ammorbidite
							

							
								

																	Burro
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
														
							
						
														
							
														Per guarnire
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il ciambellone della nonna cominciate assicurandovi che gli ingredienti da frigo siano a temperatura ambiente altrimenti si slegheranno tra loro. Grattugiate la scorza di limone e arancia e tenete da parte 1, poi dividete a metà l’arancia, spremete 2 e filtrate il succo in un recipiente. Quindi sciacquate l'uvetta e mettetela in ammollo con succo d'arancia 3.
									

								

															

																		
																															
											
										
																														
																		Nel frattempo setacciate la farina e il lievito in una ciotola 4 e mescolate 5. Prima di proseguire, imburrate e infarinate uno stampo da ciambella del diametro di 23 cm e alto 9 cm e accendete il forno. Ora che avete tutto pronto passate alla preparazione: in una ciotola versate il burro morbido, unite le scorze degli agrumi 6,
									

								

															

																		
																															
											
										
																														
																		i semi della bacca di vaniglia 7 e montate con le fruste versando lo zucchero un po’ alla volta (8-9).
									

								

															

																		
																															
											
										
																														
																		Dopo circa 5 minuti potete unire le uova versandole una alla volta 10, continuando a far andare le fruste. Lasciate montare ancora qualche minuto, fino a quando l'impasto non sarà spumoso e omogeneo 11. Infine aggiungete farina e lievito un po’ alla volta aiutandovi con un cucchiaio 12. Tenete sempre le fruste in funzione
									

								

															

																		
																															
											
										
																														
																		e stemperate versando il latte a filo 13. Spegnete e togliete le fruste. Scolate l’uvetta 14 e spolverizzate con un po’ di farina 15.
									

								

															

																		
																															
											
										
																														
																		Eliminate la farina in eccesso e unite l'uvetta alle scorze d’arancia candita 16. Ora versate 1/3 di impasto nello stampo e poi distribuite metà delle uvette e delle scorze candite 17. Ripetete ancora con 1/3 di impasto 18 e la restante parte di uvetta e scorze.
									

								

															

																		
																															
											
										
																														
																		Infine ricoprite con il restante 1/3 di impasto. Livellate la superficie 19 e il dolce è pronto per essere infornato. Cuocete in forno statico, già caldo a 180°, per circa 60 minuti: fate la prova stecchino a fine cottura. Una volta cotto, lasciate raffreddare completamente il ciambellone della nonna 20 prima di sformare e spolverizzare, a vostro piacimento, con lo zucchero a velo 21!
									

								

							
					    