Difficoltà: Facile
Dolcetto o scherzetto? Preparatevi alla notte più mostruosa dell'anno con dei dolcetti speciali: biscotti teschio, degli originali frollini a tema al gusto di nocciole, friabili e golosi! La loro spaventosa forma divertirà con gusto i più piccini, che potranno anche aiutarvi nella loro realizzazione, contribuendo così ad arricchire il vostro buffet di Halloween. Vedrete che impressione quando con i pinoli darete forma ai denti dei vostri biscotti teschio, l'effetto sarà davvero... grottesco!


												
						
						

														INGREDIENTI
							
													


						
							
														Ingredienti per 30 biscotti
							

							
								

																	Farina 00
								
								
								
																	500
									g
																

								

							
								

																	Burro
								
								
								a temperatura ambiente
																	380
									g
																

								

							
								

																	Farina di nocciole
								
								
								
																	240
									g
																

								

							
								

																	Sale fino
								
								
								
																	1
									pizzico
																

								

							
								

																	Zucchero
								
								
								
																	240
									g
																

								

							
								

																	Pinoli
								
								
								
																	30
									g
																

								

							
								

																	Uova
								
								
								
																	50
									g
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti teschio iniziate ponendo in una ciotola la farina 00, la farina di nocciole 1 e lo zucchero 2. Mescolate con una frusta 3,
									

								

															

																		
																															
											
										
																														
																		aggiungete il burro tagliato a pezzetti 4 e iniziate ad impastare con le mani 5. In una ciotolina sbattete l’uovo con il sale, aggiungendo i semi della bacca di vaniglia  6;
									

								

															

																		
																															
											
										
																														
																		versate il  tutto nella terrina 7 continuando ad impastare 8. Trasferite ora il composto granuloso su una spianatoia leggermente infarinata e impastate con le mani, fino ad ottenere un panetto morbido e compatto 9.
									

								

															

																		
																															
											
										
																														
																		Schiacciate leggermente il panetto con le mani 10, copritelo con la pellicola 11 e lasciatelo riposare in frigorifero almeno per un’ora. Trascorso il tempo necessario, infarinate nuovamente la spianatoia e stendete l’impasto con il mattarello, fino ad ottenere uno spessore di circa 1 cm 12.
									

								

															

																		
																															
											
										
																														
																		Con un coppapasta formate dei dischi del diametro di 6 cm 13 e con le dita andate a premere su due lati del disco per creare la forma del teschio 14. Con il manico di un cucchiaio di legno formate l’incavo degli occhi e con uno stecchino (o un coltello) tracciate due linee che formeranno le fosse nasali 15.
									

								

															

																		
																															
											
										
																														
																		Con i pinoli, infine, create i denti, come mostrato nella foto 16. Ponete ora i biscotti su una leccarda ricoperta da carta da forno 17 e infornateli in forno preriscaldato a 180° per 20 minuti. Una volta cotti 18, lasciateli raffreddare su una gratella: i vostri biscotti teschio saranno pronti da gustare in breve tempo!
									

								

							
					    