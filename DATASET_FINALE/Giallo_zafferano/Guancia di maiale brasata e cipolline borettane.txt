Difficoltà: Media
Un taglio di carne ricco e saporito: la guancia di maiale, famosa perché se ne ricava il guanciale, ma anche per le sue carni tenere e succose. Vi mostriamo come preparare la guancia di maiale brasata con cipolline borrettane, una delle cotture più adatte a questo tipo di carne. Per ottenere la scioglievolezza che tutti ci aspettiamo le guance, dopo esser ben rosolate, devono cuocere a lungo, a fiamma molto bassa, solo così una volta pronte si scioglieranno in bocca. Abbiamo scelto di accompagnare questo secondo piatto con due gustosi contorni: le cipolline borretane in agrodolce e un cremoso purè di patate, realizzato in maniera veloce, solo con olio extravergine e senza latte. Scoprite quanto questo taglio di carne un po' insolito, possa essere pregiato e delizioso!


						
						

														INGREDIENTI
							
													


						
														
							
							

							
								

																	Guancia di maiale
								
								
								
																	900
									g
																

								

							
								

																	Vino bianco
								
								
								secco
																	1
									l
																

								

							
								

																	Alloro
								
								
								
																	2
									foglie
																

								

							
								

																	Pepe bianco in grani
								
								
								
																	8
									
																

								

							
								

																	Bacche di ginepro
								
								
								
																	8
									
																

								

							
								

																	Chiodi di garofano
								
								
								
																	5
									
																

								

							
								

																	Olio extravergine d'oliva
								
								
								grezzo non filtrato
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Timo
								
								
								fresco
																	
									q.b.
																

								

							
														
							
						
														
							
														per le cipolline
							

							
								

																	Cipolle borettane
								
								
								
																	700
									g
																

								

							
								

																	Olio extravergine d'oliva
								
								
								grezzo non filtrato
																	30
									g
																

								

							
								

																	Zucchero di canna
								
								
								
																	30
									g
																

								

							
								

																	Aceto di vino bianco
								
								
								
																	50
									g
																

								

							
														
							
						
														
							
														per il purè all'olio
							

							
								

																	Patate
								
								
								
																	450
									g
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								grezzo non filtrato
																	70
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la guancia di maiale brasata con cipolline come prima cosa mettete a marinare la carne. In una ciotola sistemate le guance e ricopritele con il vino bianco 1. Aggiungete poi le spezie: alloro, bacche di ginepro 2, chiodi di garofano e pepe bianco 3. 
									

								

															

																		
																																											
											
										
																						
											
										
																						
											
										
																																										
																		Coprite con la pellicola 4 e lasciate marinare per almeno 1 ora in frigorifero. Passato il tempo necessario estraete la carne dalla marinatura, senza buttarla, e asciugate molto bene le guance con la carta da cucina 5. Scaldate un filo d'olio in una pentola capiente e sistemate le guance all'interno 6.
									

								

															

																		
																																											
											
										
																						
											
										
																						
											
										
																																										
																		Rosolatele bene su tutti i lati, rigirandole con l'aiuto di una pinza 7. Quando saranno ben dorate versate il liquido di marinatura con le spezie 8 e regolate di sale 9.
									

								

															

																		
																																											
											
										
																						
											
										
																						
											
										
																																										
																		Coprite con coperchio 10, abbassate la fiamma al minimo e lasciate cuocere per circa 3 ore. Nel frattempo mettete a bollire le patate, partendo da acqua fredda e cuocendole per 30-40 minuti sino a che punzecchiandole con i rebbi di una forchetta saranno morbide. Preparate ora anche le cipolline in agrodolce. In una padella antiaderente versate un filo d’olio e lasciatela scaldare. Versate le cipolline 11 e fatele rosolare per qualche minuto, poi unite lo zucchero di canna 12.
									

								

															

																		
																																											
											
										
																						
											
										
																						
											
										
																																										
																		Date una mescolata 13 e tenendo la fiamma medio alta mescolate spesso. Quando iniziano a colorare unite l’aceto 14 e coprite con un coperchio 15, lasciate cuocere per circa 10 min.
									

								

															

																		
																																											
											
										
																						
											
										
																						
											
										
																																										
																		Quando saranno pronte, quindi belle colorate e morbide 16 spegnete la fiamma e lasciatele da parte. Non appena le patate saranno cotte schiacciatele con l'apposito attrezzo all'interno di una ciotola 17. Aggiungete l'olio d'oliva 18 e il sale. 
									

								

															

																		
																																											
											
										
																						
											
										
																						
											
										
																																										
																		Mescolate energicamente sino ad ottenere una consistenza liscia ed omogenea 19. Poi tenete da parte. Trascorse le 3 ore, le guance risulteranno tenere 20, trasferitele in una ciotola 21, lasciando il sugo di cottura in pentola.
									

								

															

																		
																																											
											
										
																						
											
										
																						
											
										
																																										
																		Alzate la fiamma al massimo e lasciate cuocere 22 sino a che il sughetto non si sarà ridotto e avrete ottenuto una salsa densa. Trasferite nuovamente le guance all'interno 23 e date una mescolata 24, in modo da ricoprirle bene con il sughetto.
									

								

															

																		
																																											
											
										
																						
											
										
																						
											
										
																																										
																		Non vi resta che impiattare: disponete sul fondo un paio di cucchiai di purè 25, sopra la guancia e accanto delle cipolline borretane 26. Terminate con le foglioline di timo fresco e servite subito 27.
									

								

							
					    