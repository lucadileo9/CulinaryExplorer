Difficoltà: Facile
La ganache al cioccolato bianco è una variante dell'originale crema ganache, d'origine francese, solitamente realizzata con il cioccolato fondente. Come la più classica anche questa può essere utilizzata per farcire e decorare biscotti, dolci e dessert o per realizzare squisiti cioccolatini, l'unica cosa da tener presente è che utilizzando il cioccolato bianco otterrete un gusto più dolce, a differenza del cioccolato fondente che rilascia un retrogusto leggermente amaro. Per ottenere la stessa consistenza della crema ganache, quella bianca necessita di un utilizzo maggiore di cioccolato, o di una quantità minore di panna e burro; il cioccolato bianco infatti è realizzato con una percentuale di cacao minore e una percentuale di burro di cacao più alta! Con pochi passaggi riuscirete ad ottenere una ganache al cioccolato bianco perfetta, allora perchè non provare anche la classica e quella al cioccolato al latte? Utilizzate la quantità di panna adatta ad ottenere la giusta consistenza e il tipo di cioccolato che si abbina meglio con gli altri ingredienti, scelti per realizzare il vostro dessert!


												
						
						

														INGREDIENTI
							
							                            
                                
    								
    									
    										
    										442
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    442
    					
    					    					    					
    					    Carboidrati
    					    g
    					    32.6
    					
    					    					    					
    					      di cui zuccheri
    					    g
    					    32.6
    					
    					    					    					
    					    Proteine
    					    g
    					    5.4
    					
    					    					    					
    					    Grassi
    					    g
    					    32.3
    					
    					    					    					
    					      di cui saturi
    					    g
    					    18.83
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    62
    					
    					    					    					
    					    Sodio
    					    mg
    					    72
    					
    					    				
    			
                            
													


						
							
														Ingredienti per circa 850 gr di ganache
							

							
								

																	Cioccolato bianco 35%
								
								
								
																	650
									g
																

								

							
								

																	Panna fresca liquida
								
								
								
																	250
									g
																

								

							
								

																	Burro
								
								
								ammorbidito a temperatura ambiente
																	70
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la ganache al cioccolato bianco, versate la panna in un pentolino 1 e portatela a sfiorare il bollore 2. Nel frattempo tritate finemente il cioccolato 3 e versatelo all'interno di una ciotola capiente.
									

								

															

																		
																															
											
										
																														
																		Versate circa 1/3 della panna calda sul cioccolato bianco 4 e iniziate a mescolare, mantenendo la panna in caldo sul fuoco bassissimo nel frattempo. Poi aggiungete ancora metà della panna rimasta (mantenendo sempre in caldo la panna) e continuate a mescolare 5. Unite anche il resto della panna e mescolate energicamente 6 fino ad ottenere un composto liscio ed omogeneo. Ci vorrà un po' di tempo e di energia.
									

								

															

																		
																															
											
										
																														
																		Aggiungete poi anche il burro morbido a cubetti, poco alla volta 7, mescolando con una spatola per farlo sciogliere; potete anche frullare con un minipimer per ottenere una texture più liscia 8. A questo punto utilizzate la vostra ganache al cioccolato bianco come preferite 9.
									

								

							
					    