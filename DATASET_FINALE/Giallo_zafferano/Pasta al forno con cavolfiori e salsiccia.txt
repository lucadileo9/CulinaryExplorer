Difficoltà: Media
Diciamocelo, la pasta al forno è buona sempre… e proprio per questo può essere un modo per rendere appetibili anche ingredienti meno graditi. Dopo il successo della pasta al forno con broccoli e pancetta, ecco a voi la pasta al forno con cavolfiori e salsiccia! Una versione bianca condita con una besciamella speciale, insaporita con l’acqua di cottura dei cavolfiori. Inoltre abbiamo arricchito la pasta con tocchetti di salsiccia e mozzarella di bufala filante che aggiunge una particolare nota affumicata. Ideale da congelare o preparare in anticipo, la pasta al forno con cavolfiori e salsiccia potrebbe rivelarsi un inaspettato primo piatto e un richiestissimo salvacena!


						
						

														INGREDIENTI
							
													


						
														
							
							

							
								

																	Sedanini Rigati
								
								
								
																	320
									g
																

								

							
								

																	Cavolfiore
								
								
								
																	700
									g
																

								

							
								

																	Salsiccia
								
								
								
																	300
									g
																

								

							
								

																	Mozzarella di bufala
								
								
								affumicata
																	100
									g
																

								

							
								

																	Aglio
								
								
								
																	1
									spicchio
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la besciamella al cavolfiore
							

							
								

																	Farina 00
								
								
								
																	60
									g
																

								

							
								

																	Burro
								
								
								
																	50
									g
																

								

							
								

																	Noce moscata
								
								
								da grattugiare
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta al forno con cavolfiori e salsiccia per prima cosa pulite il cavolfiore 1 e ricavate delle piccole cimette 2. Portate a bollore una pentola di acqua salata e lessate il cavolfiore per una decina di minuti, o finché le cimette saranno appena intenerite 3.
									

								

															

																		
																																											
											
										
																						
											
										
																						
											
										
																																										
																		Nel frattempo sbudellate la salsiccia e tagliatela a tocchetti di massimo 2 cm 4. Scolate il cavolfiore in una ciotola e conservate l’acqua di cottura 5; vi servirà per la besciamella. Mettete da parte qualche cimetta e schiacciate il resto con una forchetta 6.
									

								

															

																		
																																											
											
										
																						
											
										
																						
											
										
																																										
																		In una padella soffriggete lo spicchio d’aglio con pochissimo olio, poi aggiungete la salsiccia 7 e rosolate brevemente, giusto il tempo di sigillarla 8. Eliminate l'aglio e prelevate la salsiccia lasciando nella padella il fondo di cottura 9.
									

								

															

																		
																																											
											
										
																						
											
										
																						
											
										
																																										
																		Nella stessa padella versate le cimette di cavolfiore tenute da parte 10 e saltatele velocemente 11. Se necessario aggiustate di sale, poi mettete da parte. Occupatevi della besciamella: fate sciogliere il burro in un pentolino, poi versate la farina tutta in una volta 12.
									

								

															

																		
																																											
											
										
																						
											
										
																						
											
										
																																										
																		Mescolate con una frusta a mano per ottenere il roux 13, poi aggiungete 750 g dell’acqua di cottura dei cavolfiori 14 e continuate a mescolare fino ad ottenere una salsa fluida e viscosa 15. 
									

								

															

																		
																																											
											
										
																						
											
										
																						
											
										
																																										
																		Versate la besciamella ottenuta nella ciotola con i cavolfiori schiacciati, avendo cura di tenerne un po’ da parte 16, poi mescolate per amalgamare bene e aromatizzate con la noce moscata. Intanto portate a bollore una pentola di acqua salata e cuocete la pasta per 2-3 minuti in meno rispetto al tempo indicato 17. Scolate la pasta nella ciotola con la crema di cavolfiore 18 e mescolate.
									

								

															

																		
																																											
											
										
																						
											
										
																						
											
										
																																										
																		Unite la salsiccia rosolata, tenendo qualche pezzetto da parte 19, e le foglioline di timo 20, poi trasferite il tutto in una pirofila 21.
									

								

															

																		
																																											
											
										
																						
											
										
																						
											
										
																																										
																		Aggiungete in superficie la besciamella avanzata 22, la salsiccia tenuta da parte 23 e i cavolfiori spadellati 24.
									

								

															

																		
																																											
											
										
																						
											
										
																						
											
										
																																										
																		In ultimo sfilacciate con le mani la mozzarella di bufala affumicata 25 e pepate. Fate gratinare in forno statico preriscaldato a 230° per circa 15 minuti, posizionando la pirofila sul ripiano più alto 26. La vostra pasta al forno con cavolfiori e salsiccia è pronta per essere servita ancora calda 27!
									

								

							
					    