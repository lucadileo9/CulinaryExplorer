Difficoltà: Facile
L'hot dog è lo street food americano per eccellenza: un morbido panino che racchiude un succulento wurstel condito spesso con ketchup, maionese o senape a seconda dei gusti. Il nome di questo celebre panino significa letteralmente "cane caldo"; è una ricetta divenuta oramai popolare anche in altre parti del mondo, così come anche in italia. In questa versione vi proponiamo di realizzare gli hot dog a casa vostra magari per una cena informale tra amici, sorprendendoli con un soffice panino homemade: con il nostro impasto otterrete il classico panino morbido al latte, leggermente allungato. Potrete farcirlo con il tipico wurstel cotto alla griglia e condire con le salse che più preferite, magari realizzando in casa anche la maionese! Immancabile come "side" le patatine fritte o le chips che renderanno la vostra cena davvero saporita!


						
						

														INGREDIENTI
							
							                            
                                
    								
    									
    										
    										441
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    441
    					
    					    					    					
    					    Carboidrati
    					    g
    					    45.6
    					
    					    					    					
    					      di cui zuccheri
    					    g
    					    6.7
    					
    					    					    					
    					    Proteine
    					    g
    					    13.9
    					
    					    					    					
    					    Grassi
    					    g
    					    22.5
    					
    					    					    					
    					      di cui saturi
    					    g
    					    6.16
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    46
    					
    					    					    					
    					    Sodio
    					    mg
    					    789
    					
    					    				
    			
                            
													


						
														
							
														Ingredienti per 5 panini
							

							
								

																	Latte intero
								
								
								a temperatura ambiente
																	150
									g
																

								

							
								

																	Farina 00
								
								
								
																	250
									g
																

								

							
								

																	Zucchero
								
								
								
																	15
									g
																

								

							
								

																	Sale fino
								
								
								
																	4
									g
																

								

							
								

																	Burro
								
								
								ammorbidito
																	10
									g
																

								

							
								

																	Lievito di birra secco
								
								
								
																	3
									g
																

								

							
								

																	Acqua
								
								
								a temperatura ambiente
																	50
									g
																

								

							
														
							
						
														
							
														per il ripieno
							

							
								

																	Wurstel
								
								
								da hot dog
																	5
									
																

								

							
								

																	Salsa ketchup
								
								
								
																	50
									g
																

								

							
								

																	Maionese
								
								
								
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli hot dot iniziate dalla preparazione del pane. Nella ciotola della planetaria versate la farina setacciata, il lievito di birra secco 1 e l’acqua a temperatura ambiente a filo 2. Impastate qualche minuto gli ingredienti con il gancio. Aggiungete quindi nella ciotola della planetaria anche lo zucchero 3 e continuate ad impastare per consentire agli ingredienti di amalgamarsi.
									

								

															

																		
																															
											
										
																														
																		Aggiungete ora poco alla volta il latte a temperatura ambiente 4; quando si sarà assorbito versate il sale 5. Continuate ad impastare con il gancio fino ad ottenere un impasto morbido ed elastico; l'impasto dovrà incordarsi, ovvero attorcigliarsi al gancio e staccarsi facilmente dalle pareti della planetaria 6.
									

								

															

																		
																															
											
										
																														
																		Infine aggiungete il burro a pezzetti, poco alla volta aspettando che si sia assorbito un pezzetto prima di procedere con l'altro 7 e continuate ad impastare per amalgamare anch’esso agli altri ingredienti fino ad ottenere un impasto morbido e omogeneo 8. Rovesciato l’impasto su un piano di lavoro leggermente imburrato e date una forma sferica 9.
									

								

															

																		
																															
											
										
																														
																		Ponete in una ciotola capiente 10 e lasciate lievitare coperto con pellicola in forno spento con luce accesa per 2-3 ore, fino a quando non avrà raddoppiato il suo volume 11. Una volta che l’impasto sarà lievitato, trasferitelo sulla planetaria e dividetelo in 5 parti uguali 12.
									

								

															

																		
																															
											
										
																														
																		Dopodichè prendete un pezzo e lavoratelo brevemente per dare una forma allungata (circa 15 cm) 13. Ripetete l’operazione per tutti e cinque i pezzetti. Quindi disponeteli su una teglia foderata di carta forno ad almeno 5 cm di distanza l’uno dall’altro 14. Spennellate ora leggermente i vostri panetti con del latte 15.
									

								

															

																		
																															
											
										
																														
																		Lasciate lievitare per circa 40 minuti a temperatura ambiente 16 e successivamente cuoceteli in forno statico preriscaldato a 180°C per 20-25 minuti oppure in forno ventilato a 160°C per 10-15 minuti fino a che non otterranno una colorazione dorata 17, ricordandovi di tanto in tanto di girarli nel forno per consentire una cottura uniforme. Quando saranno cotti estraeteli dal forno, fateli raffreddare completamente, quindi tagliatelli a metà sul lato lungo in modo da formare una sorta di tasca. Nel frattempo procedete con la preparazione dei wurstel. Prendete una griglia e cuocete i wurstel per 10 minuti a fuoco vivace, girandoli di tanto in tanto in modo che si cuociano in modo uniforme 18. Osserverete abbrustolire il wurstel e acquisire a stessa rigatura della griglia.
									

								

															

																		
																															
											
										
																														
																		Spalmate quindi la maionese all’interno della tasca 19. Inserite quindi nella tasca del pane un wurstel cotto 20 e come ultimo tocco cospargete con abbondante ketchup 21. I vostri hot dog sono ora pronti per essere gustati!
									

								

							
					    