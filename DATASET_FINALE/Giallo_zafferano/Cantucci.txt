Difficoltà: Facile
I cantucci sono dei deliziosi dolci secchi alle mandorle, tipici della tradizione culinaria toscana. I toscani si sa, sono dei buongustai, e per loro a fine pasto un dolcetto non può mai mancare. A volte cedono alle meraviglie della pasticceria più elaborata e classica, come lo zuccotto... ma prima di alzarsi da tavola, un cantuccio col vin santo non glielo leva nessuno! I cantucci, conosciuti anche con il nome originale di “biscotti di Prato”, sono tra i biscotti più amati e conosciuti al mondo: dei dolci filoncini alle mandorle cotti in forno interi, poi tagliati e biscottati fino a diventare croccanti e di un bel colore nocciola dorato… Da sempre gli estimatori si interrogano sui segreti di questi biscotti così speciali e il biscottificio che ne custodisce la ricetta originale è avvolto da mistero e leggenda. I nostri cantucci sono venuti altrettanto buoni, ma qui a Giallozafferano non c’è niente che amiamo di più che svelare tutti i nostri segreti di cucina, quindi: cantucci, ecco la nostra versione classica e altre varianti golosi dolci e salate:


						
						

														INGREDIENTI
							
													


						
														
							
														Ingredienti per circa 30 cantucci
							

							
								

																	Uova
								
								
								(circa 2 medie)
																	100
									g
																

								

							
								

																	Zucchero
								
								
								
																	180
									g
																

								

							
								

																	Ammoniaca per dolci
								
								
								
																	0,5
									g
																

								

							
								

																	Farina 00
								
								
								
																	265
									g
																

								

							
								

																	Mandorle
								
								
								
																	110
									g
																

								

							
								

																	Marsala
								
								
								o altro vino liquoroso
																	10
									g
																

								

							
								

																	Scorza d'arancia
								
								
								 
																	1
									
																

								

							
								

																	Sale fino
								
								
								
																	1
									pizzico
																

								

							
								

																	Burro
								
								
								a temperatura ambiente (morbido)
																	30
									g
																

								

							
														
							
						
														
							
														Per spennellare
							

							
								

																	Tuorli
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i cantucci, cominciate ponendo in una ciotola lo zucchero e unite le uova 1. Mescolate con una spatola: non c’è bisogno di sbattere, ma solo di sciogliere bene i cristalli 2. A parte, in un'altra ciotola, unite la farina e l'ammoniaca per dolci 3.
									

								

															

																		
																																											
											
										
																						
											
										
																						
											
										
																																										
																		Aggiungete un pizzico di sale 4. Mescolate e unite gli ingredienti secchi al composto di uova e zucchero 5. Amalgamate e unite anche il burro morbido 6. 
									

								

															

																		
																																											
											
										
																						
											
										
																						
											
										
																																										
																		Impastate con le mani 7, aggiungete anche le mandorle 8, poi profumate con il marsala 9.
									

								

															

																		
																																											
											
										
																						
											
										
																						
											
										
																																										
																		Unite la scorza grattugiata di mezza arancia non trattata 10. Impastate fino a far incorporare bene tutti gli ingredienti all’interno dell’impasto, quindi formate un panetto e trasferitelo sul piano da lavoro 11. Aiutandovi con un pizzico di farina dividete il panetto in due parti uguali 12.
									

								

															

																		
																																											
											
										
																						
											
										
																						
											
										
																																										
																		Ricavate da ciascuna un filoncino lungo e piuttosto stretto 13 (sarà circa largo 4 cm). Disponete i filoncini ben distanziati su una teglia ricoperta di carta forno 14(non c’è bisogno di appiattirli, avverrà naturalmente in cottura). Sbattete in una ciotola il tuorlo d'uovo 15. 
									

								

															

																		
																																											
											
										
																						
											
										
																						
											
										
																																										
																		Spennellate i vostri filoncini con il tuorlo d’uovo sbattuto 16(se il tuorlo risultasse troppo denso, potete stemperalo con un po’ d’acqua o panna). Cuocete i filoncini in forno statico preriscaldato a 200° per 20 minuti, quindi sfornateli e lasciateli intiepidire pochi minuti 17. Quindi, con un coltello, tagliate il filoncino leggermente in diagonale, creando dei cantucci di circa 1,5 cm di spessore 18. 
									

								

															

																		
																																											
											
										
																						
											
										
																						
											
										
																																										
																		Disponeteli nuovamente sulla teglia coperta di carta forno 19 e rimetteteli in forno statico preriscaldato a 180° per 15 minuti circa. Sfornate i vostri cantucci 20 e lasciateli raffreddare prima di gustarli…accompagnati da un bel bicchierino di vin santo 21!
									

								

							
					    