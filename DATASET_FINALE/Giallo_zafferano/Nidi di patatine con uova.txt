Difficoltà: Facile
I nidi di patatine con uova sode sono una pietanza molto invitante e nel contempo divertente da proporre ai vostri bambini nel giorno di Pasqua; fategli una bella sorpresa per invogliarli a mangiare con allegria servendo uno spiritoso nido di patatine con uova!

Tutto quello che vi occorre sono delle patatine tagliate alla julienne, insalata, salsa rosa, uova, olio e limone. Il divertimento è servito!


												
						
						

														INGREDIENTI
							
							                            
                                
    								
    									
    										
    										512
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    512
    					
    					    					    					
    					    Carboidrati
    					    g
    					    15.4
    					
    					    					    					
    					      di cui zuccheri
    					    g
    					    1.2
    					
    					    					    					
    					    Proteine
    					    g
    					    5.8
    					
    					    					    					
    					    Grassi
    					    g
    					    47.5
    					
    					    					    					
    					      di cui saturi
    					    g
    					    9.2
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    107
    					
    					    					    					
    					    Sodio
    					    mg
    					    377
    					
    					    				
    			
                            
													


						
							
														Ingredienti per 4 nidi
							

							
								

																	Patate
								
								
								
																	400
									g
																

								

							
								

																	Uova
								
								
								
																	2
									
																

								

							
								

																	Succo di limone
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Insalata
								
								
								
																	
									q.b.
																

								

							
								

																	Maionese
								
								
								
																	25
									g
																

								

							
								

																	Salsa ketchup
								
								
								
																	15
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Olio di semi di arachide
								
								
								per friggere
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i nidi di patatine con uova iniziate pelando le patate 1, poi tagliatele a julienne con l'aiuto di una mandolina o grattugia 2 e ponetele da parte. Intanto mettete a scaldare l'olio di semi in una capiente pentola, quando sarà caldo prendete un piccolo cestello doppio da frittura, si tratta di un attrezzo composto da due cestelli in acciaio (del diametro di 11 cm il cestello grande e 9 cm quello piccolo) che conferirà la forma di un cestino alle patate, e immergetelo nell'olio caldo 3 in modo da evitare che le patate aderiscano al cestello durante la cottura.
									

								

															

																		
																															
											
										
																														
																		Ponete circa 100 gr di julienne di patate all’interno del cestino più grande 4 e richiudetele sopra il cestello più piccolo con una leggera pressione 5 . Immergete le patatine nell’olio bollente 6 e fatele friggere fino a doratura avvenuta,
									

								

															

																		
																															
											
										
																														
																		quindi scolatele  ed estraetele delicatamente dall’attrezzo dove sono contenute 7. Appoggiate il cestino su una ciotolina di vetro per mantenere la forma (8-9).
									

								

															

																		
																															
											
										
																														
																		proseguite allo stesso modo con le restanti patate 10. Ora rassodate le uova 11 quindi fatele raffreddare sotto un getto d’acqua fredda, sbucciatele e tagliatele a fette 12.
									

								

															

																		
																															
											
										
																														
																		Condite l’insalata con una vinaigrette ottenuta sbattendo con una forchetta dell’olio extravergine d'oliva con qualche goccia di limone e sale. Formate la salsa rosa unendo maionese e ketchup 13. A questo punto componete i nidi: prendete un cestino riempitelo con l'insalata, condite con la salsa rosa 14 e appogiate sopra le uova a fette.  I vostri nidi di patatine con uova sono pronti per essere serviti!
									

								

							
					    