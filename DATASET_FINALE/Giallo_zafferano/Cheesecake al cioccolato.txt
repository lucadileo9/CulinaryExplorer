Difficoltà: Facile
La Cheesecake è il dolce al formaggio più conosciuto al mondo, declinato in mille varianti a seconda della stagione e della fantasia: a partire dalla New York Cheesecake alla cheesecake alle fragole, passando per la versione alla zucca, per finire con gli evergreen da gustare tutto l’anno come la cheesecake al cioccolato! Una versione dark della classica cheesecake cotta al forno, realizzata con una base di biscotti al cacao e una deliziosa crema alla ricotta, guarnita con una cascata di riccioli di cioccolato fondente… cosa desiderare di più? Un ciuffo di panna montata con cui accompagnarla, per esempio! Golosi di tutto il mondo, questa ricetta è per voi: con la cheesecake al cioccolato a ogni boccone il piacere è assicurato.


						
						

														INGREDIENTI
							
							                            
                                
    								
    									
    										
    										510.8
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    510.8
    					
    					    					    					
    					    Carboidrati
    					    g
    					    51.2
    					
    					    					    					
    					      di cui zuccheri
    					    g
    					    29.7
    					
    					    					    					
    					    Proteine
    					    g
    					    10.4
    					
    					    					    					
    					    Grassi
    					    g
    					    29.3
    					
    					    					    					
    					      di cui saturi
    					    g
    					    13.6
    					
    					    					    					
    					    Fibre
    					    g
    					    91.7
    					
    					    					    					
    					    Colesterolo
    					    mg
    					    3
    					
    					    					    					
    					    Sodio
    					    mg
    					    88.4
    					
    					    				
    			
                            
													


						
														
							
														Per la base (per uno stampo del diametro di 22 cm)
							

							
								

																	Biscotti secchi al cioccolato
								
								
								
																	250
									g
																

								

							
								

																	Burro
								
								
								
																	100
									g
																

								

							
														
							
						
														
							
														Per la crema
							

							
								

																	Ricotta vaccina
								
								
								
																	450
									g
																

								

							
								

																	Formaggio fresco spalmabile
								
								
								
																	250
									g
																

								

							
								

																	Cioccolato fondente al 55%
								
								
								
																	200
									g
																

								

							
								

																	Zucchero
								
								
								
																	120
									g
																

								

							
								

																	Uova
								
								
								(circa 2 medie)
																	110
									g
																

								

							
								

																	Amido di mais (maizena)
								
								
								
																	50
									g
																

								

							
								

																	Cacao amaro in polvere
								
								
								
																	20
									g
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														Per guarnire
							

							
								

																	Cioccolato fondente
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la cheesecake al cioccolato, per prima cosa preparate la base di biscotti: sciogliete il burro in un pentolino e lasciate intiepidire, nel frattempo versate i biscotti al cioccolato in un mixer 1 e frullate per ridurli in polvere 2. Trasferite i biscotti frullati in una ciotola e aggiungete il burro fuso intiepidito 3.
									

								

															

																		
																																											
											
										
																						
											
										
																						
											
										
																																										
																		Mescolate con un cucchiaio fino ad ottenere un composto omogeneo 4. Versate il composto in uno stampo a cerchio apribile del diametro di 22 cm che avrete precedentemente imburrato e foderato con carta forno, poi compattatelo con il dorso di un cucchiaio sia sul fondo che sui bordi 5. Lasciate rassodare la base in frigorifero per almeno un’ora (o in freezer per almeno 30 minuti) 6.
									

								

															

																		
																																											
											
										
																						
											
										
																						
											
										
																																										
																		Nel frattempo preparate la crema: tritate il cioccolato fondente al coltello 7 e fatelo sciogliere a bagnomaria o al microonde, poi lasciatelo intiepidire. Intanto versate in un mixer la ricotta 8 e il formaggio spalmabile 9.
									

								

															

																		
																																											
											
										
																						
											
										
																						
											
										
																																										
																		Aggiungete i semi della bacca di vaniglia 10 e lo zucchero 11. In una ciotolina a parte setacciate l’amido di mais con il cacao 12.
									

								

															

																		
																																											
											
										
																						
											
										
																						
											
										
																																										
																		Unite anche le polveri 13 e azionate il mixer per amalgamare il tutto. Aggiungete le uova 14 e frullate ancora, poi versate il cioccolato fuso intiepidito 15.
									

								

															

																		
																																											
											
										
																						
											
										
																						
											
										
																																										
																		Azionate nuovamente il mixer fino ad ottenere un composto corposo e omogeneo 16. A questo punto riprendete lo stampo con la base di biscotti e versate la crema all’interno 17, poi livellate la superficie 18. Cuocete in forno statico preriscaldato a 165° per 60 minuti, inserendo nel forno un pentolino con poca acqua per creare la giusta umidità: in questo modo è meno probabile che si formino crepe durante la cottura o il rassodamento. Una volta cotta, sfornate e lasciate raffreddare la cheesecake nello stampo, poi trasferitela in frigorifero per almeno 2 ore.
									

								

															

																		
																																											
											
										
																						
											
										
																						
											
										
																																										
																		Nel frattempo create i riccioli di cioccolato fondente per la decorazione con l’aiuto di un pelapatate 19 e teneteli al fresco fino al momento dell’utilizzo. Trascorso il tempo di rassodamento, rimuovete lo stampo 20 e guarnite con i riccioli di cioccolato: la vostra cheesecake al cioccolato è pronta per essere servita 21!
									

								

							
					    