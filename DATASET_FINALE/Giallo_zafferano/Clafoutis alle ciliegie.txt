Difficoltà: Facile
Oggi vogliamo presentarvi un rinomato dolce di origine francese, per l’esattezza della zona di Limousin. Il clafoutis alle ciliegie è una delle versioni più famose di questo dessert, che in genere si realizza con frutta di stagione e si gusta tiepido. Il suo nome deriva dal dialetto, " clafir " che significa guarnire, riempire. Secondo la tradizione il clafoutis veniva preparato con ciliege selvatiche intere, dal nocciolo profumatissimo ed era il pasto dei contadini, che lo portavano con sé nelle giornate di lavoro, mentre tagliavano e raccoglievano il fieno. Il clafoutis alle ciliegie è un dolce da forno, semplice da realizzare. A seconda delle stagioni il clafoutis viene realizzato con frutta diversa, dalle ciliegie, e assume il nome di “flognarde”. Che siano pesche, albicocche, lamponi, mele, prugne e uva scegliete in base ai vostri gusti e a quello che la natura offre!


						
						

														INGREDIENTI
							
							                            
                                
    								
    									
    										
    										191
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    191
    					
    					    					    					
    					    Carboidrati
    					    g
    					    34.6
    					
    					    					    					
    					      di cui zuccheri
    					    g
    					    26
    					
    					    					    					
    					    Proteine
    					    g
    					    5.3
    					
    					    					    					
    					    Grassi
    					    g
    					    2.9
    					
    					    					    					
    					      di cui saturi
    					    g
    					    1.22
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    79
    					
    					    					    					
    					    Sodio
    					    mg
    					    141
    					
    					    				
    			
                            
													


						
														
							
														Ingredienti per uno stampo da 28 cm
							

							
								

																	Uova
								
								
								medie
																	3
									
																

								

							
								

																	Zucchero
								
								
								
																	100
									g
																

								

							
								

																	Baccello di vaniglia
								
								
								
																	1
									
																

								

							
								

																	Farina 00
								
								
								
																	90
									g
																

								

							
								

																	Latte intero
								
								
								
																	200
									g
																

								

							
								

																	Sale fino
								
								
								
																	1
									pizzico
																

								

							
								

																	Ciliegie
								
								
								
																	700
									g
																

								

							
								

																	Brandy
								
								
								
																	20
									g
																

								

							
														
							
						
														
							
														Per imburrare
							

							
								

																	Burro
								
								
								
																	10
									g
																

								

							
								

																	Zucchero
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il clafoutis alla ciliegie lavate le ciliegie, asciugatele, togliete loro il peduncolo e denocciolatele 1. Tenetele da parte e dedicatevi a realizzare la pastella: versate in una terrina le uova, a temperatura ambiente, insieme allo zucchero 2 e iniziate a montarle con uno sbattitore 3.
									

								

															

																		
																															
											
										
																														
																		Una volta ottenuto un composto chiaro e spumoso che abbia raggiunto il doppio del volume iniziale, aggiungete la farina setacciata 4, il sale, i semi della bacca di vaniglia 5 ( per ottenerli dovrete incidere la bacca e raschiarla con un coltellino). Quindi continuate a sbattere con lo sbattitore, a velocità bassa 6.
									

								

															

																		
																															
											
										
																														
																		Mescolando con una frusta a mano aggiungete il latte, non troppo freddo, poco alla volta 7 e il brandy 8. In questo modo otterrete una pastella non troppo densa. Imburrate leggermente una pirofila dai bordi bassi del diametro di 28 cm e cospargetela con lo zucchero 9.
									

								

															

																		
																															
											
										
																														
																		Distribuite le ciliegie denocciolate sul fondo della pirofila, fino a ricoprire l'intera area 10 e versate sopra  la pastella 11. Infornate in forno statico preriscaldato a 180° per 55 minuti , fino a che risulterà ben dorato in superficie 12 (se utilizzate il forno ventilato cuocete a 160° per circa 45 minuti). A cottura avvenuta, sfornate il vostro clafoutis alle ciliegie, lasciatelo intiepidire e servite.
									

								

							
					    