Difficoltà: Media
La crostata frangipane alle mele e ribes è un dolce profumato e goloso, ispirato alla torta frangipane casalinga: un guscio di frolla, qui in versione integrale, farcito con una crema aromatica, arricchita per l'occasione con una dadolata di mele renette, una nota fruttata che renderà il ripieno ancora più succoso! Inoltre, una simpatica e insolita decorazione con striscioline di impasto renderà ancora più accattivante la presentazione di questa speciale crostata. Approfittate della stagione invernale per preparare una torta alle mele diversa dal solito,  concedetevi una dolce coccola da gustare con un thè o una cioccolata calda, se siete tra gli irriducibili golosi!


						
						

														INGREDIENTI
							
													


						
														
							
														Ingredienti per la frolla
							

							
								

																	Farina integrale
								
								
								
																	500
									g
																

								

							
								

																	Burro
								
								
								freddo
																	280
									g
																

								

							
								

																	Zucchero di canna
								
								
								
																	120
									g
																

								

							
								

																	Tuorli
								
								
								(circa 3)
																	45
									g
																

								

							
								

																	Uova
								
								
								(1 medio)
																	55
									g
																

								

							
								

																	Sale fino
								
								
								
																	1
									pizzico
																

								

							
								

																	Scorza di limone
								
								
								
																	1
									
																

								

							
														
							
						
														
							
														per la crema
							

							
								

																	Uova
								
								
								
																	100
									g
																

								

							
								

																	Farina di mandorle
								
								
								
																	100
									g
																

								

							
								

																	Burro
								
								
								morbido
																	100
									g
																

								

							
								

																	Zucchero di canna
								
								
								
																	100
									g
																

								

							
								

																	Latte intero
								
								
								a temperatura ambiente
																	50
									g
																

								

							
								

																	Mele renette
								
								
								
																	2
									
																

								

							
								

																	Confettura di ribes
								
								
								
																	250
									g
																

								

							
														
							
						
														
							
														per guarnire
							

							
								

																	Mandorle in scaglie
								
								
								
																	
									q.b.
																

								

							
								

																	Ribes
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la crostata frangipane alle mele e ribes per prima cosa preparate la pasta frolla. Versate in una ciotola la farina integrale ed il burro freddo a pezzetti 1. Lavorate gli ingredienti con le mani sino ad ottenere un impasto sabbioso. Ottenuto l’impasto sabbioso unite lo zucchero di canna 2 e il sale 3 e lavorate il tutto ancora per un paio di minuti.
									

								

															

																		
																																											
											
										
																						
											
										
																						
											
										
																																										
																		Aggiungete all’impasto i tuorli e le uova a temperatura ambiente poi la scorza del limone 4, lavorate nuovamente gli ingredienti 5 sino a completo assorbimento delle uova ottenendo in impasto uniforme e abbastanza consistente. Trasferite l’impasto sul piano di lavoro e formate un panetto 6.
									

								

															

																		
																																											
											
										
																						
											
										
																						
											
										
																																										
																		Coprite con pellicola 7 e lasciate riposare in frigorifero almeno per 2 ore.  Realizzate la crema frangipane. In una ciotola versate le uova, lo zucchero 8, la farina di mandorle e il burro 9.
									

								

															

																		
																																											
											
										
																						
											
										
																						
											
										
																																										
																		Lavorate il tutto con le fruste elettriche 10 sino ad ottenere un composto morbido e montato. Unite al composto il latte a temperatura ambiente 11 e lavorate nuovamente sino a completo assorbimento 12.
									

								

															

																		
																																											
											
										
																						
											
										
																						
											
										
																																										
																		Mondate le mele 13 e tagliatele a pezzetti irregolari di circa 2 cm 14. Versate le mele a cubetti nella crema frangipane 15. 
									

								

															

																		
																																											
											
										
																						
											
										
																						
											
										
																																										
																		Mescolate bene e tenete da parte 16. Spolverate leggermente il piano di lavoro con della farina e stendete, con un mattarello, la frolla a circa ½ cm di spessore 17. Arrotolate la frolla stesa sul mattarello 18. 
									

								

															

																		
																																											
											
										
																						
											
										
																						
											
										
																																										
																		Adagiate delicatamente sulla tortiera a cerniera da 24 cm di diametro 19. Con le dita fate aderire la frolla allo stampo e con un coltellino eliminatee la parte in eccesso sul bordo 20. Tenete da parte la frolla che avanza. Versate la confettura di ribes nel guscio di frolla 21.  
									

								

															

																		
																																											
											
										
																						
											
										
																						
											
										
																																										
																		Spalmate su tutta la base in modo omogeneo 22. Versate sulla confettura la crema frangipane di mele 23 e livellate dolcemente con un cucchiaio 24.
									

								

															

																		
																																											
											
										
																						
											
										
																						
											
										
																																										
																		Riprendete la frolla avanzata e passatela nello schiacciapatate 25 realizzando delle striscioline 26 . Decorare la superficie della crostata con le striscioline di frolla integrale 27. 
									

								

															

																		
																																											
											
										
																						
											
										
																						
											
										
																																										
																		Completate con le mandorle a lamelle 28. Cuocete in forno statico preriscaldato a 170° per 1 ora e 10 minuti. Sfornate e lasciate raffreddare completamente a temperatura ambiente prima di sformare 29. Terminate la crostata frangipane di mele e ribes decorando con zucchero a velo e con qualche ribes 30.
									

								

							
					    