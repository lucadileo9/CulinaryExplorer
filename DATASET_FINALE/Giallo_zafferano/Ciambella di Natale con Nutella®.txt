Difficoltà: Media
La ciambella di Natale con Nutella® è un dolce goloso che porta con sé lo spirito della festa più amata dell’anno. Nella trepidante attesa di scartare i regali, grandi e piccini saranno deliziati da una tavola imbandita di ricette natalizie, tra cui deliziosi dolci a tema per l'occasione. Qui, accanto a tutte le immancabili leccornie tradizionali, il nostro morbido ciambellone catturerà l’attenzione di tutti e solleticherà i palati con la sua vellutata ricopertura alla crema spalmabile di nocciole. Rametti di timo e ribes richiameranno il vischio per creare così una magica atmosfera di festa!


						
						

														INGREDIENTI
							
													


						
														
							
							

							
								

																	Farina 00
								
								
								
																	300
									g
																

								

							
								

																	Zucchero
								
								
								
																	300
									g
																

								

							
								

																	Burro
								
								
								morbido
																	120
									g
																

								

							
								

																	Latte intero
								
								
								a temperatura ambiente
																	170
									g
																

								

							
								

																	Uova
								
								
								
																	2
									
																

								

							
								

																	Ribes
								
								
								
																	60
									g
																

								

							
								

																	Lamponi
								
								
								
																	60
									g
																

								

							
								

																	Lievito in polvere per dolci
								
								
								
																	16
									g
																

								

							
								

																	Estratto di vaniglia
								
								
								
																	5
									g
																

								

							
														
							
						
														
							
														per guarnire
							

							
								

																	Nutella®
								
								
								
																	120
									g
																

								

							
								

																	Timo
								
								
								
																	
									q.b.
																

								

							
								

																	Ribes
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la ciambella di Natale con Nutella® versate in una ciotola il burro 1 e lo zucchero 2, poi montate con le fruste elettriche 3. 
									

								

															

																		
																																											
											
										
																						
											
										
																						
											
										
																																										
																		Quando il composto sarà ben amalgamato, versate un uovo alla volta 4 continuando a lavorare con le fruste. Aromatizzate con l’estratto di vaniglia 5, poi versate la farina setacciata in 2 volte, tenendo sempre le fruste in azione 6. 
									

								

															

																		
																																											
											
										
																						
											
										
																						
											
										
																																										
																		Incorporate anche il lievito setacciato 7. Quando le polveri saranno state assorbite, versate il latte poco alla volta 8 e continuate a lavorare con le fruste fino a ottenere un impasto omogeneo 9. 
									

								

															

																		
																																											
											
										
																						
											
										
																						
											
										
																																										
																		A questo punto incorporate i lamponi 10 e i ribes 11, poi mescolate un'ultima volta con la marisa 12.
									

								

															

																		
																																											
											
										
																						
											
										
																						
											
										
																																										
																		Versate il composto in uno stampo da ciambella del diametro di 23 cm e altezza di 10 cm, precedentemente imburrato e infarinato 13 14. Cuocete in forno statico preriscaldato a 175° per 50-55 minuti. Sfornate 15 e lasciate intiepidire la ciambella nello stampo prima di sformarla. 
									

								

															

																		
																																											
											
										
																						
											
										
																						
											
										
																																										
																		Una volta fredda capovolgete la ciambella su un piatto da portata 16. Trasferite Nutella® in un sac-à-poche con bocchetta rigata da 12 mm e distribuite la crema sulla superficie 17, poi guarnite con i rametti di timo e ribes. La ciambella di Natale con Nutella® è pronta per essere gustata 18.
									

								

							
					    