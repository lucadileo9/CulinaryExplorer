Difficoltà: Media
L'insalata di spatzle è una ricetta appetitosa che rivisita con una nota fresca ed estiva gli spatzle, i celebri gnocchetti tirolesi che prendono vita da pochi e semplici ingredienti e che si prestano ai condimenti più ghiotti. Abbiamo scelto la variante "verde", arricchita con spinaci, da accompagnare a pomodorini di stagione e dai colori vivaci, un delicato primosale e una manciata di saporite olive taggiasche. Il tutto condito con gli aromi più profumati: basilico e scorza di limone, che solleticheranno piacevolmente i palati. Con l'insalata di spatzle porterete in tavola una pasta fredda originale, accattivante e gustosa!


						
						

														INGREDIENTI
							
							                            
                                
    								
    									
    										
    										505
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    505
    					
    					    					    					
    					    Carboidrati
    					    g
    					    54.8
    					
    					    					    					
    					      di cui zuccheri
    					    g
    					    4.5
    					
    					    					    					
    					    Proteine
    					    g
    					    25.6
    					
    					    					    					
    					    Grassi
    					    g
    					    20.3
    					
    					    					    					
    					      di cui saturi
    					    g
    					    9.67
    					
    					    					    					
    					    Fibre
    					    g
    					    4.3
    					
    					    					    					
    					    Colesterolo
    					    mg
    					    197
    					
    					    					    					
    					    Sodio
    					    mg
    					    731
    					
    					    				
    			
                            
													


						
														
							
														Ingredienti per gli spatzle
							

							
								

																	Spinaci
								
								
								
																	250
									g
																

								

							
								

																	Farina 00
								
								
								
																	250
									g
																

								

							
								

																	Uova
								
								
								(piccole)
																	3
									
																

								

							
								

																	Acqua
								
								
								
																	100
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per il condimento
							

							
								

																	Pomodorini ciliegino
								
								
								
																	250
									g
																

								

							
								

																	Pomodorini gialli
								
								
								
																	250
									g
																

								

							
								

																	Primosale
								
								
								
																	250
									g
																

								

							
								

																	Olive taggiasche
								
								
								
																	60
									g
																

								

							
								

																	Basilico
								
								
								
																	8
									foglie
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Scorza di limone
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’insalata di spatzle per prima cosa dovete realizzare l'impasto seguendo la nostra ricetta degli spatzle agli spinaci, una volta pronto conservatelo in frigorifero. Lavate i pomodorini e tagliateli in quarti per il lungo 1 2. Tagliate anche il primosale a cubetti 3. 
									

								

															

																		
																															
											
										
																														
																		In una ciotola capiente versate i pomodorini 4, il primo sale 5 e le olive 6.
									

								

															

																		
																															
											
										
																														
																		Insaporite con le foglie di basilico 7, la scorza del limone, 8 il pepe e il sale, mescolate il tutto e tenete da parte. Ponete sul fuoco una pentola colma di acqua, salate e portate al bollore. Quando l’acqua bolle cuocete gli spatzle con l'apposito strumento (o uno schiacciapatate): saranno cotti quando affioreranno in superficie. A questo punto scolateli in una ciotola 9, condite con un filo di olio e lasciateli raffreddare. 
									

								

															

																		
																															
											
										
																														
																		Quando gli spatzle saranno freddi, uniteli al condimento 10 mescolate il tutto 11  e servite l’insalata di spazle con qualche foglia di basilico 12.
									

								

							
					    