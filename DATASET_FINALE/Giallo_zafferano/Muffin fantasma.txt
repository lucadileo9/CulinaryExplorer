Difficoltà: Facile
Halloween è la festa più paurosa dell’anno: fantasmi, streghe e zucche popolano l’immaginario dei bambini durante questa giornata. Per far rivivere questa atmosfera spettrale con un pizzico di ironia e originalità abbiamo deciso di proporvi questi deliziosi muffin fantasma. Non abbiate paura: non esiste nulla di più dolce e zuccherino di questi dolcetti! L’impasto dei muffin, realizzato con latte condensato per ottenere la giusta morbidezza, è addolcito da gocce di cioccolato bianco. Scoprite come è semplice creare la spettrale copertura e gli occhietti di questi dispettosi fantasmini, li vedrete apparire e... "sparire" in fretta dalla tavola in festa! Se desiderate arricchire il vostro buffet a tema, date un'occhiata alle altre nostre mostruose ricette di cupcake e muffin!


						
						

														INGREDIENTI
							
													


						
														
							
														Ingredienti per 16 muffin
							

							
								

																	Burro
								
								
								a temperatura ambiente
																	190
									g
																

								

							
								

																	Zucchero
								
								
								
																	100
									g
																

								

							
								

																	Farina 00
								
								
								
																	400
									g
																

								

							
								

																	Lievito in polvere per dolci
								
								
								
																	16
									g
																

								

							
								

																	Uova
								
								
								medie
																	3
									
																

								

							
								

																	Latte condensato
								
								
								
																	300
									g
																

								

							
								

																	Baccello di vaniglia
								
								
								
																	1
									
																

								

							
								

																	Gocce di cioccolato bianco
								
								
								
																	50
									g
																

								

							
														
							
						
														
							
														per decorare
							

							
								

																	Pasta di zucchero
								
								
								
																	1
									kg
																

								

							
								

																	Gocce di cioccolato fondente
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i muffin fantasma iniziate dalla preparazione dell’impasto. In una ciotola capiente versate il burro a temperatura ambiente, tagliato in piccoli cubetti per poterlo lavorare meglio 1 e lo zucchero 2. Cominciate a lavorare con le fruste elettriche a velocità media 3: dovete ottenere un composto cremoso.
									

								

															

																		
																															
											
										
																														
																		Unite le uova, una alla volta, per incorporarle meglio all’impasto 4. Quando si saranno amalgamate, versate a filo il latte condensato mentre continuate a lavorare con le fruste 5. Prendete la bacca di vaniglia e dopo averla incisa ricavatene i semini raschiandola: uniteli al composto 6.
									

								

															

																		
																															
											
										
																														
																		A questo punto in una ciotola a parte setacciate il lievito e la farina 7, aggiungendoli poi al composto un cucchiaio per volta per evitare la formazione di grumi 8 mentre continuate a frustare 9.
									

								

															

																		
																															
											
										
																														
																		Infine aggiungete le gocce di cioccolato bianco 10 e amalgamate bene anche queste al composto, aiutandovi con un cucchiaio. Trasferite l'impasto in una sac-à-poche usa e getta poche dalla bocchetta larga. Prendete una teglia per muffin e adagiate i pirottini di carta. Quindi riempiteli fino a 1 cm dal bordo 11: saranno necessari circa 70 g per ciascuno. Dopo aver riempito tutti i pirottini infornate in forno statico preriscaldato a 180°C per 25 minuti circa (se utilizzate un forno ventilato basteranno 160°C per 15 minuti circa) 12.
									

								

															

																		
																															
											
										
																														
																		Trascorso il tempo di cottura estraete la teglia dal forno e lasciate riposare i muffin 13. Mentre i muffin divengono a temperatura ambiente dedicatevi alla decorazione: prendete la pasta di zucchero e stendetela fino a ottenere uno spessore di 2-3 mm aiutandovi con un mattarello e cospargendo, se necessario, con dello zucchero a velo il piano 14. Dopodiché prendete un coppa pasta di 11 cm di diametro e ricavatene un disco 15. Ripetete l’operazione per la restante pasta di zucchero.
									

								

															

																		
																															
											
										
																														
																		Prendete ciascun disco e appoggiatelo sopra ad una bottiglia o oggetto con apertura o base superiore di 2 cm circa 16: adagiate sopra il disco in modo tale che prenda la forma del mantello del fantasma ed esercitate una leggera pressione con i polpastrelli per farlo aderire bene 17. Lasciate riposare così affinché prenda la forma corretta per circa 2-3 minuti. Quando avrà preso la forma adagiate delicatamente il mantello sopra al muffin per dare la forma di un fantasma 18. Ripetete l’operazione per tutti i muffin.
									

								

															

																		
																															
											
										
																														
																		Ora prendete un coltello e incidete la pasta di zucchero per ottenere gli occhi e la bocca del fantasmino 18: riempite gli occhi con delle gocce di cioccolato 20. Create così tutti i vostri muffin fantasma che saranno poi pronti per decorare le tavole delle feste di Halloween dei vostri piccoli 21!
									

								

							
					    