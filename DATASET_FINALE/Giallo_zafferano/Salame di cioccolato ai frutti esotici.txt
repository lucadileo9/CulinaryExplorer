Difficoltà: Facile
Allacciate le cinture: stiamo per portarvi direttamente dall’altra parte del mondo con questa dolce ricetta. Il nostro salame di cioccolato ai frutti esotici sarà una vera e propria scoperta sensoriale per il vostro palato, già ammaliato dalla versione classica, quella senza uova e quella al caffè. Abbiamo declinato questa nuova variante che ha come obiettivo quella di farci viaggiare con la mente. Datteri, zenzero e cocco arricchiscono l'impasto del salame al cioccolato rendendolo uno spuntino delizioso e ricco in qualsiasi momento della giornata. Scoprite insieme a noi la bontà di questo salame di cioccolato ai frutti esotici!


												
						
						

														INGREDIENTI
							
							                            
                                
    								
    									
    										
    										407
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    407
    					
    					    					    					
    					    Carboidrati
    					    g
    					    56.5
    					
    					    					    					
    					      di cui zuccheri
    					    g
    					    46.3
    					
    					    					    					
    					    Proteine
    					    g
    					    4
    					
    					    					    					
    					    Grassi
    					    g
    					    17.8
    					
    					    					    					
    					      di cui saturi
    					    g
    					    10.84
    					
    					    					    					
    					    Fibre
    					    g
    					    4.7
    					
    					    					    					
    					    Colesterolo
    					    mg
    					    28
    					
    					    					    					
    					    Sodio
    					    mg
    					    55
    					
    					    				
    			
                            
													


						
							
							

							
								

																	Cioccolato fondente
								
								
								
																	130
									g
																

								

							
								

																	Burro
								
								
								
																	20
									g
																

								

							
								

																	Biscotti Digestive
								
								
								
																	75
									g
																

								

							
								

																	Mix di frutta secca/essiccata
								
								
								(esotica: ananas, mango e papaia)
																	50
									g
																

								

							
								

																	Datteri
								
								
								denocciolati
																	50
									g
																

								

							
								

																	Zenzero
								
								
								candito
																	10
									g
																

								

							
								

																	Cocco disidratato
								
								
								
																	10
									g
																

								

							
								

																	Rum
								
								
								
																	10
									g
																

								

							
								

																	Zucchero a velo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il salame di cioccolato ai frutti esotici cominciate fondendo la cioccolata a bagnomaria o al microonde, poi aggiungete il burro e mescolate facendolo sciogliere 1. Tenete da parte ad intiepidire e nel frattempo sminuzzate mango, ananas e papaia disidratati 2. Raccogliete in una ciotola e bagnate con il rum 3.
									

								

															

																		
																															
											
										
																														
																		Nel frattempo sminuzzate anche lo zenzero candito 4, il cocco disidratato 5 e i datteri denocciolati 6.
									

								

															

																		
																															
											
										
																														
																		Infine sbriciolate i biscotti in un recipiente 7 e passate alla formazione del salame di cioccolato. Nel recipiente con il cioccolato fuso e mescolato con il burro, unite i datteri 8, il mix di frutta essiccata che nel frattempo avrà assorbito il rum 9,
									

								

															

																		
																															
											
										
																														
																		il cocco 10, lo zenzero 11 e infine i biscotti sbriciolati 12.
									

								

															

																		
																															
											
										
																														
																		Mescolate bene fino ad ottenere un composto omogeneo e trasferitelo su un foglio di carta forno spolverizzato con zucchero a velo 13. Modellate bene con le mani aiutandovi sempre con il foglio di carta forno e ottenete un grosso bigolo 14. Infine avvolgete il salame come una caramella nella carta forno arrotolando e stringendo le due estremità 15.
									

								

															

																		
																															
											
										
																														
																		Trasferite su un vassoio e lasciate rassodare in frigorifero per almeno 1 ora 16. Trascorso il tempo eliminate la carta forno e affettate il vostro salame di cioccolato ai frutti esotici 17 pronto per essere gustato 18.
									

								

							
					    