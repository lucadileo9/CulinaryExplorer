Difficoltà: Facile
Non c'è colazione migliore che quella fatta con calma, con i pancake allo sciroppo d'acero! Soffici frittelle da servire alla maniera classica, con lo sciroppo appunto, oppure con confetture, cioccolato fuso, frutta fresca e panna montata. Ogni giorno si può realizzare una ricetta perfetta di pancake, diversa anche come impasto: pancake senza uova, pancake senza lievito, pancake senza latte o pancake senza burro per una versione più light dei pancake adatta anche a chi è intollerante a certi ingredienti, pancake proteici e cicciopancake per gli sportivi, pancake ripieni di cioccolato per i golosi, oppure una versione super fluffy che arriva direttamente dal Giappone! Come si fa a resistere a tanta golosità? Se avete già l’acquolina in bocca e non volete aspettare la colazione, sappiate che i pancake allo sciroppo d'acero sono ottimi anche per la merenda!


						
						

														INGREDIENTI
							
							                            
                                
    								
    									
    										
    										263
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    263
    					
    					    					    					
    					    Carboidrati
    					    g
    					    35.1
    					
    					    					    					
    					      di cui zuccheri
    					    g
    					    8.4
    					
    					    					    					
    					    Proteine
    					    g
    					    8.9
    					
    					    					    					
    					    Grassi
    					    g
    					    9.6
    					
    					    					    					
    					      di cui saturi
    					    g
    					    5.06
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    117
    					
    					    					    					
    					    Sodio
    					    mg
    					    63
    					
    					    				
    			
                            
													


						
														
							
														Per circa 12 pancake
							

							
								

																	Farina 00
								
								
								
																	125
									g
																

								

							
								

																	Latte intero
								
								
								(fresco)
																	200
									g
																

								

							
								

																	Burro
								
								
								
																	25
									g
																

								

							
								

																	Zucchero
								
								
								
																	15
									g
																

								

							
								

																	Uova
								
								
								(medie)
																	2
									
																

								

							
								

																	Lievito in polvere per dolci
								
								
								
																	6
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per guarnire
							

							
								

																	Sciroppo di acero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i pancake per prima cosa fate sciogliere il burro a fuoco bassissimo, poi lasciate intiepidire. Intanto separate gli albumi dai tuorli: versate i tuorli in una ciotola e sbatteteli con una frusta a mano 1, poi unite il burro fuso a temperatura ambiente 2 e il latte a filo 3, continuando sempre a mescolare con la frusta. Aggiungete anche un pizzico di sale e montate il composto finché non risulterà chiaro. 
									

								

															

																		
																																											
											
										
																						
											
										
																						
											
										
																																										
																		Unite il lievito alla farina 4 e setacciate tutto nella ciotola con il composto di tuorli 5. Mescolate ancora per incorporare le polveri 6.
									

								

															

																		
																															
											
										
																														
																		Ora montate gli albumi che avete tenuto da parte, versando poco alla volta lo zucchero 7. Quando saranno bianchi e spumosi incorporateli delicatamente al composto di tuorli, con movimenti dal basso verso l'alto, per evitare di smontarli 8. Scaldate a fuoco medio una crepiera o una padella antiaderente (meglio se a fondo spesso) e ungetela con pochissimo burro aiutandovi con della carta da cucina. Versate al centro del pentolino un mestolino di composto 9.
									

								

															

																		
																															
											
										
																														
																		Dopo circa 2 minuti inizieranno a comparire delle bollicine in superficie, quindi girate il pancake con una spatolina 10 e fate dorare anche l'altro lato per circa mezzo minuto 11. Proseguite così con il resto dell'impasto e disponete man mano i pancake su un piatto da portata, impilandoli uno sull'altro; con queste dosi otterrete all'incirca 12 pancake. Servite i vostri pancake allo sciroppo d'acero ancora caldi 12!
									

								

							
					    