Difficoltà: Facile
Dopo la ghiotta torta 3 ingredienti vi proponiamo qui un'altra sfida appetitosa: i biscotti con pochi ingredienti. Contate fino a 4 e il gioco è fatto! I nostri squisiti biscotti si realizzano con un furbo mix di soli 4 ingredienti grazie alla nostra ricetta last-minute che vi permetterà di avere una merenda pronta in pochi istanti. Se siete alla ricerca di dolcetti facili e veloci, questi biscotti faranno di sicuro al caso vostro: zucchero di canna per conferire un’aromatica dolcezza, l’uovo per legare, il burro di arachidi che determinerà il loro gusto unico e pieno e, per finire, una manciata di gocce di cioccolato, per non deludere gli inguaribili golosi. Perciò sarà proprio il burro di arachidi, l'ingrediente protagonista della ricetta, che conferirà la giusta consistenza sia all'impasto che al risultato finito.
Questi morbidi frollini dall’aspetto un po’ rustico sono una garanzia di bontà alla portata di tutti e faranno gola a tutta la famiglia.


												
						
						

														INGREDIENTI
							
							                            
                                
    								
    									
    										
    										203
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    203
    					
    					    					    					
    					    Carboidrati
    					    g
    					    9.9
    					
    					    					    					
    					      di cui zuccheri
    					    g
    					    9.4
    					
    					    					    					
    					    Proteine
    					    g
    					    2.4
    					
    					    					    					
    					    Grassi
    					    g
    					    5.8
    					
    					    					    					
    					      di cui saturi
    					    g
    					    1.88
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    14
    					
    					    					    					
    					    Sodio
    					    mg
    					    33
    					
    					    				
    			
                            
													


						
							
														Ingredienti per 14 biscotti
							

							
								

																	Burro di arachidi
								
								
								
																	100
									g
																

								

							
								

																	Zucchero di canna
								
								
								
																	85
									g
																

								

							
								

																	Uova
								
								
								( 1 medio)
																	55
									g
																

								

							
								

																	Gocce di cioccolato fondente
								
								
								
																	70
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscotti con pochi ingredienti versate lo zucchero di canna in una ciotola 1, aggiungete le uova 2 e montate il composto con le fruste elettriche 3
									

								

															

																		
																															
											
										
																														
																		fino a quando non risulterà chiaro e spumoso 4. A questo punto incorporate anche il burro di arachidi 5 usando sempre le fruste elettriche 6.
									

								

															

																		
																															
											
										
																														
																		Una volta che l’impasto risulterà omogeneo, aggiungete le gocce di cioccolato 7 e mescolate per distribuirle 8. Ora trasferite l’impasto in un sac-à-poche con bocchetta liscia 9.
									

								

															

																		
																															
											
										
																														
																		Rivestite la leccarda con carta forno e spremete l’impasto con il sac-à-poche per creare dei biscotti del diametro di circa 2,5 cm, cercando di ottenere dei dischi più o meno della stessa forma così da garantire una cottura omogenea (10-11). Trasferite la leccarda in frigorifero per 5 minuti così i biscotti manterranno la forma in cottura. Cuocete i biscotti in forno statico preriscaldato a 180° per 10-12 minuti, posizionando la teglia nel ripiano medio del forno. A cottura ultimata, sfornate i biscotti con pochi ingredienti 12 e lasciateli raffreddare prima di gustarli!
									

								

							
					    