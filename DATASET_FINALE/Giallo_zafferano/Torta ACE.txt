Difficoltà: Facile
Fra i succhi di frutta, il gusto ACE è uno dei più amati da grandi e piccoli! Perché non trasformarlo allora in un dolce altrettanto buono, ispirato alla classica torta all'arancia? La torta ACE è una soffice ciambella senza burro che, proprio come l’omonima bevanda, viene arricchita con arancia, limone e carota. Perfetta per la colazione o per una merenda semplice e genuina, la torta ACE darà la giusta carica di energia a tutta la famiglia! Scegliete voi che gusto dare alla vostra giornata… pesca, albicocca o ACE?


						
						

														INGREDIENTI
							
							                            
                                
    								
    									
    										
    										380
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    380
    					
    					    					    					
    					    Carboidrati
    					    g
    					    68.2
    					
    					    					    					
    					      di cui zuccheri
    					    g
    					    34.8
    					
    					    					    					
    					    Proteine
    					    g
    					    7.9
    					
    					    					    					
    					    Grassi
    					    g
    					    8.4
    					
    					    					    					
    					      di cui saturi
    					    g
    					    1.43
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    76
    					
    					    					    					
    					    Sodio
    					    mg
    					    55
    					
    					    				
    			
                            
													


						
														
							
														Ingredienti per uno stampo a ciambella di 22 cm di diametro
							

							
								

																	Farina 00
								
								
								
																	350
									g
																

								

							
								

																	Carote
								
								
								
																	220
									g
																

								

							
								

																	Arance
								
								
								
																	1
									
																

								

							
								

																	Limoni
								
								
								
																	1
									
																

								

							
								

																	Zucchero
								
								
								
																	200
									g
																

								

							
								

																	Uova
								
								
								(circa 3 medie)
																	170
									g
																

								

							
								

																	Olio di semi di girasole
								
								
								
																	50
									g
																

								

							
								

																	Lievito in polvere per dolci
								
								
								
																	16
									g
																

								

							
														
							
						
														
							
														Per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta ACE, per prima cosa grattugiate la scorza del limone e dell’arancia, avendo cura di non prelevare la parte bianca 1. Spremete e filtrate il succo sia del limone che dell’arancia 2: in totale ve ne occorreranno 145 g. Infine sbucciate le carote e grattugiatele con una grattugia a maglia fine 3.
									

								

															

																		
																															
											
										
																														
																		Iniziate a montare le uova con lo zucchero in una ciotola capiente 4. Aggiungete anche la scorza grattugiata degli agrumi 5 e continuate a lavorare con le fruste elettriche fino a quando il composto diventerà chiaro e spumoso, poi versate la farina a pioggia 6.
									

								

															

																		
																															
											
										
																														
																		Unite il lievito 7, dopodiché versate a filo il succo degli agrumi 8 e l’olio di semi 9.
									

								

															

																		
																															
											
										
																														
																		In ultimo aggiungete le carote grattugiate 10 e mescolate ancora per qualche minuto per ottenere un composto omogeneo 11. Versate l’impasto in uno stampo da ciambella del diametro di 22 cm 12 e cuocete in forno statico preriscaldato a 180° per circa 55 minuti.
									

								

															

																		
																															
											
										
																														
																		Trascorso questo tempo, verificate la cottura con uno stecchino, poi sfornate e lasciate raffreddare 13. Sformate la ciambella e spolverizzate con zucchero a velo a piacere 14. La vostra torta ACE è pronta per essere gustata 15!
									

								

							
					    