Difficoltà: Facile
Dal Giappone arriva una crema senza eguali: la namelaka. Oggi vedremo insieme come preparare la namelaka al cioccolato fondente, una crema alternativa alla classica crema pasticcera al cioccolato. Con la sua consistenza vellutata e cremosa, questa base si presta a tantissimi usi in pasticceria. Potrete trasformarla in un dolce al cucchiaio colando la crema appena preparata all'interno dei bicchierini e decorandola con panna e frutti rossi, oppure gustarla al naturale. Ma con la namelaka potrete davvero sbizzarrirvi... dopo la cristallizzazione in frigorifero potrete utilizzarla per farcire i vostri dolci oppure montarla per pochi minuti così da ottenere una consistenza ariosa e leggera, ideale per le decorazioni! Senza uova e senza farina, questa crema si scioglierà in bocca ad ogni assaggio e sarà perfetta per gli amanti del cioccolato! E se siete alla ricerca di un gusto più dolce, provate anche la nostra versione al latte. 


												
						
						

														INGREDIENTI
							
													


						
							
														Ingredienti per 500 g di namelaka al cioccolato fondente
							

							
								

																	Cioccolato fondente al 55%
								
								
								
																	140
									g
																

								

							
								

																	Panna fresca liquida
								
								
								
																	210
									g
																

								

							
								

																	Latte intero
								
								
								
																	90
									g
																

								

							
								

																	Glucosio
								
								
								
																	10
									g
																

								

							
								

																	Gelatina in fogli
								
								
								
																	2
									g
																

								

							
								

																	Baccello di vaniglia
								
								
								privato dei semi (facoltativo)
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la namelaka al cioccolato fondente come prima cosa tritate il cioccolato 1 e trasferitelo in un contenitore alto e stretto. Mettete la gelatina a mollo in acqua fredda 2. In un pentolino versate il latte e aggiungete il glucosio 3. 
									

								

															

																		
																															
											
										
																														
																		Se disponete di un baccello di vaniglia già privato dei semi aggiungetelo al latte 4 e portate tutto a bollore. Eliminate l'eventuale baccello di vaniglia 5 e versate metà del latte all'interno del cioccolato 6. 
									

								

															

																		
																															
											
										
																														
																		Frullate con un mixer ad immersione per alcuni secondi 7, poi scolate la gelatina e scioglietela nel latte rimasto ancora caldo 8. Aggiungete i composto di latte e gelatina al cioccolato 9 e frullate ancora con il mixer ad immersione per pochi secondi. 
									

								

															

																		
																															
											
										
																														
																		A questo punto aggiungete anche la panna fresca liquida 10 e frullate ancora 11 fino ad ottenere una crema fluida e liscia, poi versatela in una ciotola 12. 
									

								

															

																		
																															
											
										
																														
																		Coprite con pellicola e lasciate cristallizzare in frigorifero per 12 ore. Trascorso questo tempo estraete la namelaka dal frigorifero 13: risulterà compatta e cremosa, perfetta da utilizzare per farcire un dolce. In alternativa lavoratela con le fruste elettriche per pochi minuti 14: in questo modo risulterà ariosa 15 e montata, perfetta per decorare tantissimi dessert!
									

								

							
					    