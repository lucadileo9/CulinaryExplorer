Difficoltà: Facile
I biscotti tipo krumiri sono ispirati ai tipici biscottini di Casale Monferrato inventati, quasi per caso, intorno alla fine dell’ottocento dal pasticcere Domenico Rossi. Questi biscotti riscossero subito un grande successo e vennero imitati da molti pasticceri; per questo motivo Domenico Rossi cercò presto di tutelare la sua invenzione, rivendicando anche a mezzo stampa l'originalità della propria ricetta. Finalmente nel 1890 il sindaco di Casale Monferrato riconobbe l’autenticità e l’unicità dei Krumiri Rossi con un apposito documento che sanciva ufficialmente l’invenzione di questi biscotti nel 1878, anno in cui morì il Re Vittorio Emanuele II. A oltre cent'anni di distanza dalla nascita del Krumiro non si conosce ancora con certezza quale sia la ragione di questo nome: alcuni sostengono che derivi dal nome di un liquore che accompagnava spesso questi biscotti. Da allora la ricetta per realizzare questi biscotti è rimasta segreta, ma ne esistono diverse versioni, con farina di mais o farina bianca, che si avvicinano comunque all’originale: noi vi proponiamo la nostra versione ispirata a queste croccanti delizie!


												
						
						

														INGREDIENTI
							
							                            
                                
    								
    									
    										
    										144
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    144
    					
    					    					    					
    					    Carboidrati
    					    g
    					    16
    					
    					    					    					
    					      di cui zuccheri
    					    g
    					    4.8
    					
    					    					    					
    					    Proteine
    					    g
    					    2.1
    					
    					    					    					
    					    Grassi
    					    g
    					    7.9
    					
    					    					    					
    					      di cui saturi
    					    g
    					    4.4
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    55
    					
    					    					    					
    					    Sodio
    					    mg
    					    2
    					
    					    				
    			
                            
													


						
							
														Ingredienti per circa 50 biscotti
							

							
								

																	Farina 0
								
								
								
																	350
									g
																

								

							
								

																	Zucchero a velo
								
								
								
																	100
									g
																

								

							
								

																	Tuorli
								
								
								
																	3
									
																

								

							
								

																	Sale fino
								
								
								
																	
									q.b.
																

								

							
								

																	Burro
								
								
								
																	200
									g
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti tipo krumiri preriscaldate il forno a 200°, setacciate la farina 0 all’interno di una terrina capiente 1, quindi unite lo zucchero a velo 2, la polpa prelevata dalla bacca di vaniglia e un pizzico di sale: mescolate bene tutti gli ingredienti utilizzando una frusta 3.
									

								

															

																		
																															
											
										
																														
																		Dividete ora i bianchi d’uovo dai tuorli e fate sciogliere il burro in un pentolino a fuoco dolce. Unite i tuorli 4 ed il burro fuso 5 al composto, poi cominciate ad impastare con le mani, fino ad ottenere un impasto liscio e compatto 6.
									

								

															

																		
																															
											
										
																														
																		Formate una palla, copritela con la pellicola 7 e lasciatela riposare per mezz’ora a temperatura ambiente. Trascorso il tempo necessario riempite con l’impasto ottenuto una sac à poche di tela (o una siringa in plastica) con bocchetta stellata, mettendo poco impasto alla volta e ammorbidendolo sempre con le mani. Su una leccarda ricoperta di carta da forno formate dei biscotti a mezzaluna, lunghi circa 7-8 cm 8. Infornate il tutto a 200° per 16 minuti, o fino a quando i biscotti saranno dorati; una volta pronti i biscotti tipo krumiri, lasciateli raffreddare su una gratella 9.
									

								

							
					    