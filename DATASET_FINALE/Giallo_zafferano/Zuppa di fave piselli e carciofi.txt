Difficoltà: Facile
La  nostra zuppa di fave, piselli e carciofi trae ispirazione da un piatto tipico del Lazio: la vignarola romana, una pietanza antica realizzata solitamente in tarda primavera... pochissime infatti sono le settimane in cui tutti gli ingredienti di questa ricetta si trovavano insieme negli orti dei contadini. Un piatto vegetariano ricco di buone verdure di stagione, che serviva a rifocillarsi dopo le lunghe ore di lavoro oggi si trasforma in un comfort food perfetto per tutta la famiglia! Per arricchire questa zuppa abbiamo adagiato su un crostone di pane, posizionato nel piatto, un uovo, che una volta ricoperto dalle verdure bollenti si rapprenderà leggermente, restando allo stesso tempo fondente. Preparate anche voi questa zuppa di fave, piselli e carciofi...riuscirete a portare in tavola un piatto unico ricco e sostanzioso! 


												
						
						

														INGREDIENTI
							
							                            
                                
    								
    									
    										
    										474
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    474
    					
    					    					    					
    					    Carboidrati
    					    g
    					    63.1
    					
    					    					    					
    					      di cui zuccheri
    					    g
    					    9.8
    					
    					    					    					
    					    Proteine
    					    g
    					    23.4
    					
    					    					    					
    					    Grassi
    					    g
    					    14.2
    					
    					    					    					
    					      di cui saturi
    					    g
    					    3.24
    					
    					    					    					
    					    Fibre
    					    g
    					    15.4
    					
    					    					    					
    					    Colesterolo
    					    mg
    					    185
    					
    					    					    					
    					    Sodio
    					    mg
    					    2047
    					
    					    				
    			
                            
													


						
							
														Ingredienti  per la zuppa
							

							
								

																	Pisellini
								
								
								
																	250
									g
																

								

							
								

																	Carciofi
								
								
								 4, per un totale di
																	630
									g
																

								

							
								

																	Fave
								
								
								
																	200
									g
																

								

							
								

																	Cipollotto fresco
								
								
								
																	250
									g
																

								

							
								

																	Aglio
								
								
								
																	1
									spicchio
																

								

							
								

																	Scarola (indivia)
								
								
								1 cespo per un totale di
																	370
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Uova
								
								
								freschissime e biologiche
																	4
									
																

								

							
								

																	Pane casereccio
								
								
								
																	300
									g
																

								

							
								

																	Limoni
								
								
								
																	1
									
																

								

							
								

																	Brodo vegetale
								
								
								
																	1,5
									l
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la zuppa di fave, piselli e carciofi iniziate prima di tutto a preparare il brodo vegetale. Quando sarà pronto dedicatevi alla pulizia dei carciofi: eliminate prima le foglie più esterne 1, poi tagliate la punta 2 e dividete ciascun carciofo a metà 3.
									

								

															

																		
																															
											
										
																														
																		Eliminate la barbetta interna 4, il gambo e man mano posizionate i carciofi in acqua acidulata (dove avrete spremuto 1 limone) 5, in modo da non farli annerire. Passate ad occuparvi della pulizia delle fave, quindi eliminate la pellicina esterna 6.
									

								

															

																		
																															
											
										
																														
																		Lavate il cespo di scarola sotto l'acqua corrente 7 e tagliatela grossolanamente 8. A questo punto prendete i cipollotti eliminate la parte finale e quella iniziale più verde 9,
									

								

															

																		
																															
											
										
																														
																		poi tagliateli prima a metà e poi a fettine 10. Trasferiteli in un tegame dove avrete versato l'olio, lasciateli appassire per 1-2 minuti a fiamma moderata e unite prima l'aglio schiacciato 11 e poi la scarola 12. Mescolate il tutto e lasciate cuocere per 3-4 minuti,
									

								

															

																		
																															
											
										
																														
																		nel frattempo tagliate i carciofi in 4 13. Quando la scarola sarà leggermente appassita unite i carciofi 14, mescolate e attendete 3-4 minuti prima di unire le fave 15 
									

								

															

																		
																															
											
										
																														
																		e i piselli 16. Salate, pepate 17 e versate il brodo vegetale caldo 18.
									

								

															

																		
																															
											
										
																														
																		Coprite con un coperchio 19 e cuocete la vostra zuppa di fave, piselli e carciofi per 30 minuti a fuoco basso. Quando sarà quasi pronta realizzate i crostini: tagliate il pane a fette 20, posizionatele su una teglia e irroratele con un filo d'olio 21.
									

								

															

																		
																															
											
										
																														
																		Tostate i crostini per 2-3 minuti in forno statico preriscaldato a 240° con modalità grill. Quando saranno ben dorati estraeteli dal forno 22 e posizionatene uno al centro del piatto 23. Rompete l'uovo e fatelo scivolare delicatamente al di sopra il crostino 24,
									

								

															

																		
																															
											
										
																														
																		tenendo sempre la zuppa in caldo 25. Quindi aiutandovi con un mestolo e molto delicatamente versate la zuppa nel piatto da portata tutto intorno al crostino, versando anche sul tuorlo dell'uovo un po' di brodo (senza verdure) in modo che possa cuocersi leggermente con il brodo caldo 26. Aggiungete ancora un paio di crostini, un pizzico di pepe e la vostra zuppa di fave, piselli e carciofi sarà pronta da gustare 27, unica raccomandazione servitela bollente!
									

								

							
					    