Difficoltà: Facile
Gli spiedini di tortellini fritti con salsa alla panna e Parmigiano sono un antipasto davvero originale e fantasioso, adatto alle feste natalizie e non solo, che vi permetterà in pochi minuti di preparare un piatto insolito e particolarmente gustoso: lascerà piacevolmente stupiti i vostri commensali!
Dopo aver lessato i tortellini nel brodo, infilzateli negli spiedini, spennellateli con l’uovo, cospargeteli di pangrattato e friggeteli nell’olio bollente accompagnandoli con una salsa di panna, Parmigiano e noce moscata.


						
						

														INGREDIENTI
							
													


						
														
							
														Ingredienti per i tortellini
							

							
								

																	Uova
								
								
								medio
																	1
									
																

								

							
								

																	Brodo vegetale
								
								
								
																	1,5
									l
																

								

							
								

																	Tortellini
								
								
								medi
																	36
									
																

								

							
								

																	Pangrattato
								
								
								
																	100
									g
																

								

							
														
							
						
														
							
														per la salsa
							

							
								

																	Parmigiano Reggiano DOP
								
								
								da grattugiare
																	100
									g
																

								

							
								

																	Panna fresca liquida
								
								
								
																	250
									ml
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	1
									pizzico
																

								

							
								

																	Latte intero
								
								
								
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spiedini di tortellini fritti con salsa alla panna e parmigiano lessate i tortellini nel brodo e scolateli quando saranno bene al dente 1; lasciateli intiepidire ben divisi tra loro, in modo che non si attacchino l’uno con l’altro. Realizzate ora la salsa: mettete in un pentolino la panna 2, fatela scaldare a fuoco basso, aggiungete il latte 3 e portate il tutto lentamente ad ebollizione.
									

								

															

																		
																															
											
										
																														
																		Unite il parmigiano grattugiato 4 e mescolate con l'aiuto di una frusta fino a farlo sciogliere completamente 5, quindi aggiungete la noce moscata grattugiata 6 e il pepe. Continuate a mescolare fino a quando il composto si sarà addensato, poi aggiustate eventualmente di sale, spegnete il fuoco e mettete la crema ottenuta da parte.
									

								

															

																		
																															
											
										
																														
																		Ora iniziate a comporre gli spiedini: infilate tre tortellini per ogni stecco di legno 7, fino ad ottenere un totale di 12 spiedini, e metteteli da parte. In una terrina sbattete un uovo con una forchetta 8 e spennellatelo su ciascuno degli spiedini di tortellini 9,
									

								

															

																		
																															
											
										
																														
																		che poi passerete nel pangrattato 10. Friggete gli spiedini nell’olio bollente per 1 minuto 11, rigirandoli affinché si indorino su entrambi i lati, poi adagiateli a scolare su un vassioio ricoperto con carta assorbente da cucina 12; successivamente disponeteli su un piatto da portata. In una ciotolina mettete la salsa al formaggio, che servirete affiancata da un cucchiaino: ogni commensale ne cospargerà a piacimento gli spiedini, prima di consumarli.
									

								

							
					    