Difficoltà: Molto facile
L’insalata di rucola, pere, grana e noci è un contorno ricco di sapori, diversi e contrastanti, che ben si sposano tra di loro. I vari ingredienti che compongono l’insalata, miscelati creano un gusto armonioso che spazia dal sapore leggermente amarognolo e piccante della rucola, al dolce e delicato della pera. Le saporite scaglie del Grana e una cascata di noci tritate completano il piatto con un tocco raffinato per dar vita ad un contorno speciale che si realizza in pochissimi minuti. Una ricca insalatona che si abbina a moltissimi secondi piatti, soprattutto a base di carne, da destinare ad una tavola altrettanto ricercata ed elegante. Accompagnatela con arrosti o scaloppine, il successo è garantito!


												
						
						

														INGREDIENTI
							
							                            
                                
    								
    									
    										
    										281
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    281
    					
    					    					    					
    					    Carboidrati
    					    g
    					    6.9
    					
    					    					    					
    					      di cui zuccheri
    					    g
    					    6.6
    					
    					    					    					
    					    Proteine
    					    g
    					    11.1
    					
    					    					    					
    					    Grassi
    					    g
    					    23.2
    					
    					    					    					
    					      di cui saturi
    					    g
    					    6.16
    					
    					    					    					
    					    Fibre
    					    g
    					    2.5
    					
    					    					    					
    					    Colesterolo
    					    mg
    					    27
    					
    					    					    					
    					    Sodio
    					    mg
    					    473
    					
    					    				
    			
                            
													


						
							
							

							
								

																	Rucola
								
								
								
																	100
									g
																

								

							
								

																	Pere Williams
								
								
								
																	2
									
																

								

							
								

																	Grana Padano DOP
								
								
								
																	100
									g
																

								

							
								

																	Gherigli di noci
								
								
								
																	50
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Aceto balsamico
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l'insalata di rucola, pere, grana e noci come prima cosa iniziate a lavare la rucola. Poi asciugatela con un panno da cucina o utilizzando una centrifuga per insalata e versatela in una ciotola 1. Lavate anche le pere, poi tagliatele in spicchi 2 e sbucciatele eliminando anche la parte centrale del torsolo 3.
									

								

															

																		
																															
											
										
																														
																		A questo punto tagliate le pere a fettine molto sottili 4, versatele all'interno della rucola 5 e mescolate in maniera delicata in modo da non rompere le fettine di pera 6.
									

								

															

																		
																															
											
										
																														
																		Tritate grossolanamente le noci (potete farlo utilizzando un coltello o rompendole a mano) 7 e unitele all'insalata 8. Con una grattuggia ricavate poi le scaglie di grana 9
									

								

															

																		
																															
											
										
																														
																		e aggiungete anch'esse 10. Mescolate nuovamente 11, poi condite con sale, olio 12
									

								

															

																		
																															
											
										
																														
																		e aceto 13. Mescolate ancora un'ultima volta 14 e la vostra insalata di rucola, pere, grana e noci sarà pronta da servire 15!
									

								

							
					    