Difficoltà: Facile
Di plumcake ne abbiamo visti tanti: da quelli dolci come il più classico allo yogurt, perfetto per la colazione, a quelli salati come il plumcake alle verdure, da servire per antipasto. Ma in cucina non si smette mai di ideare qualcosa di nuovo... anche un semplice plumcake può avere tantissime varianti e dopo le vostre richieste siamo corsi in cucina per preparare questa ricetta. Il plumcake senza glutine è facilissimo da preparare a casa e grazie a questo mix di farine otterrete una morbidezza speciale! La farina di mais, miscelata a quella di riso, donerà un gusto particolare e una piacevole crosticina esterna che soddisferà il palato di grandi e piccini! E per variare a colazione provate anche le nostre ricetta di frolla e crostata senza glutine, i nostri biscotti con farina di riso oppure i muffin senza glutine!


						
						

														INGREDIENTI
							
							                            
                                
    								
    									
    										
    										527
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    527
    					
    					    					    					
    					    Carboidrati
    					    g
    					    59.2
    					
    					    					    					
    					      di cui zuccheri
    					    g
    					    24.6
    					
    					    					    					
    					    Proteine
    					    g
    					    6.9
    					
    					    					    					
    					    Grassi
    					    g
    					    29.2
    					
    					    					    					
    					      di cui saturi
    					    g
    					    13.75
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    128
    					
    					    					    					
    					    Sodio
    					    mg
    					    43
    					
    					    				
    			
                            
													


						
														
							
							

							
								

																	Farina di mais fioretto
								
								
								
																	100
									g
																

								

							
								

																	Farina di riso
								
								
								
																	70
									g
																

								

							
								

																	Fecola di patate
								
								
								
																	70
									g
																

								

							
								

																	Burro
								
								
								a temperatura ambiente
																	150
									g
																

								

							
								

																	Zucchero
								
								
								
																	130
									g
																

								

							
								

																	Yogurt
								
								
								
																	125
									g
																

								

							
								

																	Uova
								
								
								(circa 2 medie)
																	100
									g
																

								

							
								

																	Latte intero
								
								
								
																	40
									g
																

								

							
								

																	Granella di nocciole
								
								
								
																	50
									g
																

								

							
								

																	Lievito in polvere per dolci
								
								
								senza glutine
																	1
									bustina
																

								

							
														
							
						
														
							
														per lo stampo
							

							
								

																	Burro
								
								
								
																	
									q.b.
																

								

							
								

																	Fecola di patate
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il plumcake senza glutine come prima cosa ponete il burro morbido insieme allo zucchero in una ciotola 1. Lavorate con lo sbattitore elettrico per qualche minuto fino ad ottenere una crema 2, quindi sempre continuando a sbattere aggiungete le uova 3 
									

								

															

																		
																															
											
										
																														
																		e lavorate il composto fino a che non saranno completamente assorbite 4. Con lo sbattitore in azione aggiungete lentamente lo yogurt 5 e non appena si sarà amalgamato al resto degli ingredienti unite anche il latte 6. 
									

								

															

																		
																															
											
										
																														
																		Tenendo lo sbattitore ancora in funzione unite la farina di mais fioretto 7, la farina di riso 8, la fecola 9 
									

								

															

																		
																															
											
										
																														
																		e il lievito per dolci 10. Non appena avrete ottenuto un composto uniforme 11 potrete spegnere lo sbattitore. Aggiungete la granella di nocciole 12 
									

								

															

																		
																															
											
										
																														
																		e incorporatela al resto mescolando con una spatola 13. A questo punto prendete uno stampo da plumcake da 26x11 cm, imburratelo e spolverizzatelo con la fecola 14. Versate il composto all'interno 15 
									

								

															

																		
																															
											
										
																														
																		e livellate la superficie con una spatola 16. Cuocete in forno statico preriscaldato a 180° per circa 40-45 minuti sul ripiano basso. Fate sempre la prova dello stecchino prima di sfornare il dolce 17 e lasciatelo raffreddare completamente prima di sformarlo. Il plumcake senza glutine è pronto da gustare 18. 
									

								

							
					    