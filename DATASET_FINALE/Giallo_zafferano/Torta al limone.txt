Difficoltà: Facile
“Nessuno si azzardi a toccare l’ora della merenda!”: non è una minaccia, ma un invito a sospendere temporaneamente le vostre attività lavorative per sedervi ad assaporare una soffice nuvola dal profumo agrumato, la torta al limone! La torta al limone è un dolce morbido, semplice sia nel gusto che nella preparazione, proprio come la ciambella al limone. Ideale non solo per la merenda ma anche per la colazione di grandi e piccini. Abbiate cura di scegliere limoni non trattati e preferibilmente biologici per esaltare ancora di più il sapore e l’aroma dell’ingrediente principale. Non vogliamo aggiungere altro: fatevi inebriare dal profumo della torta al limone e lasciate che i vostri sensi si risveglino al primo morso… dopo aver assaporato la vostra fetta sarete pronti per ributtarvi a capofitto nel tran tran quotidiano! E se durante l’assaggio doveste essere colti da un attacco di golosità, non fate i timidi e farcitela con creme o marmellate, sempre dalle note agrumate ovviamente, come per esempio la crema al limone!


						
						

														INGREDIENTI
							
							                            
                                
    								
    									
    										
    										538
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    538
    					
    					    					    					
    					    Carboidrati
    					    g
    					    64.7
    					
    					    					    					
    					      di cui zuccheri
    					    g
    					    38.4
    					
    					    					    					
    					    Proteine
    					    g
    					    5.5
    					
    					    					    					
    					    Grassi
    					    g
    					    28.5
    					
    					    					    					
    					      di cui saturi
    					    g
    					    16.08
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    179
    					
    					    					    					
    					    Sodio
    					    mg
    					    44
    					
    					    				
    			
                            
													


						
														
							
														Ingredienti per una tortiera di 22-24 cm di diametro
							

							
								

																	Amido di mais (maizena)
								
								
								
																	120
									g
																

								

							
								

																	Farina 00
								
								
								 
																	120
									g
																

								

							
								

																	Burro
								
								
								ammorbidito a temperatura ambiente
																	250
									g
																

								

							
								

																	Zucchero
								
								
								semolato
																	250
									g
																

								

							
								

																	Uova
								
								
								medie
																	4
									
																

								

							
								

																	Lievito in polvere per dolci
								
								
								 
																	16
									g
																

								

							
								

																	Succo di limone
								
								
								
																	75
									g
																

								

							
								

																	Scorza di limone
								
								
								 
																	2
									
																

								

							
														
							
						
														
							
														Per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta al limone, per prima cosa tagliate il burro ammorbidito a cubetti, poi trasferitelo in una planetaria munita di fruste (se non avete una planetaria, potete usare uno sbattitore elettrico); azionate la planetaria e aggiungete metà dose di zucchero poco alla volta, fino ad ottenere un composto liscio e spumoso 1. Prendete le uova e separate gli albumi dai tuorli; mentre la planetaria è in funzione, aggiungete un tuorlo alla volta al composto di burro e zucchero 2, aspettando che venga assorbito prima di aggiungere il successivo. Quando i tuorli saranno ben amalgamati, aggiungete la scorza dei due limoni grattugiata 3 e mescolate ancora con le fruste.
									

								

															

																		
																															
											
										
																														
																		In una ciotola, setacciate insieme la farina, l’amido di mais e il lievito, poi aggiungeteli al composto, una cucchiaiata alla volta, mentre la planetaria è in funzione 4. Quando le polveri si sono ben amalgamate, spegnete la planetaria e trasferite il composto in una ciotola 5. Pulite perfettamente la planetaria e utilizzatela nuovamente per montare gli albumi (potete in alternativa usare una ciotola e lo sbattitore elettrico perfettamente puliti): versate gli albumi 6 e cominciate a sbattere con le fruste,
									

								

															

																		
																															
											
										
																														
																		poi unite la restante dose di zucchero 7 e il succo di limone a filo 8 e continuate a montare fino ad ottenere una consistenza densa e spumosa 9.
									

								

															

																		
																															
											
										
																														
																		A questo punto potete incorporare gli albumi montati a neve al composto che avevate messo da parte: iniziate ad aggiungere 2 mestolate 10 e mescolate energicamente per ammorbidire il composto, poi unite il resto degli albumi montati e mescolate dal basso verso l’alto con una spatola per mantenere l’aria all’interno ed evitare che si smonti 11. Quando tutti gli ingredienti sono ben amalgamati, versate il composto in una tortiera del diametro di 22-24 cm, foderata con carta forno 12,
									

								

															

																		
																															
											
										
																														
																		livellate la superficie 13 e cuocete in forno statico preriscaldato a 180° per un’ora; se la torta dovesse scurirsi troppo durante la cottura, dopo circa 40 minuti potete aprire il forno e coprirla con un foglio di alluminio, poi proseguite la cottura. Quando la torta sarà cotta (verificate sempre con uno stecchino), sfornatela e fatela intiepidire nella teglia 14, poi trasferitela su un piatto da portata e fatela raffreddare completamente, quindi spolverizzate la superficie con zucchero a velo. La vostra torta al limone è pronta per essere gustata 15!
									

								

							
					    