Difficoltà: Facile
Classico, doppio cheese, mini o di dimensioni esagerate… comunque lo si presenti, l’hamburger cattura sempre l’attenzione di tutti! Oggi abbiamo deciso di presentarvi una versione decisamente gourmet del "re del fast food": burger d’anatra con maionese agli agrumi, una vera prelibatezza degna del menu di un bistrot parigino o di un ristorantino del New England! Accompagnata da zola piccante e cipolle rosse caramellate, la nobile carne d’anatra appena scottata sulla griglia esprime al meglio le sue qualità deliziosamente selvatiche. La maionese agli agrumi ne esalta l’aromaticità cogliendo lo spunto, un po’ francese e un po’ asiatico, dell’intramontabile accostamento di anatra e arancia. Noi non abbiamo dubbi, e dopo aver assaggiato questo fenomenale burger d’anatra con maionese agli agrumi, neppure voi tornerete più indietro!


						
						

														INGREDIENTI
							
							                            
                                
    								
    									
    										
    										1419
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1419
    					
    					    					    					
    					    Carboidrati
    					    g
    					    64.6
    					
    					    					    					
    					      di cui zuccheri
    					    g
    					    17.3
    					
    					    					    					
    					    Proteine
    					    g
    					    43.3
    					
    					    					    					
    					    Grassi
    					    g
    					    109.7
    					
    					    					    					
    					      di cui saturi
    					    g
    					    21.11
    					
    					    					    					
    					    Fibre
    					    g
    					    5.9
    					
    					    					    					
    					    Colesterolo
    					    mg
    					    299
    					
    					    					    					
    					    Sodio
    					    mg
    					    1336
    					
    					    				
    			
                            
													


						
														
							
														Ingredienti per 4 burger
							

							
								

																	Petto d'anatra
								
								
								
																	450
									g
																

								

							
								

																	Gorgonzola
								
								
								piccante
																	200
									g
																

								

							
								

																	Pomodori piccadilly
								
								
								
																	200
									g
																

								

							
								

																	Insalata misticanza
								
								
								
																	
									q.b.
																

								

							
								

																	Olio extravergine d'oliva
								
								
								
																	10
									g
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
								

																	Panini da hamburger
								
								
								
																	4
									
																

								

							
														
							
						
														
							
														Per le cipolle caramellate
							

							
								

																	Cipolle rosse
								
								
								
																	170
									g
																

								

							
								

																	Zucchero di canna
								
								
								
																	30
									g
																

								

							
								

																	Acqua
								
								
								
																	170
									g
																

								

							
								

																	Olio extravergine d'oliva
								
								
								
																	15
									g
																

								

							
														
							
						
														
							
														Per la maionese agli agrumi
							

							
								

																	Tuorli
								
								
								
																	2
									
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
								

																	Aceto di sidro
								
								
								
																	5
									g
																

								

							
								

																	Succo di mandarino
								
								
								
																	20
									g
																

								

							
								

																	Olio di semi di girasole
								
								
								
																	150
									g
																

								

							
								

																	Scorza d'arancia
								
								
								 grattugiata
																	1
									
																

								

							
								

																	Tabasco®
								
								
								
																	
									q.b.
																

								

							
														
							
						
														
							
														Per le chips
							

							
								

																	Patate
								
								
								
																	300
									g
																

								

							
								

																	Olio di semi di arachide
								
								
								per friggere
																	
									q.b.
																

								

							
								

																	Sale fino
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i burger d'anatra con maionese agli agrumi, cominciate privando il petto d’anatra della pelle e del grasso visibile 1. Procedete quindi tagliando le carni a striscioline 2 e poi a cubetti, in modo da rendere più semplice la battuta al coltello 3.
									

								

															

																		
																															
											
										
																														
																		Dal trito ottenuto, ricavate 4 burger di dimensioni uguali4, poneteli in una pirofila, coprite con pellicola trasparente e trasferite in frigo a rassodare per almeno mezz' ora 5. Nel frattempo, dedicatevi alle cipolle: tagliatele a fettine sottili, e ponetele in una larga padella in cui avrete scaldato un filo d’olio 6.
									

								

															

																		
																															
											
										
																														
																		Aggiungete lo zucchero di canna e l’acqua 7 e portate le cipolle a cottura per circa 10 minuti rigirandole spesso: saranno pronte quando risulteranno ben appassite e l’acqua sarà del tutto evaporata 8. Occupatevi ora della preparazione della maionese agli agrumi: ponete nel bicchiere del mixer i tuorli con un pizzico di sale e di pepe 9,
									

								

															

																		
																															
											
										
																														
																		spremete quindi il mandarino 10 e aggiungetene il succo (filtrato) nel bicchiere 11. Unite anche l’aceto di sidro 12
									

								

															

																		
																															
											
										
																														
																		e, cominciando a frullare, aggiungete a filo l’olio di girasole 13. Completate la vostra maionese con la scorza grattugiata dell’arancia 14 e qualche goccia di tabasco 15.
									

								

															

																		
																															
											
										
																														
																		Preparate le chips: lavate e asciougate le patate, e, con la mandolina, tagliatele a rondelle dello spessore di 1 mm 16. Friggete le chips in abbondante olio preriscaldato a 170° (potete utilizzare un termometro da cucina per misurarne la temperatura esatta) 17, scolatele, salatele leggermente e fatele asciugare su un foglio di carta assorbente 18.
									

								

															

																		
																															
											
										
																														
																		Riprendete dal frigo i vostri burger, spennellateli con pochissimo olio 19 e poneteli a cuocere sulla griglia rovente 20. Dopo 2 minuti girateli sull’altro lato, regolate di sale e pepe 21, e grigliate per altri 2 minuti (la carne dovrà rimanere rosa all’interno).
									

								

															

																		
																															
											
										
																														
																		Tagliate a fette il gorgonzola piccante 22, e distribuitelo sui burger che avrete posto su una teglia da forno 23: passate il tutto in forno preriscaldato a 250° con modalità grill per 3 minuti. Tagliate i panini a metà e passate anch’essi sotto il grill per 1-2 minuti con la parte interna rivolta verso l’alto. Distribuite poi sulla metà inferiore la maionese 24
									

								

															

																		
																															
											
										
																														
																		e proseguite la composizione dei panini aggiungendo le cipolle caramellate 25. Tagliate a fette i pomodori 26 e adagiateli sopra le cipolle 27.
									

								

															

																		
																															
											
										
																														
																		Completate con i burger con il gorgonzola 28, un po’ di misticanza, e chiudete i panini 29. Serviteli ben caldi, accompagnati dalle chips 30.
									

								

							
					    