Difficoltà: Facile
Sapori d'autunno racchiusi in piccole terrine, così che ognuno possa avere il suo piccolo momento di felicità a tavola! Parliamo dell'insalata gratinata di radicchio, nocciole e scamorza: un'insolita insalata, si potrebbe definire, per chi è solito gustare questo piatto freddo o in altre vesti, ma mai caldo. Il radicchio baby si presta benissimo con la sua consistenza tenera per un breve passaggio in forno, giusto il tempo di familiarizzare con le croccanti nocciole e la filante scamorza. Aromatizzate tutto con foglie di salvia fresche che doneranno una nota ancora più speciale alla vostra insalata gratinata!


												
						
						

														INGREDIENTI
							
							                            
                                
    								
    									
    										
    										246
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    246
    					
    					    					    					
    					    Carboidrati
    					    g
    					    2.9
    					
    					    					    					
    					      di cui zuccheri
    					    g
    					    2.9
    					
    					    					    					
    					    Proteine
    					    g
    					    8.9
    					
    					    					    					
    					    Grassi
    					    g
    					    22.1
    					
    					    					    					
    					      di cui saturi
    					    g
    					    4.59
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    20
    					
    					    					    					
    					    Sodio
    					    mg
    					    343
    					
    					    				
    			
                            
													


						
							
							

							
								

																	Radicchio
								
								
								qualità baby
																	300
									g
																

								

							
								

																	Nocciole
								
								
								pelate
																	80
									g
																

								

							
								

																	Scamorza affumicata
								
								
								
																	80
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Salvia
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l'insalata gratinata di radicchio, nocciole e scamorza, iniziate tritando le nocciole 1 e grattugiando la scamorza 2. Lavate, togliete la base e le foglie esterne, quindi dividete a metà il radicchio 3;
									

								

															

																		
																															
											
										
																														
																		dividetelo poi a 4-6 spicchi, in base alla grandezza 4. Trasferite in una ciotola e condite con olio 5, sale 6 e pepe a piacere.
									

								

															

																		
																															
											
										
																														
																		Aromatizzate con noce moscata 7 quindi insaporite il tutto mescolando 8. Prendete 4 terrine adatte alla cottura in forno, spennellate la base con dell'olio 9.
									

								

															

																		
																															
											
										
																														
																		Distribuite gli spicchi di radicchio al loro interno 10. Cospargete la superficie con la scamorza grattugiata 11, distribuite anche le nocciole 12
									

								

															

																		
																															
											
										
																														
																		e qualche fogliolina di salvia 13. Oleate ancora la superficie 14, poi passate in forno preriscaldato in modalità grill a 220° per 5 minuti, il tempo di far gratinare il formaggio e far tostare le nocciole 15. Gustate la vostra insalata gratinata di radicchio, nocciole e scamorza ben calda.
									

								

							
					    