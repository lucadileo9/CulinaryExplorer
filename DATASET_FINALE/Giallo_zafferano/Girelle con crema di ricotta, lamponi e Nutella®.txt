Difficoltà: Facile
Il risveglio non potrebbe essere più goloso grazie alle girelle con crema di ricotta, lamponi e Nutella®! Un vortice di soffice pasta biscotto farcito con un candido ripieno impreziosito dalla freschezza dei frutti di bosco e il tocco irresistibile di Nutella®. Nessuno potrà dire di no a una colazione così! Ottime da gustare al mattino insieme a una tazza di latte o caffè, le girelle con crema di ricotta, lamponi e Nutella® addolciranno la giornata di tutta la famiglia.


						
						

														INGREDIENTI
							
													


						
														
							
														Per la pasta biscotto
							

							
								

																	Uova
								
								
								(circa 4 medie) a temperatura ambiente
																	220
									g
																

								

							
								

																	Zucchero
								
								
								
																	100
									g
																

								

							
								

																	Fecola di patate
								
								
								
																	80
									g
																

								

							
								

																	Miele millefiori
								
								
								
																	10
									g
																

								

							
								

																	Baccello di vaniglia
								
								
								(facoltativa) la polpa
																	1
									
																

								

							
														
							
						
														
							
														Per farcire
							

							
								

																	Lamponi
								
								
								
																	125
									g
																

								

							
								

																	Ricotta vaccina
								
								
								
																	500
									g
																

								

							
								

																	Panna fresca liquida
								
								
								
																	200
									g
																

								

							
								

																	Zucchero a velo
								
								
								
																	100
									g
																

								

							
								

																	Scorza di limone
								
								
								da grattugiare
																	½
									
																

								

							
														
							
						
														
							
														Per decorare
							

							
								

																	Nutella®
								
								
								
																	90
									g
																

								

							
								

																	Lamponi disidratati
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
								

																	Cioccolato bianco
								
								
								riccioli
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le girelle con crema di ricotta, lamponi e Nutella® per prima cosa separate gli albumi dai tuorli e versateli in 2 ciotole. Prendete la ciotola con gli albumi, aggiungete 50 g di zucchero 1 e lavorate con le fruste elettriche 2 per montarli a neve ferma 3.
									

								

															

																		
																																											
											
										
																						
											
										
																						
											
										
																																										
																		Ora prendete la ciotola con i tuorli, aggiungete i restanti 50 g di zucchero 4 e il miele 5, poi montate con le fruste fino ad ottenere un composto chiaro e spumoso 6.
									

								

															

																		
																																											
											
										
																						
											
										
																						
											
										
																																										
																		Aromatizzate con i semi della bacca di vaniglia 7, poi incorporate poco per volta gli albumi al composto di tuorli 8, mescolando delicatamente con una marisa dal basso verso l’alto 9.
									

								

															

																		
																																											
											
										
																						
											
										
																						
											
										
																																										
																		Quando il composto sarà amalgamato, anche se non del tutto omogeneo, aggiungete la fecola setacciata 10 e continuate a mescolare delicatamente fino ad ottenere una consistenza liscia e senza grumi 11. Versate l’impasto in una leccarda da 38x28 cm foderata con carta forno 12.
									

								

															

																		
																																											
											
										
																						
											
										
																						
											
										
																																										
																		Livellate la superficie con una spatola 13 e cuocete in forno statico preriscaldato a 200° per circa 12 minuti, fino a doratura. Sfornate la pasta biscotto e lasciate raffreddare a temperatura ambiente per 15 minuti 14. Nel frattempo preparate la crema di ricotta: mettete la ricotta in una ciotola e ammorbiditela con una frusta a mano 15.
									

								

															

																		
																																											
											
										
																						
											
										
																						
											
										
																																										
																		Unite lo zucchero a velo 16, la scorza grattugiata di limone 17 e la panna 18.
									

								

															

																		
																																											
											
										
																						
											
										
																						
											
										
																																										
																		Mescolate bene per amalgamare il tutto 19. A questo punto capovolgete la pasta biscotto su un altro foglio di carta forno e rimuovete delicatamente il precedente 20, poi spalmate la crema di ricotta su tutta la superficie 21.
									

								

															

																		
																																											
											
										
																						
											
										
																						
											
										
																																										
																		Distribuite i lamponi sulla crema di ricotta 22, poi arrotolate la pasta biscotto dal lato più corto aiutandovi con la carta forno 23 fino ad ottenere un rotolo 24.
									

								

															

																		
																																											
											
										
																						
											
										
																						
											
										
																																										
																		Avvolgete il rotolo nella pellicola 25 e lasciate riposare in frigorifero per almeno 30 minuti, in questo modo manterrà meglio la forma. Trascorso il tempo di riposo, eliminate la pellicola e rifilate i bordi, poi tagliate il rotolo in 6 fette dello spessore di circa 4 cm 26. Adagiate le girelle su una placca rivestita con carta forno e lasciate rassodare in frigorifero per altri 30 minuti 27.
									

								

															

																		
																																											
											
										
																						
											
										
																						
											
										
																																										
																		Siete pronti per la decorazione: adagiate su un piatto di portata una girella 28, mettete Nutella® in un sac-à-poche con bocchetta da 6 mm e ricoprite la parte superiore di ogni girella con 15 g di Nutella® ciascuna 29, poi guarnite con lamponi disidratati, riccioli di cioccolato bianco e foglioline di menta. Le vostre girelle con crema di ricotta, lamponi e Nutella® sono pronte per essere gustate 30!
									

								

							
					    