Difficoltà: Facile
I cavoli sono fra gli ortaggi più nutrienti che l’inverno ci regala e noi vogliamo approfittare della stagione per fare il pieno di gusto e di vitamine! L’insalata di riso tiepida ai tre broccoli è un piatto unico realizzato con un tris di queste verdure: il broccolo verde, il cavolfiore e il broccolo romanesco. Per renderlo completo, inoltre, abbiamo aggiunto delle striscioline di petto di pollo grigliato, ricco di proteine nobili e povero di grassi. Semplice, appetitosa e genuina, l’insalata di riso tiepida ai tre broccoli è un’ottima soluzione anche per il pranzo in ufficio!


												
						
						

														INGREDIENTI
							
													


						
							
							

							
								

																	Riso
								
								
								
																	320
									g
																

								

							
								

																	Broccoli romaneschi
								
								
								(già puliti)
																	300
									g
																

								

							
								

																	Cavolfiore
								
								
								(già pulito)
																	300
									g
																

								

							
								

																	Broccoli
								
								
								(già puliti)
																	200
									g
																

								

							
								

																	Petto di pollo
								
								
								
																	500
									g
																

								

							
								

																	Aglio
								
								
								
																	2
									spicchi
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare l’insalata di riso tiepida ai tre broccoli per prima cosa pulite e tagliate i broccoli: rimuovete la base e le foglie del broccolo romanesco 1, poi separate le cimette 2, dividendo quelle più grandi in pezzi più piccoli 3.
									

								

															

																		
																																											
											
										
																						
											
										
																						
											
										
																																										
																		Fate la stessa cosa con il cavolfiore 4 e con il broccolo 5. Nel frattempo portate a bollore una pentola di acqua salata e cuocete il riso per il tempo indicato sulla confezione 6.
									

								

															

																		
																																											
											
										
																						
											
										
																						
											
										
																																										
																		Versate un giro d’olio in una padella capiente e fatelo insaporire con 2 spicchi d’aglio 7, poi unite il cavolfiore 8 e il broccolo 9.
									

								

															

																		
																																											
											
										
																						
											
										
																						
											
										
																																										
																		Aggiungete anche il broccolo romanesco 10, i rametti di timo 11, sale e pepe 12.
									

								

															

																		
																																											
											
										
																						
											
										
																						
											
										
																																										
																		Versate 2 mestoli di acqua di cottura del riso 13 e mescolate delicatamente 14. Coprite con un coperchio e cuocete a fuoco dolce per circa 20 minuti, mescolando di tanto in tanto 15.
									

								

															

																		
																																											
											
										
																						
											
										
																						
											
										
																																										
																		Trascorso il tempo di cottura del riso, scolate e tenetelo da parte in una ciotola, condito con un filo d’olio 16. Mentre i broccoli cuociono occupatevi del pollo: tagliate i petti di pollo a metà orizzontalmente 17, poi insaporite con sale 18 e pepe.
									

								

															

																		
																																											
											
										
																						
											
										
																						
											
										
																																										
																		Adagiate i petti di pollo su una griglia ben calda e cuocete da entrambi i lati per un totale di 10-15 minuti (il tempo può variare a seconda dello spessore della carne) 19 20. Una volta cotto, tenete il pollo momentaneamente da parte 21.
									

								

															

																		
																																											
											
										
																						
											
										
																						
											
										
																																										
																		Trascorsi i 20 minuti di cottura dei broccoli, togliete il coperchio ed eliminate gli spicchi di aglio, poi alzate la fiamma e saltateli brevemente per farli dorare; è preferibile non mescolare ma limitarsi a smuovere la padella 22. A questo punto tagliate il petto di pollo a fettine e unitelo al riso, che avrete mescolato con i broccoli 23. La vostra insalata tiepida ai tre broccoli è pronta per essere gustata 24!
									

								

							
					    