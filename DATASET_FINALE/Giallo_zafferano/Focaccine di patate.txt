Difficoltà: Facile
Volete preparare a casa vostra delle saporite focaccine di patate che non avranno nulla da invidiare a quelle del vostro forno di fiducia?
Nulla di più semplice! Preparatevi a mettere le mani in pasta e seguite la nostra ricetta che vi guiderà passo passo in questa preparazione.
Le focaccine di patate sono gustose in tutta la loro semplicità, morbide e soffici grazie alla presenza delle patate lesse nell’impasto e insaporite semplicemente con olio di oliva, sale e rosmarino. Gustate le focaccine come snack, offritele a merenda ai vostri bambini oppure servitele in occasione dei vostri buffet delle feste divertendovi a variare le ricette... per esempio potete provare le focaccine in padella ripiene di gorgonzola oppure le focaccine morbide, senza patate ma altrettanto ghiotte!


						
						

														INGREDIENTI
							
							                            
                                
    								
    									
    										
    										136
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    136
    					
    					    					    					
    					    Carboidrati
    					    g
    					    24.1
    					
    					    					    					
    					      di cui zuccheri
    					    g
    					    0.8
    					
    					    					    					
    					    Proteine
    					    g
    					    3.6
    					
    					    					    					
    					    Grassi
    					    g
    					    2.8
    					
    					    					    					
    					      di cui saturi
    					    g
    					    0.44
    					
    					    					    					
    					    Fibre
    					    g
    					    1.3
    					
    					    					    					    					
    					    Sodio
    					    mg
    					    118
    					
    					    				
    			
                            
													


						
														
							
														Ingredienti per 10 focaccine
							

							
								

																	Farina 0
								
								
								
																	150
									g
																

								

							
								

																	Semola
								
								
								
																	150
									g
																

								

							
								

																	Patate
								
								
								
																	100
									g
																

								

							
								

																	Acqua
								
								
								tiepida
																	200
									ml
																

								

							
								

																	Olio extravergine d'oliva
								
								
								
																	20
									ml
																

								

							
								

																	Lievito di birra secco
								
								
								
																	5
									g
																

								

							
								

																	Sale fino
								
								
								
																	½
									cucchiaino
																

								

							
														
							
						
														
							
														per condire
							

							
								

																	Rosmarino
								
								
								
																	1
									rametto
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale grosso
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le focaccine di patate iniziate setacciando in una ciotola larga la farina di semola e la farina 0 1. Mettete la patata a bollire in abbondante acqua 2, Quando sarà ben tenera (ci vorranno circa 30 minuti, in alternativa potete bollirla con pentola a pressione per dimezzare i tempi), sbucciatela 3 e lasciate intipiedire.
									

								

															

																		
																															
											
										
																														
																		Una volta intiepidita, schiacciatela con uno schiacciapatate e raccogliete la purea nella ciotola con le farine 4. Sciogliete il lievito di birra disidratato (oppure 15 g di lievito di birra fresco) in circa 100 ml di acqua tiepida 5 e poi unite la miscela all’impasto 6.
									

								

															

																		
																															
											
										
																														
																		Versate a filo l’olio di oliva 7 e iniziate ad impastare gli ingredienti con le mani. Versate il sale nei restanti 100 ml di acqua tiepida, mescolate con un cucchiaio per scioglierlo e poi incorporate anche l’acqua e sale all’impasto 8. Continuate ad impastare per raccogliere gli ingredienti fino ad ottenere un composto omogeno, abbastanza morbido e umido, non preoccupatevi se risulterà un po’ appiccicoso, coprite l’impasto con la pellicola trasparente 9 lasciate lievitare per 2 ore a temperatura ambiente, o in un ambiente tiepido (26°-28°).
									

								

															

																		
																															
											
										
																														
																		Trascorso il tempo di riposo la pasta avrà raddoppiato il suo volume 10, trasferitela su una spianatoia infarinata e lavoratela a mano con l'apposita spatola per impasti 11, iniziate a stendere con le mani l'impasto, potete infarinarvi le mani per stendere meglio l'impasto se risulta appiccicoso, procedete poi con il mattarello stendendo una sfoglia alta circa 1 cm 12
									

								

															

																		
																															
											
										
																														
																		poi con un coppapasta dal diametro di 10 cm ricavate le focaccine 13, con le dosi indicate otterrete circa 10 focaccine. Ponetele su una leccarda foderata di carta forno e lasciatele lievitare ancora per 30 minuti. Intanto tritate finemente il rosmarino 14  ponetelo in una ciotola e incorporate l'olio di oliva 15 per creare un emulsione aromatizzata che servirà per insaporire le focaccine.
									

								

															

																		
																															
											
										
																														
																		Trascorsa l'ultima lievitazione, schiacciate le focaccine al centro per formare il bordo e spennellate l’emulsione di olio aromatizzato con il rosmarino sulla superficie 16. Procedete con la cottura: cuocete le focaccine in forno statico preriscaldato a 180° per 20 minuti (oppure in forno ventilato a 160° per circa 15 minuti). A cottura ultimata insaporite ancora le vostre focaccine con un filo di olio di oliva 17 e qualche granello di sale grosso 18. Le focaccine di patate sono finalmente pronte per essere divorate!
									

								

							
					    