Difficoltà: Facile
Chicken nuggets, cheeseburger e patatine fritte sono immancabili nei fast food di tutto il mondo! Ma avete mai provato a preparare i nugget di pollo con le vostre mani? Questi dorati bocconcini di carne sono molto semplici da fare in casa perché vi servirà solo un mixer in cui frullare tutti gli ingredienti. Il segreto della loro bontà però sta nell’involucro super croccante ed è presto svelato: i corn flakes! Le crocchette di pollo infatti vengono ricoperte prima con la pastella e poi con i fiocchi di mais che, dopo una frittura alla giusta temperatura, vi assicureranno una panatura perfetta. Regolate la dose delle spezie a piacimento così da renderli adatti sia ai più grandi che ai più piccoli, e servite i nugget di pollo per l’aperitivo, accompagnati con maionese, ketchup o altre salse di vostro gradimento… andranno a ruba nel giro di pochi minuti!


						
						

														INGREDIENTI
							
													


						
														
							
														Per circa 34 nugget
							

							
								

																	Petto di pollo
								
								
								(freddo da frigo)
																	1,1
									kg
																

								

							
								

																	Pane
								
								
								mollica
																	250
									g
																

								

							
								

																	Senape
								
								
								
																	20
									g
																

								

							
								

																	Sale fino
								
								
								
																	1
									cucchiaino
																

								

							
								

																	Aglio in polvere
								
								
								
																	2
									g
																

								

							
								

																	Cipolla in polvere
								
								
								
																	2
									g
																

								

							
								

																	Paprika dolce
								
								
								
																	2
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la pastella
							

							
								

																	Farina 00
								
								
								
																	200
									g
																

								

							
								

																	Acqua gassata
								
								
								(fredda da frigo)
																	380
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la panatura
							

							
								

																	Corn flakes
								
								
								non zuccherati
																	200
									g
																

								

							
								

																	Semola di grano duro rimacinata
								
								
								
																	200
									g
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	1
									l
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i nugget di pollo per prima cosa pulite il petto di pollo da eventuali cartilagini e ossicini, poi tagliatelo a cubetti  irregolari 1. Rimuovete la crosta dal pane e riducete a cubetti anche la mollica. Versate la mollica 2 e il pollo in un mixer 3.
									

								

															

																		
																																											
											
										
																						
											
										
																						
											
										
																																										
																		Aggiungete l’aglio e la cipolla in polvere 4, la paprika dolce 5, sale e pepe 6.
									

								

															

																		
																																											
											
										
																						
											
										
																						
											
										
																																										
																		Unite anche l’olio 7 e la senape 8, poi frullate tutto fino ad ottenere un composto omogeneo 9.
									

								

															

																		
																																											
											
										
																						
											
										
																						
											
										
																																										
																		Trasferite il composto in una ciotola e, con le mani bagnate, prelevate delle porzioni di circa 40 g l’una. Arrotondate il composto fra i palmi delle mani 10 e poi appiattitelo leggermente 11. Adagiate man mano i nugget su un vassoio foderato con carta forno 12 e tenete da parte (in estate riponeteli in frigorifero).
									

								

															

																		
																																											
											
										
																						
											
										
																						
											
										
																																										
																		In una ciotola versate la farina con il sale 13 e il pepe, poi aggiungete l’acqua fredda a filo mentre mescolate con una frusta 14. Mescolate fino ad ottenere una consistenza omogenea e senza grumi 15.
									

								

															

																		
																																											
											
										
																						
											
										
																						
											
										
																																										
																		In una pirofila a parte sbriciolate grossolanamente i corn flakes con le mani 16 e versate la semola in una terza ciotola. Siete pronti per la panatura: passate i nugget da entrambi i lati prima nella semola 17 e poi nella pastella 18.
									

								

															

																		
																																											
											
										
																						
											
										
																						
											
										
																																										
																		In ultimo ricopriteli con i corn flakes sbriciolati 19. Procedete in questo modo per impanare tutti i nugget, adagiandoli man mano sul vassoio 20. A questo punto scaldate l’olio di semi fino a 160° e immergete pochi nugget per volta 21.
									

								

															

																		
																																											
											
										
																						
											
										
																						
											
										
																																										
																		Friggete per 4-5 minuti fino a quando saranno belli dorati, poi scolate 22 e trasferite su carta per fritti 23. Salate a piacere e servite i vostri nugget di pollo ancora caldi e fragranti 24!
									

								

							
					    