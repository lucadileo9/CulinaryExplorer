Difficoltà: Facile
Dall'incontro appetitoso tra gli spaghetti alle vongole e le zucchine sono nati questi deliziosi gnocchetti sardi con vongole e crema di zucchine. Un primo piatto di pesce dal gusto avvolgente che esalta al meglio i sapori di primavera: una cremosa salsa di zucchine, qualche fiore di zucca e il tocco sapido delle vongole. Con questo mix vincente porterete in tavola una pietanza che combina magistralmente i sapori più amati.


												
						
						

														INGREDIENTI
							
													


						
							
							

							
								

																	Vongole
								
								
								
																	1
									kg
																

								

							
								

																	Zucchine
								
								
								
																	400
									g
																

								

							
								

																	Gnocchetti Sardi
								
								
								
																	400
									g
																

								

							
								

																	Aglio
								
								
								
																	2
									spicchi
																

								

							
								

																	Prezzemolo
								
								
								
																	5
									rametti
																

								

							
								

																	Fiori di zucca
								
								
								
																	10
									
																

								

							
								

																	Mandorle
								
								
								tostate
																	30
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Scorza di limone
								
								
								
																	½
									
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare gli gnocchetti sardi con vongole e crema di zucchine iniziate dalla pulizia della vongole. Assicuratevi che non ci siano gusci rotti o vuoti, nel caso andranno scartati. Passate poi a batterle contro il lavandino, o eventualmente su un tagliere. Questa operazione è importante per verificare che non ci sia sabbia all'interno: le bivalve sane resteranno chiuse, quelle piene di sabbia invece si apriranno. Poi ponete le vongole in un colapasta poggiato su una ciotola e sciacquatele. Immergete le vongole in acqua fresca e aggiungete abbondante sale grosso. Lasciate in ammollo le vongole per 2 ore 1. Trascorso questo tempo, sciacquatele e scolatele 2. In una padella ampia, fate rosolare in una padella con dell'olio i gambi del prezzemolo e gli spicchi d’aglio in camicia e schiacciati con il palmo della mano 3. 
									

								

															

																		
																																											
											
										
																						
											
										
																						
											
										
																																										
																		Quando l’aglio risulterà dorato, aggiungete le vongole scolate 4, coprite immediatamente con un coperchio 5 e lasciate che le vongole si aprano per qualche minuto a fiamma media, agitando di tanto in tanto. Spegnete la fiamma, quindi scartate l’aglio 6 e i gambi del prezzemolo. 
									

								

															

																		
																																											
											
										
																						
											
										
																						
											
										
																																										
																		Iniziate a sgusciare le vongole, lasciandone qualcuna per la decorazione e tenendo i molluschi senza guscio in un piccolo contenitore 7, assicurandovi di coprirli con un po’ del loro liquido rilasciato in cottura. Filtrate quindi il liquido delle vongole e tenetelo da parte 8. Passate alla crema di zucchine: eliminate le estremità delle zucchine 9. 
									

								

															

																		
																																											
											
										
																						
											
										
																						
											
										
																																										
																		Tagliatele a bastoncini scartando la parte bianca 10 in modo tale da ricavare la parte esterna, quella verde. Portate a bollore una pentola d’acqua salata (la stessa in cui lesserete gli gnocchetti). Lessate 11 per 30 secondi circa le zucchine. Scolatele poi subito in acqua e ghiaccio 12 per preservare il colore.
									

								

															

																		
																																											
											
										
																						
											
										
																						
											
										
																																										
																		Trasferite le zucchine nel boccale di un frullatore ad immersione 13, unite l'olio 14 e le mandorle tostate 15. 
									

								

															

																		
																																											
											
										
																						
											
										
																						
											
										
																																										
																		Versate anche mezzo mestolo di acqua delle vongole 16. Frullate 17 e versate al bisogno ancora un po' d'acqua delle vongole per ottenere un pesto corposo e cremoso 18. Regolate di sale e pepe. 
									

								

															

																		
																																											
											
										
																						
											
										
																						
											
										
																																										
																		Pulite i fiori di zucca: con un pennello eliminate eventuali tracce di terra, estraete il pistillo interno 19 e riduceteli a striscioline sottili 20. Lessate gli gnocchetti 21.
									

								

															

																		
																																											
											
										
																						
											
										
																						
											
										
																																										
																		Versate la crema di zucchine in padella 22, aggiungete il pepe 23 e la scorza del limone 24.
									

								

															

																		
																																											
											
										
																						
											
										
																						
											
										
																																										
																		Non appena vengono a galla, scolate gli gnocchetti in padella 25, regolate la consistenza con ancora un po' d'acqua di cottura e ultimate la cottura 26. Spegnete e unite anche le vongole 27.
									

								

															

																		
																																											
											
										
																						
											
										
																						
											
										
																																										
																		Terminate con i fiori di zucca tagliati a julienne 28, un filo d'olio 29 ed emulsionate saltando il tutto. Impiattate aggiungendo le vongole con il guscio tenute da parte. Gli gnocchetti sardi con vongole e crema di zucchine sono pronti per essere gustati 30.
									

								

							
					    