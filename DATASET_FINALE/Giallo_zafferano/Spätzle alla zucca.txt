Difficoltà: Media
Gli spätzle alla zucca sono un primo piatto che esalta i colori e sapori dell'autunno, una deliziosa variante sul tema per tutti coloro che amano preparare in casa i tradizionali spätzle tirolesi. Questi originali spätzle sono una prelibatezza a tavola, qui il gusto dolce della zucca cotta in forno per assorbire meglio tutti gli aromi, incontra le note decise del gorgonzola, che avvolge con la sua irresistibile cremosità le piccole chicche di pasta fresca. Non mancherà il tocco aromatico della salvia e un po' di brio croccante conferito dalle noci. Provate questa variante degli spätzle e sorprendete gli ospiti con una delizia culinaria che celebra l'autunno nel modo più appetitoso!


						
						

														INGREDIENTI
							
													


						
														
							
							

							
								

																	Uova
								
								
								
																	2
									
																

								

							
								

																	Farina 00
								
								
								
																	270
									g
																

								

							
								

																	Latte intero
								
								
								
																	80
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per la zucca
							

							
								

																	Zucca
								
								
								
																	250
									g
																

								

							
								

																	Rosmarino
								
								
								
																	
									q.b.
																

								

							
								

																	Salvia
								
								
								
																	
									q.b.
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per condire
							

							
								

																	Gorgonzola
								
								
								dolce
																	150
									g
																

								

							
								

																	Latte intero
								
								
								
																	80
									g
																

								

							
								

																	Salvia
								
								
								
																	
									q.b.
																

								

							
								

																	Gherigli di noci
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli spätzle alla zucca ritagliate da una zucca una fetta da 250 g, quindi eliminate i semi interni 1 e adagiatela su un cartoccio composto da un foglio di carta di alluminio e uno di carta da forno, insaporite con rosmarino, salvia e aglio in camicia, condite con olio 2 e sale 3.
									

								

															

																		
																																											
											
										
																						
											
										
																						
											
										
																																										
																		Richiudete con cura il cartoccio 4 e ponete in forno statico preriscaldato a 180° per un'ora e mezza. Sfornate il cartoccio 5, prelevate la polpa e trasferitela in un frullatore 6.
									

								

															

																		
																																											
											
										
																						
											
										
																						
											
										
																																										
																		Aggiungete le uova 7, gran parte della farina 8 e anche gran parte del latte 9.
									

								

															

																		
																																											
											
										
																						
											
										
																						
											
										
																																										
																		Salate 10 e frullate, mescolate per amalgamare bene la farina che rimane sulle pareti 11, quindi continuate a frullare, controllate la consistenza e aggiungete la restante farina 12 e il latte, quanto basta perché non risulti troppo liquido il composto.
									

								

															

																		
																																											
											
										
																						
											
										
																						
											
										
																																										
																		Il composto deve risultare liscio e fluido, senza grumi 13. Intanto preparate il condimento: in una padella sciogliete il gorgonzola con il latte 14, mescolate per ottenere una crema 15 e fate attenzione che il latte non arrivi al bollore.
									

								

															

																		
																																											
											
										
																						
											
										
																						
											
										
																																										
																		Portate a bollore l'acqua per gli spätzle, adagiate lo spätzlehobel  (in alternativa potete utilizzare lo schiacciapatate o uno scolapasta). Versate l'impasto 16 e cuocete contando 2 minuti dal momento in cui li vedrete salire in superficie. Scolateli 17 nella padella con il condimento. mantecate qualche istante 18.
									

								

															

																		
																																											
											
										
																						
											
										
																						
											
										
																																										
																		Tritate finemente la salvia 19 e servite gli spätzle alla zucca con i gherigli di noci spezzetati con le mani 20 e la salvia tritata 21.
									

								

							
					    