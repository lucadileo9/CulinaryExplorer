Difficoltà: Facile
Usate in cucina sin dai tempi dei Greci e dei Romani le ortiche sono ricche di proprietà benefiche e costituiscono ancora oggi un alimento diffuso in tutta Europa, soprattutto nelle zone di campagna. Certo questa pianta è famosa per il suo potere urticante, ma non preoccupatevi in cottura verrà totalmente neutralizzato, basterà utilizzare dei guanti di lattice durante la pulizia e queste tenere foglioline diventeranno un vostro fantastico alleato in cucina! Già in passato le avevamo sperimentate per realizzare un antipasto veramente sfizioso, la frittata di ortiche, ma oggi abbiamo scelto di utilizzarle per creare un primo piatto delicato e speciale: il risotto alle ortiche! Dal gusto leggermente amarognolo, simile a quello della rucola, le ortiche si trasformeranno in una crema avvolgente che renderà davvero unico il vostro risotto e i vostri ospiti resteranno meravigliati quando scopriranno il vostro ingrediente segreto! 


												
						
						

														INGREDIENTI
							
							                            
                                
    								
    									
    										
    										513
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    513
    					
    					    					    					
    					    Carboidrati
    					    g
    					    73.4
    					
    					    					    					
    					      di cui zuccheri
    					    g
    					    3.3
    					
    					    					    					
    					    Proteine
    					    g
    					    10.3
    					
    					    					    					
    					    Grassi
    					    g
    					    18.9
    					
    					    					    					
    					      di cui saturi
    					    g
    					    7.56
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    32
    					
    					    					    					
    					    Sodio
    					    mg
    					    377
    					
    					    				
    			
                            
													


						
							
							

							
								

																	Riso
								
								
								
																	320
									g
																

								

							
								

																	Ortiche
								
								
								 
																	400
									g
																

								

							
								

																	Olio extravergine d'oliva
								
								
								 
																	30
									g
																

								

							
								

																	Vino bianco
								
								
								
																	50
									g
																

								

							
								

																	Porri
								
								
								
																	100
									g
																

								

							
								

																	Brodo vegetale
								
								
								
																	1
									l
																

								

							
								

																	Burro
								
								
								
																	40
									g
																

								

							
								

																	Parmigiano Reggiano DOP
								
								
								da grattugiare
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto alle ortiche come prima cosa iniziate a realizzare il brodo vegetale. A questo punto occupatevi della pulizia delle ortiche: innanzitutto indossate dei guanti per proteggervi le mani dal loro potere urticante, che una volta cotte sparirà. Sfogliate le ortiche eliminando lo stelo: otterrete così circa 200 g di ortiche pulite) 1; poi lavatele in abbondante acqua fredda 2 e ponetele a scolare 3.
									

								

															

																		
																															
											
										
																														
																		Versate 10 gr di olio in un tegame, lasciatelo scaldare poi unite le ortiche 4, coprite con un coperchio 5 e quando saranno leggermente appassite aggiungete un pò d'acqua (circa 50 gr) 6 che servirà a favorire la cottura.
									

								

															

																		
																															
											
										
																														
																		Trascorsi circa 10 minuti le ortiche saranno pronte 7, spegnete il fuoco e trasferitele all'interno di un bicchiere dai bordi alti 8 e con un mixer ad immersione frullatele 9,
									

								

															

																		
																															
											
										
																														
																		fino ad ottenere una crema liscia 10. Poi tenetela da parte e passate ad occuparvi del risotto. Prendete il porro eliminate le estremità 11 e affettatelo finemenente 12.
									

								

															

																		
																															
											
										
																														
																		In un'altro tegame versate la quantità d'olio rimasta, poi unite il porro 13, lasciatelo appassire a fiamma dolce per 4-5 minuti; quindi aggiungete anche il riso 14 e tostatelo mescolando spesso. Quando avrà cambiato colore sfumatelo con il vino bianco 15
									

								

															

																		
																															
											
										
																														
																		e solo quando tutta la parte alcolica sarà evaporata aggiungete un paio di mestoli di brodo caldo 16. Cuocete il risotto per circa 5 minuti, poi aggiungete la crema di ortiche 17, mescolate 18 e ultimate la cottura del risotto continuando ad aggiungere altro brodo caldo solo al bisogno. 
									

								

															

																		
																															
											
										
																														
																		Una volta che il riso sarà cotto spegnete il fuoco, aggiungete il burro 19 e mantecatelo 20. A questo punto impiattate il vostro risotto alle ortiche e servitelo con del Parmigiano grattugiato 21.
									

								

							
					    