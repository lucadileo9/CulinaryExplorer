Difficoltà: Media
Lo sapevate che i ravioli sono una delle specialità più famose della cucina polacca? Si tratta di una ricetta tradizionale di cui esistono moltissime versioni, sia dolci che salate. Noi vi proponiamo quella più diffusa e amata che prende il nome di pierogi ruskie: ravioli di patate e ricotta, serviti con panna acida ed erba cipollina! Caratterizzati da una tipica forma a mezzaluna, i pierogi possono essere fritti o bolliti a seconda del loro ripieno. In questo caso si consiglia solitamente la bollitura, a cui spesso segue una breve rosolatura in padella con il burro e il tocco finale dell’erba cipollina che aggiunge gusto e colore. Servite i pierogi con un cucchiaio di panna acida e lasciatevi avvolgere dalla bontà dei sapori dell’Est-Europa!


						
						

														INGREDIENTI
							
							                            
                                
    								
    									
    										
    										799
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    799
    					
    					    					    					
    					    Carboidrati
    					    g
    					    104.2
    					
    					    					    					
    					      di cui zuccheri
    					    g
    					    6.7
    					
    					    					    					
    					    Proteine
    					    g
    					    23.2
    					
    					    					    					
    					    Grassi
    					    g
    					    32.2
    					
    					    					    					
    					      di cui saturi
    					    g
    					    17.7
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    214
    					
    					    					    					
    					    Sodio
    					    mg
    					    1085
    					
    					    				
    			
                            
													


						
														
							
														Per l'impasto (per circa 40 ravioli)
							

							
								

																	Farina 00
								
								
								
																	400
									g
																

								

							
								

																	Acqua
								
								
								a temperatura ambiente
																	150
									g
																

								

							
								

																	Uova
								
								
								
																	1
									
																

								

							
								

																	Tuorli
								
								
								(di uova medie)
																	1
									
																

								

							
								

																	Sale fino
								
								
								
																	10
									g
																

								

							
														
							
						
														
							
														Per il ripieno
							

							
								

																	Patate
								
								
								
																	600
									g
																

								

							
								

																	Ricotta vaccina
								
								
								
																	250
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per condire
							

							
								

																	Panna acida
								
								
								
																	200
									g
																

								

							
								

																	Burro
								
								
								
																	60
									g
																

								

							
								

																	Erba cipollina
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i pierogi, per prima cosa cuocete le patate in acqua salata bollente; ci vorranno circa 30 minuti, il tempo può variare in base alla dimensione 1. Nel frattempo preparate la pasta fresca: in una ciotola versate la farina, il sale 2 e le uova leggermente sbattute 3.
									

								

															

																		
																																											
											
										
																						
											
										
																						
											
										
																																										
																		Unite anche l’acqua 4 e mescolate con le mani per amalgamare gli ingredienti 5, poi trasferite il composto sul piano di lavoro e impastate per qualche minuto per ottenere un impasto liscio e omogeneo 6. Avvolgete l’impasto nella pellicola e lasciate riposare in frigorifero per 30 minuti.
									

								

															

																		
																																											
											
										
																						
											
										
																						
											
										
																																										
																		Quando le patate saranno cotte, schiacciatele in una ciotola con uno schiacciapatate, poi aggiungete la ricotta 7, il sale e il pepe 8. Impastate il tutto per ottenere un composto omogeneo 9. Coprite con pellicola e riponete in frigorifero.
									

								

															

																		
																																											
											
										
																						
											
										
																						
											
										
																																										
																		Ora riprendete l’impasto e stendetelo a uno spessore di 2 mm con l’aiuto di una macchina per la pasta 10. Ricavate dei dischi con un coppapasta del diametro di 8 cm 11 e farcite ciascuno con circa 20 g di ripieno 12. 
									

								

															

																		
																																											
											
										
																						
											
										
																						
											
										
																																										
																		Ripiegate il disco a metà per formare una mezzaluna e premete i bordi con le dita 13, poi sigillate con i rebbi di una forchetta 14; con queste dosi otterrete circa 40 ravioli. Man mano che saranno pronti, trasferite i ravioli su un canovaccio leggermente infarinato 15. Intanto portate a bollore una pentola con l’acqua.
									

								

															

																		
																																											
											
										
																						
											
										
																						
											
										
																																										
																		Una volta formati, cuocete i ravioli nell’acqua bollente salata per circa 5 minuti 16. Nel frattempo fate sciogliere il burro in una padella 17 e tritate l’erba cipollina 18.
									

								

															

																		
																																											
											
										
																						
											
										
																						
											
										
																																										
																		Scolate i ravioli nella padella col burro 19 e fateli saltare per un paio di minuti aggiungendo poca acqua di cottura 20. Servite i pierogi con un cucchiaio di panna acida ed erba cipollina a piacere 21!
									

								

							
					    