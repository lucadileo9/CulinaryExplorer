Difficoltà: Facile
La celebre star dei fumetti e cartoon americani Braccio di Ferro, il vecchio marinaio creato da Elzie Crisler Segar, ne faceva grandi scorpacciate... e noi li amiamo per la loro versatilità in cucina, le loro tinte brillanti che colorano con gusto i piatti: parliamo degli spinaci! Abbiamo sperimentato questi ortaggi nella stagione invernale in tutte le portate, ottenendo sempre delle pietanza appetitose: filanti crepe ricotta e spinaci, formaggiosi rigatoni e croccanti polpette di spinaci e ricotta! Oggi facciamo un esperimento ulteriore, creando un pesto leggero e fresco perfetto per un primo piatto estivo: pasta con pesto di spinacino e peperoni. Lo spinacino è una versione primaverile ed estiva, saporita e tenera, degli spinaci, ottimo da gustare anche crudo in insalata! In questa preparazione, le piccole foglioline novelle vengono frullate con Parmigiano, pinoli e olio extravergine d'oliva per realizzare un pesto alternativo fresco e leggero, abbinato a carnosi peperoni gialli per una ricetta che è un tripudio d'estate! E’ così che nasce la nostra pasta con pesto di spinacino e peperoni, una sinfonia di sapori nata dall’unione di ingredienti semplici e genuini dell'orto con una pioggia di ricotta salata!


												
						
						

														INGREDIENTI
							
							                            
                                
    								
    									
    										
    										697
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    697
    					
    					    					    					
    					    Carboidrati
    					    g
    					    60.8
    					
    					    					    					
    					      di cui zuccheri
    					    g
    					    10.2
    					
    					    					    					
    					    Proteine
    					    g
    					    19.1
    					
    					    					    					
    					    Grassi
    					    g
    					    41.9
    					
    					    					    					
    					      di cui saturi
    					    g
    					    8.22
    					
    					    					    					
    					    Fibre
    					    g
    					    11.4
    					
    					    					    					
    					    Colesterolo
    					    mg
    					    17
    					
    					    					    					
    					    Sodio
    					    mg
    					    641
    					
    					    				
    			
                            
													


						
							
							

							
								

																	Spaghetti Integrali
								
								
								
																	320
									g
																

								

							
								

																	Spinacini
								
								
								
																	70
									g
																

								

							
								

																	Peperoni gialli
								
								
								
																	450
									g
																

								

							
								

																	Pecorino
								
								
								
																	40
									g
																

								

							
								

																	Pinoli
								
								
								
																	40
									g
																

								

							
								

																	Ricotta salata
								
								
								
																	
									q.b.
																

								

							
								

																	Olio extravergine d'oliva
								
								
								
																	120
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Origano
								
								
								fresco
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta con pesto di spinacino e peperoni per prima cosa occupatevi dei peperoni: lavateli e asciugateli, quindi adagiateli su una leccarda rivestita con carta forno 1 e cuoceteli a 230° per 40 minuti (in questo modo potrete spellarli più facilmente). Nel frattempo ponete sul fuoco una pentola colma di acqua salata e portatela al bollore, servirà per la cottura della pasta. Ora occupatevi del pesto: nella ciotola di un mixer ponete le foglie di spinacino, aggiungete il pecorino 2, i pinoli 3
									

								

															

																		
																															
											
										
																														
																		salate 4 e pepate a piacere e versate l’olio extravergine d'oliva 5. Frullate tutto per ottenere una salsa omogenea 6 che terrete da parte.
									

								

															

																		
																															
											
										
																														
																		Una volta che i peperoni saranno pronti, sfornateli 7, trasferiteli ancora caldi in una pirofila e coprite con la pellicola 8. Lasciate intiepidire a temperatura ambiente. Non appena i peperoni saranno tiepidi, eliminate la pellicola 9.
									

								

															

																		
																															
											
										
																														
																		e rimuovete la pellicina esterna dei peperoni 10. A questo punto potete lessare gli spaghetti per circa 8 minuti o per il tempo riportato sulla confezione 11. Mentre la pasta cuoce, tagliate a listarelle i peperoni spellati 12.
									

								

															

																		
																															
											
										
																														
																		Versate il pesto di spinacini in un tegame a fuoco spento 13, una volta che gli spaghetti saranno al dente, scolateli direttamente nel tegame con il pesto (tenete da parte poca acqua di cottura della pasta) 14. Mescolate e allungate con un pochino di acqua di cottura se necessario perchè la pasta risulti cremosa. Aggiungete anche i peperoni 15 sempre a fuoco spento.
									

								

															

																		
																															
											
										
																														
																		Insaporite infine con scaglie di ricotta salata grattugiata 16 e le foglioline di origano fresco 17. Mescolate e servite subito la pasta con pesto di spinacino e peperoni 18!
									

								

							
					    