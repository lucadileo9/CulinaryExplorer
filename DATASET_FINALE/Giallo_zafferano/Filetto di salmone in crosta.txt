Difficoltà: Facile
Amanti del famosissimo filetto alla Wellington tenetevi forte! Ci siamo ispirati a questo modo di servire la carne, così succulento e gustoso, per realizzare un secondo piatto davvero appetitoso: filetto di salmone in crosta. L'aggiunta di zucchine grigliate, un goloso battuto di pomodori secchi e altri ingredienti di ispirazione mediterranea, renderanno unico il filetto di salmone avvolto da una fragrante sfoglia. Per accompagnare il filetto di salmone in crosta abbiamo deciso di utilizzare una velocissima salsa allo yogurt greco, fresca e acidula per esaltare la bontà del piatto e sgrassare la bocca per prepararla al boccone successivo. Farete davvero un'ottima figura con i vostri ospiti durante pranzi e cene informali o, perché no, durante le festività. Preparate insieme a noi il filetto di salmone in crosta e fateci sapere cosa ne pensate!


						
						

														INGREDIENTI
							
							                            
                                
    								
    									
    										
    										839.6
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    839.6
    					
    					    					    					
    					    Carboidrati
    					    g
    					    54.9
    					
    					    					    					
    					      di cui zuccheri
    					    g
    					    27.3
    					
    					    					    					
    					    Proteine
    					    g
    					    39.2
    					
    					    					    					
    					    Grassi
    					    g
    					    51.5
    					
    					    					    					
    					      di cui saturi
    					    g
    					    15.3
    					
    					    					    					
    					    Fibre
    					    g
    					    102.5
    					
    					    					    					
    					    Colesterolo
    					    mg
    					    9.8
    					
    					    					    					
    					    Sodio
    					    mg
    					    358.6
    					
    					    				
    			
                            
													


						
														
							
							

							
								

																	Pasta Sfoglia
								
								
								1 rotolo rettangolare
																	230
									g
																

								

							
								

																	Filetto di salmone
								
								
								
																	450
									g
																

								

							
								

																	Zucchine
								
								
								
																	300
									g
																

								

							
								

																	Pomodori secchi sott'olio
								
								
								già sgocciolati
																	200
									g
																

								

							
								

																	Olive taggiasche
								
								
								denocciolate
																	35
									g
																

								

							
								

																	Frutti di cappero 
								
								
								
																	15
									g
																

								

							
								

																	Mandorle in scaglie
								
								
								
																	20
									g
																

								

							
								

																	Menta
								
								
								
																	6
									foglie
																

								

							
								

																	Timo
								
								
								
																	3
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per spennellare
							

							
								

																	Tuorli
								
								
								
																	1
									
																

								

							
								

																	Panna fresca liquida
								
								
								
																	1
									cucchiaio
																

								

							
														
							
						
														
							
														Per la salsa d'accompagnamento
							

							
								

																	Yogurt greco
								
								
								
																	250
									g
																

								

							
								

																	Scorza di limone
								
								
								
																	1
									
																

								

							
								

																	Succo di limone
								
								
								
																	10
									g
																

								

							
								

																	Pepe bianco
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il filetto di salmone in crosta cominciate dalle zucchine. Dopo averle lavate e asciugate, spuntatele 1 e affettatele sottilmente per ottenere delle fette non più spesse di 4-5 mm 2. Versatele in un recipiente, condite con un giro d’olio 3
									

								

															

																		
																															
											
										
																														
																		e mescolate 4. Arroventate una griglia e cuocetele per qualche minuto per ciascun lato, o comunque fin quando non risulteranno abbrustolite 5. Ricordate di non smuoverle mentre cuociono, così la parte grigliata sarà ben definita. Una volta cotte tenetele da parte 6.
									

								

															

																		
																															
											
										
																														
																		Fate tostare per qualche minuto le mandorle in padella e tenete anche queste da parte 7, poi ottenete un battuto sminuzzando finemente i pomodori secchi scolati dell'olio di conservazione 8, le olive denocciolate 9
									

								

															

																		
																															
											
										
																														
																		i cucunci privati del picciolo 10 e le foglie di menta e timo 11. Unite gli ingredienti battuti al coltello e mescolate il tutto in ciotola 12.
									

								

															

																		
																															
											
										
																														
																		Infine sfilettate il salmone: fate scorrere una lama liscia e affusolata tra la polpa e la pelle del salmone 13. Assicuratevi che non abbia lische (altrimenti potete toglierle con una pinza da cucina). Dopo aver pulito il tagliere macinate al momento sale e pepe bianco 14, adagiate su i due filetti e spolverizzate con ancora un pizzico di spezie. Quindi massaggiate delicatamente per far penetrare superficialmente il sale e il pepe 15.
									

								

															

																		
																															
											
										
																														
																		Srotolate il foglio di pasta sfoglia, disponetelo in maniera che la parte più lunga sia rivolta in posizione verticale. Quindi adagiate le fettine di zucchine in orizzontale, all’incirca dovrete ricoprire 30 cm di estensione 16. Poi spalmate il battuto sulle zucchine 17, aggiungete le lamelle di mandorle tostate 18
									

								

															

																		
																															
											
										
																														
																		e poi i filetti di salmone. Sovrapponete le parti più fini per ottenere un pezzo omogeneo 19. Quindi ricongiungete la sfoglia prima un’estremità e poi l’altra 20, chiudete le estremità a mo’ di caramella e create una decorazione incidendo per obliquo la superficie, con delicatezza, da un lato 21
									

								

															

																		
																															
											
										
																														
																		e dall’altro 22. Infine sbattete un tuorlo con la panna 23 e spennellate la superficie 24.
									

								

															

																		
																															
											
										
																														
																		Cuocete in forno statico, già caldo, a 200° per circa 20 minuti. Dopodiché portate la temperatura a 240° e continuate per ancora 4-5 minuti 25. Nel frattempo che cuoce versate lo yogurt greco in un recipiente. Grattugiate la scorza di limone 26, poi spremetelo 27
									

								

															

																		
																															
											
										
																														
																		e versate il succo 28. Regolate di pepe grattando un pizzico e mescolate bene 29. Sfornate e lasciate intiepidire qualche minuto prima di servire il vostro filetto di salmone in crosta servendo con accanto la ciotolina di yogurt 30.
									

								

							
					    