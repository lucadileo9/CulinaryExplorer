Difficoltà: Facile
Chiamata anche erba porcellana, la portulaca è una pianta selvatica che cresce praticamente dappertutto ma non è molto conosciuta in cucina. Noi vi presentiamo una ricetta semplice e genuina, il pesto di portulaca! Caratterizzata da un sapore pungente e leggermente amarognolo, la portulaca è ricca di omega 3 e vitamine, e può vantare proprietà diuretiche, depurative, anti-batteriche e antinfiammatorie, tanto da essere utilizzata come rimedio naturale soprattutto nella medicina cinese tradizionale. Ottima sia cruda che cotta, è perfetta per arricchire insalate, frittate, minestre e primi piatti. Provate il pesto di portulaca con un bel piatto di spaghetti oppure su un crostino di pane tostato e gustate questa novità di stagione!


												
						
						

														INGREDIENTI
							
													


						
							
							

							
								

																	Portulaca
								
								
								(da pulire)
																	300
									g
																

								

							
								

																	Grana Padano DOP
								
								
								(da grattugiare)
																	50
									g
																

								

							
								

																	Pinoli
								
								
								
																	40
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Sale grosso
								
								
								
																	5
									g
																

								

							
								

																	Aglio
								
								
								
																	1
									spicchio
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il pesto di portulaca per prima cosa eliminate la parte della radice più dura, lasciando intatti i gambi più teneri 1. Immergete la portulaca in una ciotola piena d’acqua per eliminare la terra 2, dopodiché sciacquatela accuratamente sotto l’acqua corrente e asciugatela con un canovaccio pulito 3.
									

								

															

																		
																																											
											
										
																						
											
										
																						
											
										
																																										
																		Sbucciate lo spicchio d’aglio, dividetelo a metà e privatelo del germoglio interno 4. Mettete l’aglio in un mortaio insieme al sale grosso 5 e ai pinoli 6.
									

								

															

																		
																																											
											
										
																						
											
										
																						
											
										
																																										
																		Cominciate a pestare col pestello 7, poi aggiungete la portulaca poco per volta, così sarà più facile da pestare (8-9).
									

								

															

																		
																																											
											
										
																						
											
										
																						
											
										
																																										
																		Quando avrete ottenuto una consistenza piuttosto liscia e cremosa aggiungete l’olio 10 e il Grana Padano DOP grattugiato 11 e amalgamate col pestello fino ad ottenere una crema omogenea. Il vostro pesto di portulaca è pronto per essere utilizzato 12!
									

								

							
					    