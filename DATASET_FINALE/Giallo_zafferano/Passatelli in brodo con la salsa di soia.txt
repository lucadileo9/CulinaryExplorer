Difficoltà: Facile
Per chi come noi ama le ricette regionali e le loro rivisitazioni con un tocco di sapore esotico...ecco la ricetta dei passatelli in brodo con salsa di soia! Abbiamo scelto un classico dell'Emilia Romagna semplice e genuino, i passatelli, e li abbiamo insaporiti con un brodo di carne molto speciale perchè arricchito con la salsa di soia, che conferisce particolarità un sapore unico nel suo genere. Perfetti da servire nelle fredde sere invernali, i passatelli in brodo con salsa di soia vi avvolgeranno con il loro gusto. Un classico della cucina italiana che incontra nuovi aromi e profumi, il risultato vi stupirà piacevolmente, da provare!


												
						
						

														INGREDIENTI
							
							                            
                                
    								
    									
    										
    										301
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    301
    					
    					    					    					
    					    Carboidrati
    					    g
    					    24.8
    					
    					    					    					
    					      di cui zuccheri
    					    g
    					    2.3
    					
    					    					    					
    					    Proteine
    					    g
    					    21.1
    					
    					    					    					
    					    Grassi
    					    g
    					    13.1
    					
    					    					    					
    					      di cui saturi
    					    g
    					    7.27
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    185
    					
    					    					    					
    					    Sodio
    					    mg
    					    1983
    					
    					    				
    			
                            
													


						
							
							

							
								

																	Pangrattato
								
								
								
																	120
									g
																

								

							
								

																	Scorza di limone
								
								
								 
																	½
									
																

								

							
								

																	Uova
								
								
								(circa 3)
																	170
									g
																

								

							
								

																	Parmigiano Reggiano DOP
								
								
								grattugiato
																	120
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Brodo di carne
								
								
								 non salato
																	1
									l
																

								

							
								

																	Salsa di soia
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i passatelli con il brodo in salsa di soia iniziate con la preparazione del brodo di carne che richiede una lunga cottura. In un tegame versate le verdure (sedano, pomodoro, carota e cipolla leggermente scottata in padella per dare ancora ancora più sapore) e la carne di manzo 1. Quindi versate 3 litri di acqua a coprire il tutto e lasciate bollire per 1 ora 2, schiumando di tanto in tanto la superficie. Dopodiché aggiungete l'ultimo litro di acqua e fate bollire per circa 2 ore a fuoco medio. Una volta pronto, potrete filtrare il brodo e rimetterlo sul fuoco basso 3.
									

								

															

																		
																															
											
										
																														
																		Non è necessario salare il brodo, perchè una volta pronto potrete aggiungere la salsa di soia 4. Spegnete il fuoco e tenete da parte (se avete usato un buon taglio di carne per fare il brodo, potreste gustarla come secondo piatto, magari condendola con la salsa verde!) e dedicatevi all’impasto dei passatelli: grattugiate la scorza di limone 5, facendo attenzione a non prelevare anche la parte bianca che è amara e tenetela da parte. Sbattete le uova in una ciotola 6 e tenete da parte.
									

								

															

																		
																															
											
										
																														
																		In un recipiente più grande versate il pangrattato e il Parmigiano grattugiato 7, unite anche la scorza di limone 8 grattugiate la noce moscata 9
									

								

															

																		
																															
											
										
																														
																		e infine le uova battute insieme ad un pizzico di sale 10. Amalgamate gli ingredienti aiutandovi con una spatola 11, o a mano se preferite, e lavorate sino ad ottenere un panetto elastico e compatto 12. Se dovesse risultare troppo asciutto aggiungete pochissimo brodo, altrimenti se fosse troppo morbido ancora un po’ di pangrattato. 
									

								

															

																		
																															
											
										
																														
																		Avvolgete il panetto nella pellicola lasciandolo riposare per 5 minuti in luogo fresco 13. Togliete la pellicola dal panetto e sistematelo sulla spianatoia leggermente infarinata, spolverizzate anche la superficie con un po’ di farina e poi formate i passatelli aiutandovi con il tipico ferro. Per ottenerli dovrete schiacciare e trascinare nello stesso tempo, in questo modo l’impasto allungato fuoriuscirà dai fori 14. Dopodiché staccateli aiutandovi con una lama e tagliateli a 4 cm di lunghezza 15, mano a mano sistemateli su un vassoietto leggermente infarinato.
									

								

															

																		
																															
											
										
																														
																		Portate il brodo di carne a bollore e poi versate i passatelli (16-17). Non appena riaffioreranno in superficie saranno cotti, quindi scolateli con una schiumarola 18
									

								

															

																		
																															
											
										
																														
																		e versateli nei piatti da portata (o in una ciotola in coccio per una presentazione più caratteristica) 19, aggiungete il brodo di carne caldo 20 fino a ricoprirli e servite i passatelli in brodo con salsa di soia ben caldi 21.
									

								

							
					    