Difficoltà: Facile
Quante ricette si possono creare a partire da un ingrediente saporito come il sesamo! Dai Jerusalem bagels al sottilissimo pane armeno, dai tartufini di formaggio al mediorientale hummus di ceci c’è solo l’imbarazzo della scelta! Questa volta abbiamo voluto utilizzarne ben due varietà in un'unica ricetta, per realizzare delle gustose e tenere polpettine in crosta di sesamo. La caratteristica principale di questo piatto è data proprio dalla particolare panatura a base di sesamo, che colora e rende ancora più sfiziose queste piccole polpette di carne cotte in forno. Una volta pronte, non vi resterà che pensare alla salsa o al contorno in abbinamento e ... ecco pronto un delizioso fingerfood che andrà letteralmente a ruba! E per una versione a base di verdure perchè non provare anche le polpette di melanzane?


												
						
						

														INGREDIENTI
							
							                            
                                
    								
    									
    										
    										119
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    119
    					
    					    					    					
    					    Carboidrati
    					    g
    					    3.9
    					
    					    					    					
    					      di cui zuccheri
    					    g
    					    0.3
    					
    					    					    					
    					    Proteine
    					    g
    					    11.8
    					
    					    					    					
    					    Grassi
    					    g
    					    6.2
    					
    					    					    					
    					      di cui saturi
    					    g
    					    1.82
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    43
    					
    					    					    					
    					    Sodio
    					    mg
    					    169
    					
    					    				
    			
                            
													


						
							
														Ingredienti per 38 polpettine
							

							
								

																	Maiale
								
								
								macinato
																	300
									g
																

								

							
								

																	Manzo
								
								
								macinato
																	300
									g
																

								

							
								

																	Pane integrale
								
								
								mollica
																	65
									g
																

								

							
								

																	Grana Padano DOP
								
								
								(da grattugiare)
																	50
									g
																

								

							
								

																	Semi di sesamo
								
								
								
																	50
									g
																

								

							
								

																	Semi di sesamo nero
								
								
								
																	25
									g
																

								

							
								

																	Uova
								
								
								
																	1
									
																

								

							
								

																	Aneto
								
								
								fresco
																	1
									pizzico
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le polpettine in crosta di sesamo tagliate la mollica di pane integrale a a cubetti, eliminando la crosta esterna, e sbriciolatela in un mixer dotato di lame (1-2). Tritate finemente l’aneto e tenetelo da parte 3.
									

								

															

																		
																															
											
										
																														
																		In una ciotola capiente, versate la carne trita di suino e quella di bovino 4, mischiandole con le mani; aggiungete la mollica di pane tritata 5, quindi il formaggio grattugiato 6.
									

								

															

																		
																															
											
										
																														
																		Aromatizzate l’impasto con l'aneto tritato 7, poi incorporate l’uovo 8 e regolate di sale 9.
									

								

															

																		
																															
											
										
																														
																		Pepate a piacere 10 e mischiate con le mani fino ad ottenere un composto omogeneo 11. A questo punto, con le mani modellate delle polpettine da circa 20 g ciascuna 12 e continuate così fino a terminare il composto a disposizione: con le nostre dosi dovrete ottenere 38 polpettine.
									

								

															

																		
																															
											
										
																														
																		Versate i semi di sesamo bianco in un vassoio 13 e uniteli a quelli di sesamo nero mischiandoli con cura 14. Passate le polpettine sul sesamo, facendolo aderire bene alla carne 15.
									

								

															

																		
																															
											
										
																														
																		Proseguite in questo modo con tutte le restanti polpettine 16 e, una volta terminato, disponetele l'una accanto all'altra su una leccarda foderata con carta da forno 17. Infornate le polpettine in forno statico preriscaldato a 180° per circa 25 minuti (oppure in forno ventilato a 160° per circa 15-20 minuti), condendole eventualmente con un filo d’olio. Trascorso il tempo necessario, sfornate e gustate le vostre polpettine in crosta di sesamo ben calde 18.
									

								

							
					    