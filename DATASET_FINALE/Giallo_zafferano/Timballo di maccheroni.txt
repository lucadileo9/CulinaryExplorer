Difficoltà: Media
Il timballo di maccheroni è un primo piatto ricco e sostanzioso, avvolto in un croccante guscio di pasta brisè spennellata con un uovo sbattuto con poca panna. Il timballo prende il nome dall’omonimo stampo in cui veniva originariamente preparato: un contenitore di forma cilindrica con il diametro uguale all'altezza.
Sembra che l’idea di presentare la pasta (generalmente condita con sughi ricchi di carne e verdure), avvolta in un guscio di pasta frolla, sfoglia o brisè, sia nata intorno al XIV secolo.
La tradizione si è mantenuta, quasi immutata, fino ai giorni nostri; è possibile trovare ricette simili in svariate gastronomie regionali. Anche Giuseppe Tomasi di Lampedusa, nel suo romanzo “Il Gattopardo”, cita il timballo come un piatto delizioso e fragrante: allora perché non provarlo?
La ricetta che abbiamo realizzato noi prevede la preparazione di una pasta condita con piselli e salsiccia, alternata a strati di sugo con polpettine e di mozzarella filante. Il tutto viene poi ricoperto da uno strato sottile di pasta brisè, che dona alla ricetta un gusto e una croccantezza unici.


						
						

														INGREDIENTI
							
							                            
                                
    								
    									
    										
    										1106
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1106
    					
    					    					    					
    					    Carboidrati
    					    g
    					    90.3
    					
    					    					    					
    					      di cui zuccheri
    					    g
    					    6.9
    					
    					    					    					
    					    Proteine
    					    g
    					    42
    					
    					    					    					
    					    Grassi
    					    g
    					    64.1
    					
    					    					    					
    					      di cui saturi
    					    g
    					    30.56
    					
    					    					    					
    					    Fibre
    					    g
    					    6.7
    					
    					    					    					
    					    Colesterolo
    					    mg
    					    225
    					
    					    					    					
    					    Sodio
    					    mg
    					    1068
    					
    					    				
    			
                            
													


						
														
							
														Ingredienti per una tortiera del diametro di 28 cm
							

							
								

																	Rigatoni
								
								
								
																	400
									g
																

								

							
								

																	Cipolle rosse
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Salsiccia
								
								
								
																	300
									g
																

								

							
								

																	Brodo vegetale
								
								
								
																	100
									ml
																

								

							
								

																	Fiordilatte
								
								
								
																	300
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Tuorli
								
								
								
																	1
									
																

								

							
								

																	Panna fresca liquida
								
								
								
																	2
									cucchiai
																

								

							
								

																	Grana Padano DOP
								
								
								da grattugiare
																	50
									g
																

								

							
								

																	Piselli surgelati
								
								
								
																	300
									g
																

								

							
								

																	Passata di pomodoro
								
								
								
																	500
									ml
																

								

							
														
							
						
														
							
														per la pasta brise'
							

							
								

																	Burro
								
								
								
																	200
									g
																

								

							
								

																	Acqua
								
								
								ghiacciata
																	140
									ml
																

								

							
								

																	Farina 00
								
								
								
																	400
									g
																

								

							
														
							
						
														
							
														per le polpette
							

							
								

																	Maiale
								
								
								macinato
																	300
									g
																

								

							
								

																	Uova
								
								
								medie 
																	2
									
																

								

							
								

																	Pane
								
								
								(mollica sbriciolata) 
																	50
									g
																

								

							
								

																	Prezzemolo
								
								
								da tritare
																	1
									ciuffo
																

								

							
								

																	Grana Padano DOP
								
								
								da grattugiare
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il timballo di maccheroni preparate la pasta brisé: mettete in un mixer la farina, il burro a pezzi freddo di frigo, un pizzico di sale e frullate il tutto fino ad ottenere un composto dall'aspetto sabbioso e farinoso. Disponete il composto ottenuto su un piano da lavoro freddo, nella classica forma a fontana, ed impastate velocemente aggiungendo poco alla volta l’acqua fredda finché non avrete ottenuto un impasto compatto ed elastico. Coprite il tutto con la pellicola e lasciate riposare in frigo per almeno 40 minuti. Preparate ora il sugo: sgranate con le mani la salsiccia e mettetela a cuocere in una padella antiaderente per pochi minuti 1, fino a quando si sarà colorita; aggiungete i piselli surgelati 2, mescolate ed unite un mestolo di brodo 3. Lasciate cuocere il tutto per circa 30 minuti a fuoco medio, mescolando spesso per non far attaccare la carne al fondo della padella. Trascorso il tempo indicato, spegnete il fuoco e mettete il tutto da parte.
									

								

															

																		
																															
											
										
																														
																		In un tegame a parte mettete ad imbiondire la cipolla, tritata finemente, per un paio di minuti 4, a fuoco dolce, assieme a 2 cucchiai di olio extravergine d’oliva, quindi aggiungete la salsa di pomodoro 5. Continuate la cottura per un quarto d'ora e, nel frattempo, preparate le polpettine: in una ciotola capiente mettete la carne trita di suino, il Grana Padano DOP, la mollica di pane sbriciolata 6,
									

								

															

																		
																															
											
										
																														
																		quindi aggiungete due uova 7, il prezzemolo 8 e aggiustate di sale e pepe. Amalgamate tutti gli ingredienti con le mani fino ad ottenere un composto omogeneo 9,
									

								

															

																		
																															
											
										
																														
																		poi formate delle palline e ponetele su un vassoio ricoperto di carta da forno 10. Quando tutte le polpettine saranno preparate, mettetele a cuocere nel sugo che avete precedentemente preparato, per circa un quarto d'ora, a fuoco basso 11. A questo punto portate ad ebollizione abbondante acqua salata in una pentola capiente e fatevi cuocere i rigatoni, quindi scolateli al dente 12.
									

								

															

																		
																															
											
										
																														
																		Unite alla pasta un mestolo abbondante di sugo con le polpettine 13 ed i piselli con la salsiccia 14. Tagliate a fettine sottili una mozzarella 15, quindi prendete la pasta brisè  dal frigorifero e, con l'aiuto di un mattarello, stendetela in due fogli non troppo sottili.
									

								

															

																		
																															
											
										
																														
																		Prendete una teglia rotonda del diametro di 28 cm e foderatene il fondo con un foglio di pasta bristè 16, bucherellando la superficie con i rebbi di una forchetta 17. Cominciate a comporre il timballo ponendo a strati la pasta 18,
									

								

															

																		
																															
											
										
																														
																		le polpettine al sugo 19, la mozzarella e di nuovo la pasta 20: continuate così fino a terminare tutti gli ingredienti. Infine spolverizzate con abbondante Grana Padano DOP 21;
									

								

															

																		
																															
											
										
																														
																		E ricoprite la superficie con il secondo foglio di pasta brisè 22. Aiutandovi con un coltello eliminate la parte di pasta che eccede 23, quindi sigillate i bordi praticando una lieve pressione con i rebbi di una forchetta o con i polpastrelli 24.
									

								

															

																		
																															
											
										
																														
																		Create un buco al centro 25 per permettere al vapore di fuoriuscire durante la cottura, lasciando la pasta croccante e non umida. Sbattete un tuorlo con poca panna 26 e spennellatelo sulla superficie del timballo 27.
									

								

															

																		
																															
											
										
																														
																		Se volete completare il timballo con una bella decorazione potete decorarlo con delle foglioline ricavate dall’impasto avanzato, utilizzando uno stampino (28-29). Fate cuocere il timballo in forno preriscaldato, statico, per 45 minuti a 180° 30: la pasta brisè deve risultare dorata. Una volta cotto, lasciate intiepidire il timballo ai maccheroni e servitelo.
									

								

							
					    