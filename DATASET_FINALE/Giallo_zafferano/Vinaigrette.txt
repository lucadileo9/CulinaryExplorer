Difficoltà: Molto facile
Con l’arrivo dell’estate viene voglia di piatti freschi ma non per questo meno saporiti. Dalla cucina francese arriva in vostro soccorso un condimento leggero ed aromatico: dopo la citronette, un “dressing” dal sapore agrumato, oggi vogliamo presentarvi la vinaigrette. Dal francese "vinaigre" che significa “aceto”, questa emulsione si ottiene miscelando aceto di vino bianco e olio. Ideale per insaporire insalate e verdure cotte, la vinaigrette è perfetta per esaltare il sapore di secondi piatti delicati a base di carne o pesce, come il nostro pollo croccante, o un carpaccio di pesce spada. Noi vi proponiamo questa versione, ma a seconda dell’intensità del gusto acidulo che vorrete ottenere è possibile aumentare o diminuire la parte di aceto, e sostituirlo con un aceto di vino rosso o balsamico. Una volta ottenuto il giusto equilibrio è possibile aggiungere spezie ed erbe aromatiche per dare una marcia in più alle vostre preparazioni. Pronti? Allora frusta alla mano: oggi si porta in tavola un piccolo angolo di Francia!


												
						
						

														INGREDIENTI
							
							                            
                                
    								
    									
    										
    										99
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    99
    					
    					    					    					
    					    Carboidrati
    					    g
    					    0.1
    					
    					    					    					
    					      di cui zuccheri
    					    g
    					    0.1
    					
    					    					    					    					
    					    Grassi
    					    g
    					    10.9
    					
    					    					    					
    					      di cui saturi
    					    g
    					    1.58
    					
    					    					    					    					    					
    					    Sodio
    					    mg
    					    108
    					
    					    				
    			
                            
													


						
							
														Ingredienti per 150 g di vinaigrette
							

							
								

																	Aceto di vino bianco
								
								
								
																	40
									g
																

								

							
								

																	Olio extravergine d'oliva
								
								
								
																	120
									g
																

								

							
								

																	Sale
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la vinaigrette iniziate prendendo una ciotola capiente e versatevi il sale 1. Unite l’aceto di vino bianco 2 e sciogliete il sale nell’aceto, mescolando con una frusta a mano. Continuate a frustare mentre versate l’olio a filo per emulsionare 3. Se preferite potete utilizzare anche una frusta piatta a molle oppure il mixer.
									

								

															

																		
																															
											
										
																														
																		Regolate di pepe 4 e continuate a frustare 5 fino ad ottenere un vinaigrette omogenea. Il risultato non dovrà essere separato, ma l'olio dovrà completamente emulsionarsi all'aceto. A questo punto la vinaigrette sarà pronta per essere usata 6.
									

								

							
					    