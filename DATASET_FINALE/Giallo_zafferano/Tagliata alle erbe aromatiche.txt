Difficoltà: Facile
La tagliata alle erbe aromatiche è un secondo piatto profumato e saporito che si prepara in pochi minuti: una volta condita con un’emulsione di olio e erbe aromatiche, la carne viene scottata per pochi minuti sulla piastra in modo da mantenere la parte interna rosata, succulente e soprattutto tenera. Per ottenere un piatto perfetto scegliete lo scamone, un taglio di carne bovina di prima scelta, pregiato e saporito, ideale per questo tipo di preparazione.
Potete accompagnare la tagliata alle erbe aromatiche con verdure al forno gratinate oppure con delle sfiziose barchette di patate con cheddar e pancetta, guardate la nostra ricetta per realizzarle al meglio.


						
						

														INGREDIENTI
							
							                            
                                
    								
    									
    										
    										448
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    448
    					
    					    					    					
    					    Carboidrati
    					    g
    					    5.9
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    52.5
    					
    					    					    					
    					    Grassi
    					    g
    					    23.8
    					
    					    					    					
    					      di cui saturi
    					    g
    					    6.08
    					
    					    					    					
    					    Fibre
    					    g
    					    2.5
    					
    					    					    					
    					    Colesterolo
    					    mg
    					    150
    					
    					    					    					
    					    Sodio
    					    mg
    					    699
    					
    					    				
    			
                            
													


						
														
							
														Ingredienti 
							

							
								

																	Scamone di manzo
								
								
								
																	500
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per il trito di erbe
							

							
								

																	Timo
								
								
								
																	2
									rametti
																

								

							
								

																	Rosmarino
								
								
								
																	2
									rametti
																

								

							
								

																	Maggiorana
								
								
								
																	2
									rametti
																

								

							
								

																	Salvia
								
								
								
																	4
									foglie
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la tagliata alle erbe aromatiche, tagliate lo scamone per ricavare una fetta da 500 g di 3-4 cm di spessore (1-2). Intanto preparate il trito di erbe aromatiche che servirà per insaporire la tagliata: eliminate la parte legnosa del rosmarino quindi tenete solo gli aghi e poneteli su un tagliere, unite le foglie di salvia, la maggiorana, il timo e il prezzemolo 3, tritate le erbe finemente con un coltello.
									

								

															

																		
																															
											
										
																														
																		Ponete il trito ottenuto in una ciotola, condite con sale 4, con il pepe nero macinato 5 e con l'olio di oliva 6, mescolate l'emulsione ottenuta e usatela
									

								

															

																		
																															
											
										
																														
																		per spennellare la fetta di carne su ambo i lati 7. Procedete con la cottura della tagliata: ponete sul fuoco una piastra, cospargete la superficie con il sale grosso 8. Quando la piastra sarà rovente, adagiate la fetta di carne: per ottenere una cottura perfetta cuocete su entrambi i lati per 3-4 minuti al massimo, girandola con l'aiuto di una paletta 9. Cuocendo per pochi minuti la bistecca rimarrà rosata all’interno e tratterrà tutti i suoi succhi, si raccomanda di non protrarre oltre la cottura, altrimenti la carne risulterà troppo asciutta all’interno .
									

								

															

																		
																															
											
										
																														
																		A cottura ultimata 10 ponete la carne ancora calda su un tagliere e ricavatene delle fette spesse circa 1 cm 11. Servite subito la tagliata alle erbe aromatiche ben calda e accompagnatela con  contorni sfiziosi come le barchette di patate ripiene 12 oppure se desiderate un contorno più leggero servitela assieme ad un’insalata mista.
									

								

							
					    