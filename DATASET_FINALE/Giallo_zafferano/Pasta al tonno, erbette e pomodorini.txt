Difficoltà: Facile
Cercate un piatto buono e salutare che vi fornisca tutto il fabbisogno di un intero pranzo? La pasta al tonno, erbette e pomodorini è quello che stavate cercando! Un primo che unisce tutto il buono delle verdure alle proteine del tonno, proprio come prevede la dieta mediterranea. Il profumo di menta e gli spaghetti che avvolgono il condimento ad ogni forchettata conquisteranno i vostri ospiti, rendendo questo primo piatto adatto ad ogni occasione! Un'ottima idea per un pranzo in famiglia ricco di colore da provare anche in altre gustose varianti come la pasta con pesto e tonno fresco o le busiate al ragù di tonno.


												
						
						

														INGREDIENTI
							
							                            
                                
    								
    									
    										
    										439
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    439
    					
    					    					    					
    					    Carboidrati
    					    g
    					    56.1
    					
    					    					    					
    					      di cui zuccheri
    					    g
    					    6.1
    					
    					    					    					
    					    Proteine
    					    g
    					    30.9
    					
    					    					    					
    					    Grassi
    					    g
    					    9.3
    					
    					    					    					
    					      di cui saturi
    					    g
    					    3.42
    					
    					    					    					
    					    Fibre
    					    g
    					    10.7
    					
    					    					    					
    					    Colesterolo
    					    mg
    					    61
    					
    					    					    					
    					    Sodio
    					    mg
    					    675
    					
    					    				
    			
                            
													


						
							
							

							
								

																	Spaghetti 5 cereali
								
								
								
																	320
									g
																

								

							
								

																	Tonno
								
								
								rosso fresco
																	400
									g
																

								

							
								

																	Erbette
								
								
								amare
																	120
									g
																

								

							
								

																	Pomodorini ciliegino
								
								
								
																	160
									g
																

								

							
								

																	Pomodorini gialli
								
								
								
																	160
									g
																

								

							
								

																	Vino bianco
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Menta
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta al tonno, erbette e pomodorini come prima cosa tritate l'aglio (se volete prima potete togliere l'anima) 1 e il peperoncino 2. Poi lavate i pomodorini e tagliateli a metà 3. 
									

								

															

																		
																															
											
										
																														
																		A questo punto tagliate il tonno a cubetti 4; lavate bene, asciugate e tagliate grossolanamente le erbette amare 5. Versate un filo d'olio in un tegame, unite aglio e peperoncino 6. Lasciate soffriggere dolcemente, 
									

								

															

																		
																															
											
										
																														
																		poi unite i pomodorini 7. Mescolate per farli insaporire e dopo un paio di minuti unite anche i cubetti di tonno 8. Mescolate per bene e aggiungete le erbette 9. 
									

								

															

																		
																															
											
										
																														
																		Alzate la fiamma e sfumate con il vino bianco 10. Nel frattempo tritate grossolanamente qualche fogliolina di menta 11 e unitele al condimento 12. Abbassate la fiamma e lasciate cuocere per una decina di minuti. 
									

								

															

																		
																															
											
										
																														
																		Nel frattempo cuocete la pasta in abbondante acqua bollente, salata a piacere 13. Scolatela al dente direttamente nel tegame con il condimento, unite un mestolino d'acqua di cottura 14, saltate ancora per 1-2 minuti in modo da completare la cottura e impiattate 15. Servite la pasta al tonno, erbette e pomodorini ancora calda. 
									

								

							
					    