Difficoltà: Facile
L’abbiamo fatto di zucchine, broccoli, peperoni e barbabietole, senza contare frutta secca ed erbe aromatiche… ora, con l’arrivo dell’estate, non potevamo non farlo di melanzane! Di cosa stiamo parlando? Ma del pesto ovviamente! Il pesto di melanzane è una salsa gustosa preparata con mandorle, formaggio grattugiato e olio extravergine, con l’aggiunta di scorza di limone e foglioline di menta per donare un tocco di freschezza e leggerezza. La consistenza grossolana delle mandorle parzialmente tritate contrasta piacevolmente con la cremosità della purea di melanzane, che vengono esaltate e valorizzate dai sapori semplici ma decisi di questa preparazione! Provate il pesto di melanzane con la pasta, sopra i crostini o addirittura in un panino… persino i bambini più diffidenti non sapranno resistere alle melanzane in questa versione!


												
						
						

														INGREDIENTI
							
							                            
                                
    								
    									
    										
    										257
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    257
    					
    					    					    					
    					    Carboidrati
    					    g
    					    8
    					
    					    					    					
    					      di cui zuccheri
    					    g
    					    8
    					
    					    					    					
    					    Proteine
    					    g
    					    7
    					
    					    					    					
    					    Grassi
    					    g
    					    21.9
    					
    					    					    					
    					      di cui saturi
    					    g
    					    3.4
    					
    					    					    					
    					    Fibre
    					    g
    					    8.8
    					
    					    					    					
    					    Colesterolo
    					    mg
    					    5
    					
    					    					    					
    					    Sodio
    					    mg
    					    392
    					
    					    				
    			
                            
													


						
							
														Ingredienti per circa 600 g di pesto
							

							
								

																	Melanzane
								
								
								
																	1
									kg
																

								

							
								

																	Mandorle pelate
								
								
								
																	60
									g
																

								

							
								

																	Grana Padano DOP
								
								
								grattugiato
																	20
									g
																

								

							
								

																	Olio extravergine d'oliva
								
								
								 
																	50
									g
																

								

							
								

																	Scorza di limone
								
								
								 
																	1
									
																

								

							
								

																	Menta
								
								
								 
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pesto di melanzane, per prima cosa lavate e asciugate le melanzane, poi disponetele su una leccarda foderata con carta forno 1, bucatele con i rebbi di una forchetta e fate cuocere in forno ventilato preriscaldato a 220° per 45-50 minuti. Trascorso il tempo di cottura, estraete le melanzane dal forno e lasciatele intiepidire sopra la teglia 2. Quando si saranno intiepidite, eliminate l’estremità superiore e tagliatele a metà 3,
									

								

															

																		
																															
											
										
																														
																		poi prelevate la polpa contenuta al loro interno con l’aiuto di un cucchiaio 4. Posizionate la polpa ottenuta in un colino a maglie strette, apoggiate il colino sopra una ciotola e premete con una forchetta o col dorso di un cucchiaio 5 per far perdere loro l’acqua di vegetazione 6.
									

								

															

																		
																															
											
										
																														
																		A questo punto trasferite la polpa delle melanzane in un mixer dotato di lame; aggiungete le mandorle 7, il grana grattugiato 8, la scorza di limone grattugiata 9,
									

								

															

																		
																															
											
										
																														
																		e l’olio extravergine di oliva 10, poi aggiustate di sale e di pepe. Azionate il mixer e frullate per circa un minuto, fino ad ottenere una purea densa e cremosa, anche se non del tutto omogenea per la presenza delle mandorle parzialmente tritate che aggiungeranno una nota di croccantezza. In ultimo, aggiungete le foglioline di menta tritate grossolanamente col coltello 11 e mescolate. Il vostro pesto di melanzane è pronto per essere utilizzato 12!
									

								

							
					    