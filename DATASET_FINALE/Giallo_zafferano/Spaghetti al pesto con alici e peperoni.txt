Difficoltà: Facile
Ad ogni stagione gli orti cambiano scenario, offrendo colori, profumi e sapori sempre diversi. Settembre porta sulle nostre già qualche ingrediente autunnale, ma ci invita a gustare ancora alcuni prodotti tipicamente estivi, come il basilico e i peperoni! Per impiegarli nel migliore dei modi, vi invitiamo a tuffarli in uno squisito primo piatto: gli spaghetti al pesto con alici e peperoni! Un primo piatto che rivisita il pesto alla genovese e la pasta ai peperoni, combinandoli insieme... anzi stravolgendoli! Con l’aggiunta dei filetti di alici sott’olio, questi spaghetti diventano un piatto che parla chiaro: il sapore intenso la fa da padrone! Quindi se siete degli inguaribili sostenitori della spaghettata quella da preparare agli amici per una allegra cena in compagnia, non abbiate dubbi: questi spaghetti al pesto con alici e peperoni saranno talmente graditi che torneranno a farvi compagnia molto volentieri e a quel punto potrete proporre loro altri stuzzicanti piatti come la pasta con pesto e tonno fresco, una fresca variante!


						
						

														INGREDIENTI
							
							                            
                                
    								
    									
    										
    										598
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    598
    					
    					    					    					
    					    Carboidrati
    					    g
    					    66.7
    					
    					    					    					
    					      di cui zuccheri
    					    g
    					    5.4
    					
    					    					    					
    					    Proteine
    					    g
    					    18.9
    					
    					    					    					
    					    Grassi
    					    g
    					    28.5
    					
    					    					    					
    					      di cui saturi
    					    g
    					    6.05
    					
    					    					    					
    					    Fibre
    					    g
    					    4.2
    					
    					    					    					
    					    Colesterolo
    					    mg
    					    98
    					
    					    					    					
    					    Sodio
    					    mg
    					    397
    					
    					    				
    			
                            
													


						
														
							
							

							
								

																	Spaghetti alla Chitarra all'uovo
								
								
								
																	320
									g
																

								

							
								

																	Acciughe sott'olio
								
								
								sgocciolate
																	40
									g
																

								

							
								

																	Olio extravergine d'oliva
								
								
								
																	25
									g
																

								

							
								

																	Peperoni rossi
								
								
								(già puliti)
																	125
									g
																

								

							
								

																	Peperoni gialli
								
								
								(già puliti)
																	125
									g
																

								

							
								

																	Mandorle in scaglie
								
								
								
																	15
									g
																

								

							
								

																	Aglio
								
								
								
																	½
									spicchio
																

								

							
														
							
						
														
							
														per il pesto
							

							
								

																	Aglio
								
								
								mezzo spicchio
																	
									
																

								

							
								

																	Basilico
								
								
								
																	25
									g
																

								

							
								

																	Parmigiano Reggiano DOP
								
								
								grattugiato
																	35
									g
																

								

							
								

																	Pecorino
								
								
								grattugiato
																	15
									g
																

								

							
								

																	Sale grosso
								
								
								
																	1
									pizzico
																

								

							
								

																	Olio extravergine d'oliva
								
								
								
																	50
									g
																

								

							
								

																	Pinoli
								
								
								
																	4
									g
																

								

							
								

																	Mandorle
								
								
								
																	4
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti al pesto con alici e peperoni cominciate dalla preparazione del pesto. Staccate tutte le foglioline di basilico e sciacquatele delicatamente, mettendole in un recipiente pieno d’acqua fredda 1, poi scolatele in un colapasta e sistematele su un canovaccio pulito, tamponandole sempre delicatamente 2 in questo modo le asciugherete senza rovinarle. In un mixer versate le foglie di basilico, i pinoli, le mandorle a lamelle, lo spicchio d’aglio già mondato e l’olio extravergine d’oliva 3.
									

								

															

																		
																															
											
										
																														
																		Poi aggiungete anche parmigiano e pecorino romano grattugiato 4, e cominciate a frullare. Per ottenere un verde brillante frullate ad alta velocità ma in maniera discontinua fin quando non avrete ottenuto la giusta consistenza: omogenea e non troppo densa 5. Infine versate il pesto in un recipiente, coprite con pellicola e lasciate in frigorifero 6.
									

								

															

																		
																															
											
										
																														
																		Dopo aver lavato i peperoni privateli delle due estremità 7, poi tagliateli a metà ed eliminate i semini interni, il picciolo centrale e i filamenti bianchi 8, dopodiché tagliate a bastoncini molto sottili in questo modo i peperoni cuoceranno in breve tempo 9.
									

								

															

																		
																															
											
										
																														
																		In un tegame lasciate insaporire uno spicchio d’aglio insieme all’olio e aggiungete i filetti di alici 10, aiutatevi con una spatola a mescolare, in questo modo i filetti si scioglieranno grazie all’alta temperatura 11. Non appena i filetti si saranno completamente sfaldati eliminate lo spicchio d’aglio 12
									

								

															

																		
																															
											
										
																														
																		e versate i peperoni tagliati a listarelle 13, lasciateli insaporire qualche istante e poi coprite con un coperchio facendoli cuocere a fiamma dolce per 15-20 minuti; aggiungete qualche cucchiaio d’acqua se fosse necessario 14. In una piccola padella antiaderente, e senza alcun condimento, versate le mandorle a lamella 15
									

								

															

																		
																															
											
										
																														
																		e lasciatele scottare a fiamma vivace mescolando di continuo, in questo modo eviterete che brucino diventando così amare 16. Cuocete la pasta in abbondante acqua bollente e salata 17 e quando mancheranno 2-3 minuti dalla fine della cottura scolatela direttamente nel tegame del sugo 18.
									

								

															

																		
																															
											
										
																														
																		Aggiungete un po’ di acqua della pasta per continuare a cuocere gli spaghetti 19 e non appena saranno cotti al punto giusto spegnete la fiamma e aggiungete il pesto 20, infine amalgamate per bene il tutto 21.
									

								

															

																		
																															
											
										
																														
																		Impiattate i vostri spaghetti e guarnite con dei filetti di alici arrotolati come delle roselline e le lamelle di mandorle tostate 22 per finire del basilico 23 e i vostri spaghetti al pesto con alici e peperoni sono pronti: gustateli subito 24!
									

								

							
					    