Difficoltà: Molto facile
Il risolatte è un dolce al cucchiaio senza tempo, buono e genuino. Chi lo assaggia viene riportato all'istante all'infanzia, perché questo dessert sa proprio di casa: il riso viene cotto dolcemente con acqua e latte e impreziosito da aromi come la vaniglia o spezie come la cannella. A questa ricetta antica abbiamo aggiunto un tocco in più, croccante e goloso: friabili biscotti in briciole e qualche mirtillo per rendere il risolatte ancora più speciale. Un abbinamento irresistibile che vi farà amare il risolatte e biscotti al primo assaggio!


						
						

														INGREDIENTI
							
							                            
                                
    								
    									
    										
    										352
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    352
    					
    					    					    					
    					    Carboidrati
    					    g
    					    65.3
    					
    					    					    					
    					      di cui zuccheri
    					    g
    					    34
    					
    					    					    					
    					    Proteine
    					    g
    					    6.1
    					
    					    					    					
    					    Grassi
    					    g
    					    7.4
    					
    					    					    					
    					      di cui saturi
    					    g
    					    2.26
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    9
    					
    					    					    					
    					    Sodio
    					    mg
    					    578
    					
    					    				
    			
                            
													


						
														
							
														Ingredienti per 4 porzioni
							

							
								

																	Riso vialone nano
								
								
								
																	200
									g
																

								

							
								

																	Latte intero
								
								
								
																	500
									g
																

								

							
								

																	Acqua
								
								
								
																	500
									g
																

								

							
								

																	Zucchero
								
								
								
																	150
									g
																

								

							
								

																	Baccello di vaniglia
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per guarnire
							

							
								

																	Biscotti
								
								
								
																	75
									g
																

								

							
								

																	Mirtilli
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risolatte e biscotti versate l’acqua in un tegame capiente, aggiungete il riso 1 e un pizzico di sale 2. Portate a bollore a fuoco basso per circa 15 minuti o finché non si sarà assorbita tutta l’acqua. Ora versate lo zucchero 3, 
									

								

															

																		
																															
											
										
																														
																		il latte 4, i semi del baccello di vaniglia 5 e la bacca intera svuotata 6. Mescolate con un cucchiaio di legno. Lasciate andare a fuoco molto lento per circa 35 minuti. 
									

								

															

																		
																															
											
										
																														
																		Il risultato deve essere cremoso e il riso dovrà risultare cotto. Togliete la bacca 7 e versate il risolatte in 4 ciotoline da 12 cm di diametro e 7 cm di altezza 8. Abbiate cura di versare il riso ben caldo. Lasciate raffreddare a temperatura ambiente e poi trasferite in frigo fino a quando non si sarà rassodato, ci vorranno circa 2 ore. Trascorso questo tempo sbriciolate grossolanamente con le mani i biscotti 9.
									

								

															

																		
																															
											
										
																														
																		Distribuiteli su ciascuna coppetta di risolatte 10, decorate con qualche mirtillo 11, delle foglioline di menta fresca e servite 12.
									

								

							
					    