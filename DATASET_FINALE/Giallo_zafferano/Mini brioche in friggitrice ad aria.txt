Difficoltà: Media
Se siete amanti della colazione le mini brioche in friggitrice ad aria sono una ricetta che apprezzerete sicuramente! Molto più semplici dei classici croissant, non prevedono infatti una sfogliatura articolata, ma un impasto facile da realizzare e con dei tempi di lievitazione contenuti. Otterrete dei panini a forma di cornetto esternamente fragranti e dall'interno soffice. Il loro gusto neutro, si presta a tantissime farciture, sia dolci che salate! Potrete arricchirli con confettura, cioccolato, crema alle nocciole o al pistacchio, gustarli da soli o farcirli con salumi e formaggi! Qualunque sia il ripieno che sceglierete il successo di queste brioche è garantito! 


						
						

														INGREDIENTI
							
													


						
														
							
														per 12 mini brioche
							

							
								

																	Farina Manitoba
								
								
								
																	75
									g
																

								

							
								

																	Farina 00
								
								
								
																	175
									g
																

								

							
								

																	Lievito di birra fresco
								
								
								
																	3,5
									g
																

								

							
								

																	Burro
								
								
								
																	25
									g
																

								

							
								

																	Sale fino
								
								
								
																	3,5
									g
																

								

							
								

																	Latte intero
								
								
								(a temperatura ambiente)
																	150
									g
																

								

							
								

																	Zucchero
								
								
								
																	30
									g
																

								

							
														
							
						
														
							
														per spennellare
							

							
								

																	Uova
								
								
								
																	1
									
																

								

							
								

																	Latte intero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le mini brioche in friggitrice ad aria come prima cosa sciogliete il burro e lasciatelo intiepidire. Poi iniziate a realizzare l'impasto: in una ciotola versate le due farine 1, lo zucchero 2 e il lievito di birra sbriciolato 3.
									

								

															

																		
																																											
											
										
																						
											
										
																						
											
										
																																										
																		Unite anche il latte 4 e mescolate gli ingredienti con un tarocco 5, poi impastate con le mani 6. 
									

								

															

																		
																																											
											
										
																						
											
										
																						
											
										
																																										
																		Quando gli ingredienti saranno ben amalgamati aggiungete il burro ormai a temperatura ambiente 7 e impastate sempre nella ciotola sino a che non sarà assorbito. In ulltimo aggiungete il sale 8 e impastate ancora. Trasferite l'impasto su un piano e lavoratelo per circa 10 minuti 9, sino a che non sarà liscio.
									

								

															

																		
																																											
											
										
																						
											
										
																						
											
										
																																										
																		Formate una palla pirlando l'impasto e trasferitela in una ciotola 10. Coprite con pellicola 11 e lasciate lievitare per 2 ore, in forno spento solo con la luce accesa, sino a che non avrà raddoppiato il suo volume 12.
									

								

															

																		
																																											
											
										
																						
											
										
																						
											
										
																																										
																		Una volta che avrà lievitato, trasferite l'impasto su un piano e appiattitelo con le mani 13. Stendetelo poi con un mattarello sino ad ottenere un rettangolo 14 e rifilate i bordi se impreciso 15. 
									

								

															

																		
																																											
											
										
																						
											
										
																						
											
										
																																										
																		Considerate che il rettangolo finale dovrà essere grande 42x28 cm 16. Praticate un segno su entrambi i lati più lunghi del rettangolo ogni 7 cm 17, poi utilizzando una rotella tagliapasta utilizzateli per ricavare 12 triangoli con una base da 7 cm 18.
									

								

															

																		
																																											
											
										
																						
											
										
																						
											
										
																																										
																		Partendo dal lato più largo iniziate ad arrotolare le brioche, tirando delicatamente la punta in modo da allungarla 19. Proseguite in questo modo stringendo delicatamente 20, in modo da avere la chiusura rivolta verso il basso. Trasferite man mano le brioche su dei quadrati di carta forno e posizionateli su una teglia o un vassoio 21. Lasciate lievitare le brioche in forno spento, solo con luce accesa, per circa 30 minuti.
									

								

															

																		
																																											
											
										
																						
											
										
																						
											
										
																																										
																		Quando le brioche avranno lievitato 22 sbattete l'uovo insieme al latte 23 e utilizzatelo per spennellare le prime 4 brioche 24. 
									

								

															

																		
																																											
											
										
																						
											
										
																						
											
										
																																										
																		Trasferitele quindi all'interno del cestello della friggitrice ad aria 25 e riponete le altre in frigorifero. Cuocete le brioche nella friggitrice ad aria a 150° per 13 minuti. Poi sfornatele 26 e proseguite con la cottura delle altre spennellandole di volta in volta, quindi servitele 27.
									

								

							
					    