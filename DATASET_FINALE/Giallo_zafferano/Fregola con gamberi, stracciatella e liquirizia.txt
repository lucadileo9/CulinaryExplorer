Difficoltà: Media
La fregola (o frègula in sardo) è protagonista di molte ricette della cucina sarda, soprattutto quella marinara. Lo chef Roberto Paddeu rende omaggio alla sua terra con una versione sfiziosa e raffinata: fregola con gamberi, stracciatella e liquirizia! Questo particolare formato di pasta viene risottato con un fumetto di crostacei realizzato con le teste dei gamberi, un metodo ideale per ottenere primi piatti cremosi e ricchi di sapore. Il tocco gourmet però arriva alla fine: stracciatella fresca, gamberi rossi crudi e polvere di liquirizia, per una piacevole nota balsamica. Innovativa ma al tempo stesso ispirata alla tradizione, la fregola con gamberi, stracciatella e liquirizia racchiude l’essenza mediterranea della Sardegna!


						
						

														INGREDIENTI
							
													


						
														
							
							

							
								

																	Fregola
								
								
								
																	200
									g
																

								

							
								

																	Gamberi
								
								
								rossi
																	200
									g
																

								

							
								

																	Stracciatella
								
								
								
																	
									q.b.
																

								

							
								

																	Liquirizia in polvere
								
								
								
																	3
									g
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il fumetto di gamberi
							

							
								

																	Pomodorini datterini
								
								
								
																	200
									g
																

								

							
								

																	Cipolle
								
								
								
																	100
									g
																

								

							
								

																	Sedano
								
								
								
																	100
									g
																

								

							
								

																	Carote
								
								
								
																	100
									g
																

								

							
								

																	Ghiaccio
								
								
								
																	
									q.b.
																

								

							
								

																	Acqua
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la fregola con gamberi, stracciatella e liquirizia per prima cosa occupatevi della pulizia dei gamberi rossi: staccate la testa dal corpo 1 e conservate le teste. Rimuovete il carapace, la coda e le zampe, poi incidete il dorso con la punta di un coltello ed eliminate l’intestino 2. Riponete i gamberi puliti in frigorifero e tenete da parte le teste 3.
									

								

															

																		
																																											
											
										
																						
											
										
																						
											
										
																																										
																		Passate al fondo di cottura: scaldate un giro d’olio in un tegame, poi aggiungete la cipolla 4, il sedano 5 e le carote 6 che avrete precedentemente tagliato grossolanamente a pezzetti.
									

								

															

																		
																																											
											
										
																						
											
										
																						
											
										
																																										
																		Fate rosolare le verdure mescolando spesso 7, poi unite le teste dei gamberi 8. Continuate a rosolare per qualche minuto schiacciando le teste con il mestolo per far uscire tutti i succhi 9.
									

								

															

																		
																																											
											
										
																						
											
										
																						
											
										
																																										
																		A questo punto aggiungete i pomodorini tagliati a metà 10 e mescolate. Versate il ghiaccio 11 e coprite con l’acqua 12.
									

								

															

																		
																																											
											
										
																						
											
										
																						
											
										
																																										
																		Abbassate il fuoco e lasciate cuocere per 40 minuti 13. Trascorso questo tempo filtrate il brodo 14 e tenete in caldo il liquido ottenuto 15.
									

								

															

																		
																																											
											
										
																						
											
										
																						
											
										
																																										
																		Versate la fregola in un tegame 16 e tostatela a secco, mescolando continuamente 17. Quando toccando la fregola con le mani sentirete che è calda aggiungete un mestolo di fumetto 18. Proseguite la cottura in questo modo, avendo cura di aspettare che il liquido sia stato assorbito prima di versarne altro; ci vorranno circa 12 minuti.
									

								

															

																		
																															
											
										
																														
																		Una volta che la fregola sarà cotta, spegnete il fuoco e mantecate con un filo d’olio 19, poi profumate con qualche fogliolina di basilico spezzettata con le mani 20. Mescolate bene 21.
									

								

															

																		
																																											
											
										
																						
											
										
																						
											
										
																																										
																		Lasciate riposare la fregola e nel frattempo condite i gamberi crudi con olio e sale 22. Siete pronti per impiattare: guarnite la fregola con un ciuffo di stracciatella 23, poi spolverizzate con della polvere di liquirizia 24.
									

								

															

																		
																																											
											
										
																						
											
										
																						
											
										
																																										
																		Infine aggiungete i gamberi crudi 25 e qualche fogliolina di basilico 26. La vostra fregola con gamberi, stracciatella e liquirizia è pronta per essere servita 27!
									

								

							
					    