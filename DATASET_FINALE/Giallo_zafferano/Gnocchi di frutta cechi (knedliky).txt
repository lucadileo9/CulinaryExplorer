Difficoltà: Media
Gli gnocchi rappresentano un simbolo della cucina italiana, ma forse non tutti sanno che sono molto diffusi anche in Repubblica Ceca! Oggi vi presentiamo gli gnocchi di frutta cechi, o knedliky, una variante dolce e decisamente originale. L’impasto è realizzato con la ricotta, a differenza della nostra classica ricetta a base di patate, e nasconde un cuore di frutta fresca: in questo caso abbiamo scelto le susine, ma si possono utilizzare anche albicocche, fragole o persino il cioccolato. Nonostante siano guarniti con burro fuso e zucchero a velo, gli gnocchi di frutta cechi sono solitamente consumati come piatto principale ma saranno ottimi anche come dessert. Non vi resta quindi che assaggiare i knedliky e decidere come servirli!


						
						

														INGREDIENTI
							
													


						
														
							
														Per 10 gnocchi
							

							
								

																	Susine
								
								
								
																	10
									
																

								

							
								

																	Farina 00
								
								
								
																	200
									g
																

								

							
								

																	Ricotta vaccina
								
								
								
																	125
									g
																

								

							
								

																	Burro
								
								
								
																	25
									g
																

								

							
								

																	Tuorli
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
								

																	Zucchero
								
								
								per farcire
																	
									q.b.
																

								

							
														
							
						
														
							
														Per guarnire
							

							
								

																	Burro
								
								
								
																	
									q.b.
																

								

							
								

																	Ricotta vaccina
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
								

																	Semi di papavero
								
								
								da macinare
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare gli gnocchi di frutta cechi (knedliky) per prima cosa sciogliete il burro in un pentolino e lasciatelo raffreddare 1. Nel frattempo versate la farina in una ciotola insieme al tuorlo 2 e alla ricotta 3.
									

								

															

																		
																																											
											
										
																						
											
										
																						
											
										
																																										
																		Aggiungete un pizzico di sale 4 e cominciate ad amalgamare gli ingredienti con un cucchiaio di legno, poi unite il burro fuso 5 e continuate a mescolare. Trasferite il composto sul piano di lavoro infarinato e impastate per 5 minuti fino ad ottenere una palla soda e liscia 6. Se il composto dovesse risultare troppo liquido potete aggiungere un po’ di farina, in caso contrario un goccio di latte.
									

								

															

																		
																																											
											
										
																						
											
										
																						
											
										
																																										
																		Infarinate il piano di lavoro e dividete l’impasto a metà, poi formate 2 filoncini 7. Dividete ciascun filoncino in 5 parti 8 e formate delle palline 9.
									

								

															

																		
																																											
											
										
																						
											
										
																						
											
										
																																										
																		A questo punto lavate le susine, praticate un taglio su un lato 10 ed estraete il nocciolo, mantenendo il resto del frutto intero 11. Riempite la cavità centrale con un cucchiaino di zucchero 12, poi richiudete il frutto. 
									

								

															

																		
																																											
											
										
																						
											
										
																						
											
										
																																										
																		Riprendete le palline di impasto e stendetele con le dita per creare dei dischi di spessore uniforme 13. Avvolgete il disco di impasto intorno alla susina 14 fino a ricoprirla interamente 15.
									

								

															

																		
																																											
											
										
																						
											
										
																						
											
										
																																										
																		Roteate la palla sul piano di lavoro per renderla liscia e uniforme 16. Mentre ripetete la stessa operazione con il resto delle susine portate a bollore una pentola di acqua leggermente salata. Immergete gli gnocchi con l’aiuto di una schiumarola 17 e fate sobbollire per circa 5 minuti, senza mai mescolare. Quando verranno a galla scolate gli gnocchi e trasferiteli su carta assorbente 18.
									

								

															

																		
																																											
											
										
																						
											
										
																						
											
										
																																										
																		Guarnite i knedliky con burro fuso a piacere 19, un po' di ricotta spezzettata, semi di papavero macinati 20 e zucchero a velo 21: i vostri gnocchi di frutta cechi sono pronti per essere gustati!
									

								

							
					    