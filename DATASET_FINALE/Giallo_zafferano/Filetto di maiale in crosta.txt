Difficoltà: Difficile
Raffinato, succulento e dall’aspetto accattivante, cos’altro si può chiedere a questo filetto di maiale in crosta? Questo secondo piatto di carne è una ricetta classica che conosce altre gustose varianti, come il filetto in crosta o il cuore di scamone in crosta con lardo e porcini, e rappresenta la pietanza ideale per le occasioni speciali, che sia un anniversario o una ricorrenza, coccolare il palato degli ospiti (e il vostro) è un doveroso must. La crosta croccante e appetitosa che avvolge il tenero filetto è un involucro bello da vedere e buono da mangiare, il giusto tocco sfizioso da concedersi una volta ogni tanto. La scelta di un piatto più elaborato e dalla lunga preparazione è un modo antico per dedicare tempo alle persone care, a partire dalla realizzazione in cucina di piatti più ricercati come questo. Una volta portato in tavola, il filetto di maiale in crosta sarà accolto con plausi e complimenti per lo chef, una soddisfazione a cui non si può rinunciare!


						
						

														INGREDIENTI
							
							                            
                                
    								
    									
    										
    										876
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    876
    					
    					    					    					
    					    Carboidrati
    					    g
    					    43
    					
    					    					    					
    					      di cui zuccheri
    					    g
    					    2.4
    					
    					    					    					
    					    Proteine
    					    g
    					    53.5
    					
    					    					    					
    					    Grassi
    					    g
    					    54.4
    					
    					    					    					
    					      di cui saturi
    					    g
    					    24.06
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    248
    					
    					    					    					
    					    Sodio
    					    mg
    					    687
    					
    					    				
    			
                            
													


						
														
							
														Ingredienti per la pasta brisé
							

							
								

																	Farina 00
								
								
								
																	200
									g
																

								

							
								

																	Burro
								
								
								freddo
																	100
									g
																

								

							
								

																	Acqua
								
								
								fredda
																	50
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per il filetto
							

							
								

																	Filetto di maiale
								
								
								
																	540
									g
																

								

							
								

																	Pancetta dolce
								
								
								tesa
																	60
									g
																

								

							
								

																	Senape di Digione
								
								
								
																	30
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Rosmarino
								
								
								
																	2
									rametti
																

								

							
								

																	Aglio
								
								
								
																	1
									spicchio
																

								

							
														
							
						
														
							
														per spennellare
							

							
								

																	Uova
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il filetto di maiale in crosta, per prima cosa preparate la pasta brisé: versate nel mixer la farina, il burro a pezzi freddo di frigo, un pizzico di sale 1 e frullate il tutto, fino ad ottenere un composto dalla consistenza farinosa 2. Trasferite il composto su una spianatoia e formate la classica fontana, impastate velocemente aggiungendo poco alla volta l'acqua fredda 3.
									

								

															

																		
																															
											
										
																														
																		Impastate velocemente 4 cercando però di non surriscaldare troppo l'impasto, e lavoratelo fino a renderlo compatto e sodo 5. Una volta pronta, avvolgete la pasta brisé in un foglio di pellicola da cucina e lasciatela riposare in frigo per almeno 30 minuti. Ora prendete il filetto di maiale, tagliate via eventuali parti grasse e ripiegate le estremità più sottili 6.
									

								

															

																		
																															
											
										
																														
																		Legate il filetto con lo spago 7, per avere maggiori dettagli su questo procedimento potete consultare la nostra scheda come legare l’arrosto. Salate 8 e pepate il filetto, quindi scaldate l’olio di oliva in padella con lo spicchio di aglio sbucciato e il rosmarino, e adagiate il filetto sulla padella ben calda 9.
									

								

															

																		
																															
											
										
																														
																		Fatelo rosolare bene su tutti i lati per sigillare meglio la carne, avendo cura di non punzecchiare la superficie che provocherebbe la fuoriuscita di liquidi 10. Una volta che il filetto di maiale sarà ben rosolato, adagiatelo su un piatto 11 e lasciatelo raffreddare. Ora recuperate la vostra pasta brisé, infarinatela leggermente 12
									

								

															

																		
																															
											
										
																														
																		e stendetela su una spianatoia fino ad ottenere una sfoglia spessa circa 3-4 mm 13. Adagiate le fettine di pancetta sulla sfoglia sovrapponendole leggermente 14. Tagliate lo spago che avvolge il filetto 15,
									

								

															

																		
																															
											
										
																														
																		spennellate la senape sulla superficie per insaporirlo 16 e adagiatelo al centro della sfoglia 17. Sollevate le fettine di pancetta per ricoprire completamente il filetto 18.
									

								

															

																		
																															
											
										
																														
																		A questo punto ripiegate anche la sfoglia per avvolgere tutto il filetto 19 e sigillate le estremità pressando la pasta con le dita 20. Iniziate a preriscaldare il forno in modalità statica a 180°, poi adagiate il filetto su una teglia rivestita con carta forno, spennellate la superficie con l’uovo sbattuto 21
									

								

															

																		
																															
											
										
																														
																		e incidetela con il coltello realizzando dei tagli obliqui decorativi 22. Cuocete il filetto di maiale in crosta a 180° per 30 minuti, poi proseguite la cottura al grill per 5 minuti o fino a quando l'involucro non comincerà a dorarsi. A cottura ultimata, sfornate la carne 23 e servitela tagliata a fette accompagnandola con la senape 24.
									

								

							
					    