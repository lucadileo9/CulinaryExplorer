Difficoltà: Facile
Il filetto con porcini e tartufo è un secondo piatto raffinato, ideale da preparare se avete ospiti e volete stupirli, magari dopo un cremoso risotto al tartufo o delle fettuccine come primo piatto!
Il filetto con porcini e tartufo è un secondo piatto autunnale, che si prepara in pochi minuti e vi permette di portare in tavola un piatto da gourmet.
In questa ricetta, il filetto di manzo viene esaltato dall'accompagnamento con i funghi porcini, e le scaglie di tartufo donano alla preparazione un sapore e un'aroma davvero particolari.


												
						
						

														INGREDIENTI
							
							                            
                                
    								
    									
    										
    										445
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    445
    					
    					    					    					
    					    Carboidrati
    					    g
    					    2.4
    					
    					    					    					
    					      di cui zuccheri
    					    g
    					    2.2
    					
    					    					    					
    					    Proteine
    					    g
    					    56.3
    					
    					    					    					
    					    Grassi
    					    g
    					    23.4
    					
    					    					    					
    					      di cui saturi
    					    g
    					    5.82
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    150
    					
    					    					    					
    					    Sodio
    					    mg
    					    460
    					
    					    				
    			
                            
													


						
							
							

							
								

																	Funghi porcini
								
								
								
																	500
									g
																

								

							
								

																	Tartufi neri
								
								
								
																	8
									g
																

								

							
								

																	Filetto di manzo
								
								
								(4 filetti)
																	1
									kg
																

								

							
								

																	Prezzemolo
								
								
								da tritare
																	15
									g
																

								

							
								

																	Aglio
								
								
								
																	2
									spicchi
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	5
									cucchiai
																

								

							
								

																	Songino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il filetto con porcini e tartufo pulite per bene i funghi porcini, quindi tagliateli a fette orizzontalmente 1.  In una padella antiaderente ponete 3 cucchiai di olio extravergine di oliva e fate imbiondire due spicchi d’aglio schiacciato 2, poi aggiungete i funghi porcini e fateli cuocere a fuoco moderato per 7-8 minuti 3.
									

								

															

																		
																															
											
										
																														
																		Aggiustate di sale e pepe 4; non appena i funghi si saranno ammorbiditi, unite il prezzemolo tritato 5, mescolate bene e spegnete il fuoco. Infine grattugiate qualche scaglia di tartufo 6,
									

								

															

																		
																															
											
										
																														
																		coprite il tutto con un coperchio e mettetelo da parte 7. Ora occupatevi della carne: legate tutt'intorno ogni filetto di manzo con dello spago da cucina, per manenerne la forma durante la cottura 8, poi versate un filo d'olio in una padella antiaderente 9,
									

								

															

																		
																															
											
										
																														
																		dove porrete a rosolare la carne 10. I filetti dovranno cuocere circa 5 minuti per ogni lato, a fuoco vivo (aiutatevi con una pinza da cucina o una forchetta per girarli) 11. Verso metà cottura insaporite i filetti aggiungendo un pizzico di sale; quando la carne sarà cotta, guarnite con una grattugiata di tartufo 12.
									

								

															

																		
																															
											
										
																														
																		Ora che i filetti sono pronti 13 iniziate ad impiattare: prendete un piatto da portata e mettetevi del songino precedentemente mondato e lavato, adagiatevi sopra i filetti e a lato i funghi porcini 14. Ultimate il tutto con una grattugiata di tartufo 15: il vostro filetto con porcini e tartufo è pronto per essere servito in tavola!
									

								

							
					    