Difficoltà: Molto facile
E' meglio utilizzare l'olio o il burro? L'eterno dilemma di chi si mette ai fornelli. Partendo dal presupposto che per una dieta equilibrata tutti gli alimenti sono importanti, ma assunti nelle giuste dosi, oggi vi proponiamo un'alternativa per le vostre preparazioni dolci: il plumcake all'olio, realizzato sostituendo nell'impasto il burro con l'olio d'oliva. Il risultato sarà un dolce soffice e profumato all'arancia, ideale per la prima colazione, ottenuto con una doppia cottura. Proprio per favorire la crescita del plumcake in forno, si procede ad ua cottura a bagnomaria di tutti gli ingredienti in modo che vengano lavorati ad una stessa temperatura: così otterrete un composto spumoso e dopo la cottura, un plumcake dalla morbidezza irresistibile!


												
						
						

														INGREDIENTI
							
							                            
                                
    								
    									
    										
    										775
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    775
    					
    					    					    					
    					    Carboidrati
    					    g
    					    122.2
    					
    					    					    					
    					      di cui zuccheri
    					    g
    					    43.9
    					
    					    					    					
    					    Proteine
    					    g
    					    16.8
    					
    					    					    					
    					    Grassi
    					    g
    					    24.4
    					
    					    					    					
    					      di cui saturi
    					    g
    					    4.38
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    153
    					
    					    					    					
    					    Sodio
    					    mg
    					    160
    					
    					    				
    			
                            
													


						
							
														Ingredienti per uno stampo 30x11
							

							
								

																	Olio extravergine d'oliva
								
								
								
																	160
									ml
																

								

							
								

																	Farina
								
								
								
																	410
									g
																

								

							
								

																	Zucchero
								
								
								
																	300
									g
																

								

							
								

																	Uova
								
								
								(medie)
																	6
									
																

								

							
								

																	Scorza d'arancia
								
								
								(non trattata)
																	2
									
																

								

							
								

																	Succo d'arancia
								
								
								
																	100
									ml
																

								

							
								

																	Lievito in polvere per dolci
								
								
								
																	10
									g
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il plumcake all'olio iniziate grattugiando la scorza delle arance 1, poi spremete 100 ml di succo e filtratelo con un colino (2-3).
									

								

															

																		
																															
											
										
																														
																		In una bastardella (o in una ciotola o pentola di alluminio capiente) versate le uova intere e il succo di arancia 4, poi la scorza e un pizzico di sale 5. Unite anche lo zucchero 6
									

								

															

																		
																															
											
										
																														
																		e ponete la basterdella su un tegame capiente riempito di acqua 7: l'acqua del tegame non dovrà toccare il fondo della bastardella. Accendete il fuoco medio e iniziate a mescolare gli ingredienti con una frusta. La temperatura non dovrà superare i 40°: potete misurare la temperatura con un termometro per alimenti 8. Raggiunti i 40°, versate il composto in una planetaria 9 (oppure utilizzate una ciotola e uno sbattitore elettrico), montate la frusta e iniziate a lavorare il composto per almeno 15 minuti.
									

								

															

																		
																															
											
										
																														
																		In una ciotola versate 300 gr di farina setacciata insieme al lievito 10; versatela nella planetaria poco alla volta 11 e quando si sarà incorporata, versate l'olio a filo nel composto, in 4 volte 12.
									

								

															

																		
																															
											
										
																														
																		continuate a mescolare e unite poco alla volta i 110 gr di farina restanti 13; quando il composto sarà omogeneo e spumoso 14, trasferitelo in uno stampo da plumcake 30x11 cm imburrato e foderato con carta da forno 15
									

								

															

																		
																															
											
										
																														
																		livellatelo con una spatola 16 e cuocetelo in forno statico preriscaldato a 180° per 70-75 minuti (se forno ventilato 160° per 60-65 minuti). Dopodiché sfornatelo 17 e fatelo intiepidire, quindi sformatelo per far raffreddare il plumcake all'olio completamente su una gratella 18, prima di servirlo.
									

								

							
					    