Difficoltà: Facile
Anche le ricette più semplici possono diventare dei piatti accattivanti e saporiti, come questi sfiziosi filetti di orata in padella, accompagnati da un colorato mix di datterini di stagione. E' bastato arricchire il gusto con scorza di limone, prezzemolo e aglio, pochissimi ingredienti dal grande potere aromatico, una nota di freschezza impagabile, che rende questo secondo piatto perfetto per i vostri menu estivi, ma non solo, scoprite qui altre varianti appetitose di questa ricetta di pesce:


												
						
						

														INGREDIENTI
							
													


						
							
							

							
								

																	Orata
								
								
								(4 filetti)
																	550
									g
																

								

							
								

																	Pomodorini datterini
								
								
								rossi e gialli
																	300
									g
																

								

							
								

																	Scorza di limone
								
								
								
																	½
									
																

								

							
								

																	Aglio
								
								
								
																	2
									spicchi
																

								

							
								

																	Prezzemolo
								
								
								
																	2
									rametti
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i filetti di orata in padella tritate il prezzemolo 1 avendo cura di tenere da parte i gambi, pelate il limone per ricavarne la scorza 2, infine lavate e dividete a metà i datterini 3.
									

								

															

																		
																																											
											
										
																						
											
										
																						
											
										
																																										
																		In una padella molto larga lasciate scaldare a fiamma bassa, per 5 minuti, l’olio con gli spicchi d’aglio, i gambi di prezzemolo 4 e le scorze di limone 5. Trascorso il tempo alzate un pochino la fiamma e adagiate i filetti di orata con la pelle rivolta verso il basso 6.
									

								

															

																		
																																											
											
										
																						
											
										
																						
											
										
																																										
																		Non appena cambiano colore, dopo circa 2 minuti, girateli e proseguite la cottura per altri 2 minuti 7. Quando saranno pronti metteteli in un piatto 8 e copriteli 9.
									

								

															

																		
																																											
											
										
																						
											
										
																						
											
										
																																										
																		Nel fondo di cottura potete unire i pomodorini 10. Fateli sfrigolare circa 10 minuti, o finché la polpa non sarà ammorbidita. Quindi rimuovete le scorze, l'aglio e i gambi del prezzemolo 11. Aggiustate di sale, aggiungete i filetti di orata e fate cuocere 2 minuti ancora, il tempo di far insaporire 12. 
									

								

															

																		
																																											
											
										
																						
											
										
																						
											
										
																																										
																		Girate delicatamente e servite con il prezzemolo tritato 13. I filetti di orata in padella sono pronti 14, serviteli ben caldi 15.
									

								

							
					    