Difficoltà: Facile
Siete di quelli che al posto di un mazzo di fiori preferirebbero ricevere un mazzo di carciofi? Allora non potete perdere la ricetta di oggi: pasta ai carciofi! Un primo piatto semplicissimo ma ricco di gusto. Il sapore dei carciofi sarà esaltato al massimo: abbiamo scelto di frullare una parte dei carciofi e lasciarne altri interi, per ottenere un primo piatto cremoso e godere anche della loro consistenza. I fusilli si amalgameranno perfettamente a questa cremina, ma voi potrete scegliere di utilizzare il formato di pasta che più amate. La menta donerà un profumo davvero unico! Riunite parenti e amici, la pasta ai carciofi è perfetta per un pranzo in famiglia o una cena informale!

Scoprite le nostre ricette migliori con i carciofi e questi primi piatti:


												
						
						

														INGREDIENTI
							
							                            
                                
    								
    									
    										
    										406
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    406
    					
    					    					    					
    					    Carboidrati
    					    g
    					    66.4
    					
    					    					    					
    					      di cui zuccheri
    					    g
    					    5.6
    					
    					    					    					
    					    Proteine
    					    g
    					    12.7
    					
    					    					    					
    					    Grassi
    					    g
    					    9.9
    					
    					    					    					
    					      di cui saturi
    					    g
    					    1.48
    					
    					    					    					
    					    Fibre
    					    g
    					    11.2
    					
    					    					    					    					
    					    Sodio
    					    mg
    					    497
    					
    					    				
    			
                            
													


						
							
							

							
								

																	Fusilli
								
								
								
																	320
									g
																

								

							
								

																	Carciofi
								
								
								(circa 700 g)
																	6
									
																

								

							
								

																	Scalogno
								
								
								
																	1
									
																

								

							
								

																	Menta
								
								
								
																	10
									foglie
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta ai carciofi come prima cosa occupatevi della pulizia dei carciofi. Eliminate le foglie esterne più dure, accorciate e mondate il gambo e la base, tagliando via le punte 1. Dividete quindi il carciofo a metà ed eliminate la barbetta interna 2. Tagliate ora i carciofi a fettine sottili. Passate allo scalogno: sbucciatelo, tagliatelo a fettine 3 e tritatelo finemente.
									

								

															

																		
																																											
											
										
																						
											
										
																						
											
										
																																										
																		Fate soffriggere lo scalogno in un tegame capiente con un abbondante giro d’olio. Quando lo scalogno sarà ben appassito unite i carciofi 5. Fateli rosolare un minutino poi allungate con acqua (circa 50 g) e salate 6. 
									

								

															

																		
																																											
											
										
																						
											
										
																						
											
										
																																										
																		Coprite e fate cuocere circa 15 minuti in modo che i carciofi risultino belli teneri. Nel frattempo ponete sul fuoco un tegame colmo d'acqua salata che servirà per la cottura della pasta. Non appena i carciofi saranno cotti prelevatene circa 1/3 e trasferiteli in una ciotolina 7. Unite un po’ di acqua di cottura della pasta 8 e frullate per ottenere una cremina liscia 9.
									

								

															

																		
																																											
											
										
																						
											
										
																						
											
										
																																										
																		Cuocete la pasta al dente e nel frattempo tagliate a striscioline le foglie di menta 10, avendo cura di non ripassarle troppe volte con il coltello. Scolate la pasta e trasferitela nel tegame con i carciofi. Aggiungete la crema 11 e regolate la consistenza con acqua di cottura della pasta, facendola risottare per un paio di minuti in modo che si amalgami al condimento. Completate con un giro d’olio 12, la menta e una macinata di pepe nero. Saltate e impiattate!
									

								

							
					    