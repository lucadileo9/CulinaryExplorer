Difficoltà: Facile
Il minestrone alla milanese è una minestra di verdure ricca e sostanziosa che deriva dalla tradizione lombarda. A caratterizzare il minestrone alla milanese sono il lardo e le cotenne di maiale tagliati a pezzi e la presenza del riso, che rendono questo piatto molto più gustoso e saporito del classico minestrone di verdure! Le verdure in questo piatto sono tante: zucchina, sedano, carota, cipolline, pomodori, patate e verza. Un piatto della tradizione che vi riscalderà nelle giornate invernali e, grazie alle verdure, farà bene anche alla salute!


												
						
						

														INGREDIENTI
							
													


						
							
							

							
								

																	Riso Arborio
								
								
								
																	100
									g
																

								

							
								

																	Verza
								
								
								
																	150
									g
																

								

							
								

																	Zucchine
								
								
								
																	300
									g
																

								

							
								

																	Carote
								
								
								
																	200
									g
																

								

							
								

																	Cipolle
								
								
								
																	50
									g
																

								

							
								

																	Sedano
								
								
								
																	150
									g
																

								

							
								

																	Cipolle borettane
								
								
								
																	150
									g
																

								

							
								

																	Patate
								
								
								
																	150
									g
																

								

							
								

																	Fagioli borlotti
								
								
								
																	50
									g
																

								

							
								

																	Pomodori ramati
								
								
								
																	125
									g
																

								

							
								

																	Passata di pomodoro
								
								
								 1 cucchiaio
																	
									
																

								

							
								

																	Aglio
								
								
								
																	1
									spicchio
																

								

							
								

																	Salvia
								
								
								
																	6
									foglie
																

								

							
								

																	Rosmarino
								
								
								
																	3
									rametti
																

								

							
								

																	Prezzemolo
								
								
								
																	1
									mazzetto
																

								

							
								

																	Lardo
								
								
								
																	30
									g
																

								

							
								

																	Cotenna di suino
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Grana Padano DOP
								
								
								da grattugiare
																	50
									g
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Acqua
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il minestrone alla milanese, mettete i fagioli a bagno nell'acqua 1 almeno per 12 ore e trascorso questo tempo scolateli 2. Tritate finemente insieme il rosmarino e la salvia 3 e a parte il prezzemolo.
									

								

															

																		
																															
											
										
																														
																		Tagliate a listerelle il lardo 4 e a dadini molto piccoli la cotenna 5. Lavate e, a parte le cipolline che andranno solo pelate,  tagliate a dadini tutte le verdure, : le zucchine, il sedano,le carote, i pomodori 6, le patate e la mezza cipolla.
									

								

															

																		
																															
											
										
																														
																		Tagliate la verza a metà 7 ed eliminate la parte centrale bianca e dura incidendola con il coltello 8. Tagliate la parte delle foglie a striscioline 9.
									

								

															

																		
																															
											
										
																														
																		Ora che tutte le verdure sono tagliate passate alle cottura: in una pentola capiente versate l'olio e fate rosolare lo spicchio d'aglio 10 che eliminerete non appena sarà rosolato. Fate soffriggere il lardo e il trito di cipolla 11 per un minuto e poi unite i dadini di cotenna, lasciando soffriggere ancora per un paio di minuti per insaporire bene l'olio 12.
									

								

															

																		
																															
											
										
																														
																		A questo punto potete aggiungere poco alla volta tutte le verdure: le patate 13, il sedano, la carota e le zucchine 14, quindi i fagioli 15 e mescolate con un cucchiaio di legno.
									

								

															

																		
																															
											
										
																														
																		Aggiungete le cipolline pelate 16, insaporite con il trito di salvia e rosmarino 17, unite i pomodori tagliati a pezzi 18 e
									

								

															

																		
																															
											
										
																														
																		infine aggiungete il prezzemolo 19, girate con un cucchiaio di legno 20 e aggiungete acqua quanto basta fino a ricoprire tutte le verdure 21 e salate. Coprite con un coperchio e lasciate cuocere a fuoco dolce per 40 minuti .
									

								

															

																		
																															
											
										
																														
																		Trascorso questo tempo aggiungete la salsa di pomodoro 22, la verza 23 e il riso 24.
									

								

															

																		
																															
											
										
																														
																		Coprite di nuovo e lasciate cuocere per altri 20 minuti 25; in ultimo controllate che tutte le verdure siano cotte e che il brodo risulti denso e profumato 26, altrimenti continuate la cottura per altri 5-10 minuti. Togliete dal fuoco il minestrone, insaporite con il pepe e terminate con il Grana Padano DOP grattugiato 27: ecco pronto il minestrone alla milanese!
									

								

							
					    