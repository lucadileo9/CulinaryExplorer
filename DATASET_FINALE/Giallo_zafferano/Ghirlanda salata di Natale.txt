Difficoltà: Difficile
La ghirlanda salata di Natale è un antipasto decorativo, un centrotavola perfetto per le feste e una ricetta ideale per il vostro menù di Natale! Si tratta di un lievitato realizzato con palline di impasto per il pane farcite: un'idea originale e saporita, che creerà un'atmosfera magica e accogliente. Ogni morbido bocconcino racchiude un cuore di fontina filante e prosciutto: questa è la nostra proposta, ma potrete variare con tanti altri ingredienti stuzzicanti di vostro gradimento. Tra tutte le ricette delle feste la ghirlanda salata di Natale è senza dubbio una delle più accattivanti e sarà perfetta da affiancare agli intramontabili antipasti natalizi della tradizione. Celebrare la festività con ricette casalinghe fatte in casa usando ingredienti semplici non è solo conveniente ma vi farà riscoprire l'amore per il cibo autentico e genuino!


						
						

														INGREDIENTI
							
													


						
														
							
														per l'impasto
							

							
								

																	Farina 00
								
								
								
																	500
									g
																

								

							
								

																	Latte intero
								
								
								
																	200
									g
																

								

							
								

																	Olio extravergine d'oliva
								
								
								
																	80
									g
																

								

							
								

																	Uova
								
								
								
																	1
									
																

								

							
								

																	Lievito istantaneo per preparazioni salate
								
								
								
																	15
									g
																

								

							
								

																	Sale fino
								
								
								
																	10
									g
																

								

							
								

																	Zucchero
								
								
								
																	5
									g
																

								

							
														
							
						
														
							
														per il ripieno
							

							
								

																	Prosciutto cotto
								
								
								
																	200
									g
																

								

							
								

																	Fontina
								
								
								
																	180
									g
																

								

							
														
							
						
														
							
														per spennellare
							

							
								

																	Latte intero
								
								
								
																	
									q.b.
																

								

							
								

																	Semi di sesamo
								
								
								
																	
									q.b.
																

								

							
								

																	Pepe rosa in grani
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la ghirlanda salata di Natale per prima cosa occupatevi dell’impasto: in una ciotola versate la farina, lo zucchero, il lievito e il sale 1. Versate a filo il latte 2 e l’uovo 3, poi impastate a mano. 
									

								

															

																		
																																											
											
										
																						
											
										
																						
											
										
																																										
																		Aggiungete l’olio poco per volta mentre continuate a impastare 4. Lavorate con pazienza finché l'impasto non avrà ben assorbito l'olio 5. Formate un panetto 6. 
									

								

															

																		
																																											
											
										
																						
											
										
																						
											
										
																																										
																		Lasciate riposare l'impasto coperto con la ciotola per circa 15 minuti 7. Ora tagliate il formaggio a cubetti piccolissimi e tenete da parte 8. Trascorso il tempo di riposo della pasta, dividete l’impasto con un tarocco 9.
									

								

															

																		
																																											
											
										
																						
											
										
																						
											
										
																																										
																		Dovrete ricavare 24 pezzetti da circa 35 g 10, poi formate delle palline arrotolando l'impasto tra le mani 11. Coprite le palline con un canovaccio per non farle asciugare 12. 
									

								

															

																		
																																											
											
										
																						
											
										
																						
											
										
																																										
																		Stendete ciascuna pallina con il mattarello 13 per formare un disco da circa 10 cm 14. Farcite con formaggio e prosciutto 15.
									

								

															

																		
																																											
											
										
																						
											
										
																						
											
										
																																										
																		Richiudete a fagottino 16 unendo i lembi 17. Pirlate sul piano i fagottini farciti per ottenere nuovamente una forma rotonda 18. 
									

								

															

																		
																																											
											
										
																						
											
										
																						
											
										
																																										
																		Ungete sia la teglia da forno che il coppapasta del diametro di 9 cm, poi ponete quest'ultimo al centro della teglia 19. Sistemate circa 9 palline intorno al cerchio 20. Completate con le restanti palline di impasto, quindi spennellatele con il latte e distribuite sulla superficie i semi di sesamo 21. 
									

								

															

																		
																																											
											
										
																						
											
										
																						
											
										
																																										
																		Insaporite con una macinata di pepe rosa 22. Cuocete in forno già caldo per 30 minuti a 180°. Appena sfornate, rimuovete il coppapasta centrale con una pinza. Decorate la vostra ghirlanda con rametti aromatici 24.
									

								

							
					    