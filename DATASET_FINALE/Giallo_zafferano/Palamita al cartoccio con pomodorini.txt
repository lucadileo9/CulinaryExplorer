Difficoltà: Facile
Ecco a voi una ricetta con un pesce molto diffuso nel Mar Mediterraneo anche se non largamente conosciuto: la palamita al cartoccio. Questo pesce, parente stretto di tonni e sgombri, ha delle carni sode e leggermente stoppose che ben si prestano a cotture delicate, come il cartoccio. Infatti questo tipo di cottura al forno è perfetta per esaltare il sapore gustoso della carne di questo pesce azzurro. La ricetta della palamita al cartoccio colpisce soprattutto per la sua semplicità: nel ventre della palamita vengono disposti degli aromi che ne rilasceranno il profumo in cottura. Di accompagnamento dei semplici ma succosi pomodorini per esaltare con semplicità la bontà delle carni della palamita. E voi cosa aspettate? Scoprite il gusto di questo pesce e preparate anche voi la palamita al cartoccio con pomodorini!


												
						
						

														INGREDIENTI
							
							                            
                                
    								
    									
    										
    										250
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    250
    					
    					    					    					
    					    Carboidrati
    					    g
    					    2.7
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    24.3
    					
    					    					    					
    					    Grassi
    					    g
    					    15.7
    					
    					    					    					
    					      di cui saturi
    					    g
    					    3.7
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    133
    					
    					    					    					
    					    Sodio
    					    mg
    					    773
    					
    					    				
    			
                            
													


						
							
							

							
								

																	Palamita
								
								
								
																	700
									g
																

								

							
								

																	Pomodorini datterini
								
								
								
																	180
									g
																

								

							
								

																	Aglio
								
								
								
																	1
									spicchio
																

								

							
								

																	Rosmarino
								
								
								
																	
									q.b.
																

								

							
								

																	Sale fino
								
								
								
																	6
									g
																

								

							
								

																	Limoni
								
								
								(non trattati)
																	25
									g
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la palamita al cartoccio con pomodorini iniziate sciacquando e tagliando i pomodorini a metà 1. Teneteli da parte. Prendete poi il limone non trattato, lavatelo e tagliatelo a fettine sottili 2 e divide ciascuna a metà. Tenetele da parte. Procedete con la preparazione del pesce. Effettuate un’incisione dalla testa fino a metà del ventre della palamita ed evisceratela. Sciacquate sotto acqua corrente per eliminare i residui di sangue. Salate e pepate il ventre del pesce ed adagiatevi lo spicchio di aglio sbucciato e tagliato a tocchetti 3.
									

								

															

																		
																															
											
										
																														
																		Inserite nel ventre anche le fettine di limone 4 ed il rosmarino 5, lavato ed asciugato, per aromatizzare. Prendete ora un pezzo di carta forno abbastanza grande per potervi avvolgere la palamita. Adagiatevi al centro il pesce e disponete intorno i pomodorini 6.
									

								

															

																		
																															
											
										
																														
																		Salate 7 e pepate. Chiudete la carta forno 8 avvolgendo la palamita all’interno ed arrotolate le estremità 9. Sigillate le estremità con dello spago per mantenere nella posizione la carta forno, dando la tipica forma a caramella.
									

								

															

																		
																															
											
										
																														
																		Trasferite la palamita su una leccarda 10 e fate cuocere in forno statico preriscaldato a 200°C per 25 minuti (se usate il forno ventilato a 180°C per 15 minuti). Trascorso il tempo di cottura estraete la palamita dal forno 11 e servite la vostra palamita al cartoccio con pomodorini sulla carta forno ancora calda 12!
									

								

							
					    