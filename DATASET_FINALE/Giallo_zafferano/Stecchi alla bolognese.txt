Difficoltà: Facile
Gli stecchi alla bolognese sono uno sfizioso antipasto di carne, formaggio e mortadella combinati per formare golosi stecchini.
La nostra blogger bolognese Annalisa, del blog La cucina di Asi, ci propone una versione di questi deliziosi stuzzichini!
Nella sua ricetta tra la mortadella e il formaggio emmenthal troviamo la lonza, mentre tradizione vuole che per gli stecchi si usino i fegatini insieme ad altri tagli di carne.
Gli stecchi sono infatti un piatto storico, le cui origini vengono fatte risalire alla metà dell'Ottocento.
Ne parla anche il Pellegrino Artusi e nel suo libro di ricette la chiama "Fritto negli stecchi", una variante ancora più "robusta" con fegatini di pollo e lingua.
Annalisa insieme a Sonia ci mostrerà  come preparare gli stecchi iniziando dalla besciamella cremosa con cui poi verranno velati gli stecchi e passati nella panatura prima di essere fritti e serviti caldissimi!
Realizzare gli stecchi alla bolognese è semplice e seguendo passo passo la video ricetta sarà ancora più difficile resistere a non preparli!


						
						

														INGREDIENTI
							
													


						
														
							
														Ingredienti per 18 stecchi
							

							
								

																	Lonza di maiale
								
								
								
																	100
									g
																

								

							
								

																	Mortadella
								
								
								un pezzo unico
																	100
									g
																

								

							
								

																	Emmentaler
								
								
								
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la besciamella
							

							
								

																	Latte intero
								
								
								
																	250
									ml
																

								

							
								

																	Farina 00
								
								
								
																	30
									g
																

								

							
								

																	Burro
								
								
								
																	30
									g
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
														
							
						
														
							
														Per la panatura
							

							
								

																	Pangrattato
								
								
								
																	100
									g
																

								

							
								

																	Uova
								
								
								medio
																	1
									
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	1,5
									l
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli stecchi alla bolognese, iniziate dalla besciamella. Per il procedimento potete anche consultare la scheda della besciamella. In un tegame capiente, sciogliete il burro a fuoco basso, poi aggiungete la farina setacciata 1. Mescolate con una frusta a spirale o una frusta normale per evitare che si creino grumi e piano piano aggiungete il latte a filo 2. Mescolate fino a quando la besciamella avrà preso la consistenza di una crema velutata 3. Quindi aggiungete il sale, il pepe a piacere e una grattugiata di noce moscata. Ora che la besciamella è pronta, trasferitela in una ciotolina e lasciate intiepidire. Se preparate la besciamella per gli stecchi molto prima, è consigliabile riporla in una ciotola coperta da pellicola trasparente perchè non si secchi troppo. Se dovesse addensarsi eccessivamente, si può stemperare con del latte freddo, mescolando con una frusta.
									

								

															

																		
																															
											
										
																														
																		Procedete ora a preparare gli stecchi: tagliate a dadini di circa un centimetro e mezzo di lato, la mortadella, il formaggio emmentaler e la lonza che utililzzerete alternati per preparare gli spiedini (4-5-6).
									

								

															

																		
																															
											
										
																														
																		In una padella mettete un filo di olio d'oliva e fate saltate i dadini di lonza per pochi minuti 7, girandoli spesso per farli scottare su tutti i lati (8-9). Toglieteli dal fuoco e fateli intiepidire prima di iniziare a formare gli stecchi.
									

								

															

																		
																															
											
										
																														
																		Ora che avete pronti tutti gli ingredienti 10 prendete 18 stecchini e iniziate ad infilzare su ciascuno un cubetto di mortadella, un cubetto di lonza 11 e uno di formaggio 12, unendoli per bene per farli stare vicini. Potete scegliere di far capitare il cubetto di formaggio nel mezzo in modo che si riduca il rischio di sciogliersi in cottura.
									

								

															

																		
																															
											
										
																														
																		Mettete i 18 stecchi ottenuti su un piatto 13 intanto che preparate gli ingredienti per la panatura: in un piatto fondo o una ciotola sbattete le uova con un pizzico di sale 14. In un altro piatto fondo o una ciotola, mettete il pangrattato. Avrete quindi tre ciotole con gli ingredienti necessari in cui "tuffare" gli stecchi prima di friggerli 15.
									

								

															

																		
																															
											
										
																														
																		Nell'ordine, immergete ciascuno stecco prima nella besciamella che avevate messo da parte 16, poi nell’uovo 17 e infine passateli nel pangrattato 18.
									

								

															

																		
																															
											
										
																														
																		Fate in modo che gli spiedini siano ben ricoperti da tutti i lati 19. Ora, riempite con l'olio di semi una pentola capiente e portatelo a 170°-180° di temperatura, non oltre per evitare che l'olio fumi (se non possedete un termometro, potete sbriciolare un pò di pangrattato nella pentola e quando sfrigola in maniera vivace, l'olio è pronto per la frittura). Immergete due o tre stecchi alla volta per non far abbassare la temperatura dell'olio e cuoceteli per pochi minuti, fino a quando saranno ben dorati 20. La frittura dev’essere rapida, altrimenti il formaggio si scioglierà troppo. Scolate gli stecchi alla bolognese aiutandovi con una schiumarola, poneteli su carta assorbente, poi salateli e serviteli ben caldi 21!
									

								

							
					    