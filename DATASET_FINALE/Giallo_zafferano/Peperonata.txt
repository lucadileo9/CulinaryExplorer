Difficoltà: Facile
La peperonata è un gustosissimo contorno estivo, ideale come accompagnamento a carni delicate o pesce. Esiste anche una variante regionale umbra della peperonata, una ricetta casalinga e molto genuina: la bandiera. Ma i peperoni sono amati in tutta la penisola e il modo di preparare questo piatto estivo varia di luogo in luogo. Perfetta anche solo per essere gustata su calde bruschette, la peperonata è davvero ottima anche servita come sugo nella pasta!

E se siete amanti dei peperoni provate anche i nostri peperoni in agrodolce!


												
						
						

														INGREDIENTI
							
							                            
                                
    								
    									
    										
    										183
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    183
    					
    					    					    					
    					    Carboidrati
    					    g
    					    18.2
    					
    					    					    					
    					      di cui zuccheri
    					    g
    					    18
    					
    					    					    					
    					    Proteine
    					    g
    					    3.9
    					
    					    					    					
    					    Grassi
    					    g
    					    10.6
    					
    					    					    					
    					      di cui saturi
    					    g
    					    1.56
    					
    					    					    					
    					    Fibre
    					    g
    					    4
    					
    					    					    					    					
    					    Sodio
    					    mg
    					    357
    					
    					    				
    			
                            
													


						
							
							

							
								

																	Peperoni
								
								
								rossi, gialli, verdi
																	1
									kg
																

								

							
								

																	Cipolle rosse di Tropea
								
								
								
																	400
									g
																

								

							
								

																	Passata di pomodoro
								
								
								
																	400
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Aglio
								
								
								
																	2
									spicchi
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la peperonata, lavate e asciugate i peperoni. Quindi affettateli per lungo, tutto attorno al torsolo 1, togliete i filamenti bianchi e riduceteli a falde sottili 2. Mondate e affettate anche le cipolle 3.
									

								

															

																		
																															
											
										
																														
																		In un tegame capiente versate un filo d'olio e gli spicchi d'aglio mondati ma interi 4. Fate scaldare quindi unite le cipolle 5. Fate stufare le cipolle a fuoco medio-basso per circa 15 minuti mescolando di tanto in tanto. Quando saranno ammorbidite e avranno rilasciato la loro acqua 6,
									

								

															

																		
																															
											
										
																														
																		versate i peperoni 7. Aggiustate di sale 8 e pepe, quindi mescolate 9
									

								

															

																		
																															
											
										
																														
																		e coprite con un coperchio 10: cuocete i peperoni per altri 15 minuti circa, a fuoco medio. Passato questo tempo i peperoni saranno ammorbiditi 11, eliminate gli spicchi di aglio, versate la passata di pomodoro 12,
									

								

															

																		
																															
											
										
																														
																		mescolate 13 e cuocete ancora per 15 minuti sempre con il coperchio 14. Terminata la cottura la vostra peperonata è pronta per essere gustata 15 calda, tiepida o anche fredda per accompagnare secondi di carne, pesce o formaggi!
									

								

							
					    