Difficoltà: Molto facile
La tarte au fromage blanc è una specialità dell’Alsazia-Lorena, regione francese al confine con la Germania e il Belgio, preparata con un particolare formaggio fresco, il fromage blanc appunto, ricco di calcio e di proteine.
La tarte ha una base di pasta sfoglia e un morbido ripieno a base di fromage blanc, uova, zucchero, vaniglia e scorza di limone grattugiata, che dona alla preparazione profumo e freschezza.
Una volta in forno la vostra tarte crescerà e si dorerà in superficie, poi durante il raffreddamento, si compatterà ma manterrà una texture spumosa e leggera.
La tarte au fromage blanc è un dolce semplice e veloce da preparare, ottima da gustare a merenda ancora tiepida!


												
						
						

														INGREDIENTI
							
							                            
                                
    								
    									
    										
    										588
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    588
    					
    					    					    					
    					    Carboidrati
    					    g
    					    40.2
    					
    					    					    					
    					      di cui zuccheri
    					    g
    					    24.7
    					
    					    					    					
    					    Proteine
    					    g
    					    12.2
    					
    					    					    					
    					    Grassi
    					    g
    					    42.1
    					
    					    					    					
    					      di cui saturi
    					    g
    					    21.63
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    183
    					
    					    					    					
    					    Sodio
    					    mg
    					    694
    					
    					    				
    			
                            
													


						
							
														Ingredienti 
							

							
								

																	Pasta Sfoglia
								
								
								1 rotolo
																	275
									g
																

								

							
								

																	Uova
								
								
								medie 
																	4
									
																

								

							
								

																	Scorza di limone
								
								
								
																	1
									
																

								

							
								

																	Zucchero
								
								
								
																	180
									g
																

								

							
								

																	Amido di mais (maizena)
								
								
								
																	40
									g
																

								

							
								

																	Panna fresca liquida
								
								
								
																	100
									ml
																

								

							
								

																	Baccello di vaniglia
								
								
								
																	1
									
																

								

							
								

																	Sale fino
								
								
								
																	5
									g
																

								

							
								

																	Fromage blanc
								
								
								
																	600
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la tarte au fromage blanc, prendete una tortiera di ceramica (o antiaderente) del diametro di cm 24 e foderatela con della carta forno che taglierete a cerchio del diametro di 30 cm, bagnerete e strizzerete per bene. Asciugate la carta tamponandola con uno strofinaccio asciutto e pulito quindi adagiatela all’interno della tortiera, in modo che aderisca bene. Adagiate nella tortiera la pasta sfoglia 1 e foderate la tortiera, facendo alderire la sfoglia ai lati 2. Bucherellate il fondo con i rebbi di una forchetta 3 e mettete il tutto in frigorifero.
									

								

															

																		
																															
											
										
																														
																		Passate al ripieno: in una ciotola capiente ponete il fromage blanc 4, i tuorli d’uovo 5, la scorza grattugiata di un limone non trattato 6.
									

								

															

																		
																															
											
										
																														
																		Tagliate a metà la bacca di vaniglia e raschiate i semi con la punta di un coltello 7, quindi aggiungeteli agli altri ingredienti 8. Infine aggiungete nella ciotola la maizena, il sale e la panna 9.
									

								

															

																		
																															
											
										
																														
																		Mescolate il tutto con le fruste di uno sbattitore elettrico o planetaria fino ad ottenere un composto liscio e cremoso 10. A parte, montate gli albumi con lo zucchero (11-12):
									

								

															

																		
																															
											
										
																														
																		gli albumi dovranno risultare lucidi, ovvero non a neve ferma ma ancora morbidi e cremosi 13. Incorporateli delicatamente al composto con il fromage blanc 14, mescolando dal basso verso l'alto 15.
									

								

															

																		
																															
											
										
																														
																		Versate il tutto nella base di pasta sfoglia, riempiedo lo stampo per 3/4 di altezza (16-17) e cuocete la tarte au fromage blanc in forno statico per circa 1 ora a 180°, fino a che la superficie della torta non sarà ben dorata 18. Estraete la torta dal forno e lasciatela raffreddare su di una gratella: la vostra tarte au fromage blanc può essere servita tiepida oppure fredda!
									

								

							
					    