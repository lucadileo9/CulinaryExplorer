Difficoltà: Facile
Vi è mai capitato di assaggiare un piatto e restarne profondamente colpiti? A noi è successo con questo meraviglioso risotto al nero di seppia con gamberi! Un primo piatto gustoso e raffinato a base di pesce che ci ha letteralmente lasciati a bocca aperta. Il sapore intenso del nero di seppia, oltre a conferire a questo risotto un colore di grande effetto e impatto visivo, unisce in un vortice i sapori di mare di seppie e gamberi: il suo profumo è un invito all’assaggio e vi trasporterà direttamente… in riva al mare! No, non è un semplice risotto: è il risotto perfetto se volete incantare i vostri ospiti, magari per il cenone di Capodanno! Perché è proprio vero che con il nero, l’eleganza per eccellenza, non si sbaglia mai!E se amate gli accostamenti insoliti provate anche il nostro risotto alla liquirizia e gamberi, perfetto per la Vigilia!


												
						
						

														INGREDIENTI
							
							                            
                                
    								
    									
    										
    										615
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    615
    					
    					    					    					
    					    Carboidrati
    					    g
    					    75.7
    					
    					    					    					
    					      di cui zuccheri
    					    g
    					    2.3
    					
    					    					    					
    					    Proteine
    					    g
    					    21.6
    					
    					    					    					
    					    Grassi
    					    g
    					    23.6
    					
    					    					    					
    					      di cui saturi
    					    g
    					    5.28
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    70
    					
    					    					    					
    					    Sodio
    					    mg
    					    1558
    					
    					    				
    			
                            
													


						
							
							

							
								

																	Riso Carnaroli
								
								
								
																	320
									g
																

								

							
								

																	Gamberi
								
								
								code
																	150
									g
																

								

							
								

																	Seppie
								
								
								pulite 
																	250
									g
																

								

							
								

																	Nero di seppia
								
								
								
																	10
									g
																

								

							
								

																	Scalogno
								
								
								
																	60
									g
																

								

							
								

																	Olio extravergine d'oliva
								
								
								
																	70
									g
																

								

							
								

																	Vino bianco
								
								
								
																	60
									g
																

								

							
								

																	Grana Padano DOP
								
								
								da grattugiare
																	40
									g
																

								

							
								

																	Prezzemolo
								
								
								da tritare
																	1
									ciuffo
																

								

							
								

																	Brodo vegetale
								
								
								
																	1
									l
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto al nero di seppia e gamberi iniziate preparando il brodo vegetale e proseguite tritando finemente lo scalogno 1. Procedete con la pulizia del pesce: sgusciate i gamberi 2. Una volta puliti esternamente procedete con la rimozione dell’intestino incidendo il dorso del gambero ed eliminandolo delicatamente con uno stecchino stando bene attenti a non romperlo 3. Tenete i gamberi da parte.
									

								

															

																		
																															
											
										
																														
																		Prendete le seppioline e tagliatele a listarelle sottili 4, tenendo i tentacoli interi che con le loro forme arricciate serviranno a decorare il risotto. Lavate e asciugate accuratamente il prezzemolo, quindi effettuatene un trito molto fine 5. Ora prendete un tegame dal fondo antiaderente e dai bordi alti in cui farete soffriggere lo scalogno con 50 g di olio 6, continuando a mescolare.
									

								

															

																		
																															
											
										
																														
																		Dopo 5-6 minuti sarà ben rosolato: unite le seppioline 7 e anche i gamberi nel tegame 8: fate cuocere i pesci mescolandoli continuamente affinchè non attacchino al fondo del tegame per circa 2 minuti a fuoco basso. Quindi unite il riso 9 e lasciatelo tostare per ulteriori 3 minuti mescolando anch’esso continuamente.
									

								

															

																		
																															
											
										
																														
																		Sfumate infine con il vino 10: lasciatelo evaporare. Ora aggiungete il brodo vegetale 11: aggiungete un mestolo ogni volta che il precedente è stato totalmente assorbito. A metà cottura unite il nero di seppia 12.
									

								

															

																		
																															
											
										
																														
																		Quando mancano 3-4 minuti a fine della cottura del risotto regolate di sale 13 e pepe. Spegnete il fuoco e mantecate con 20 g di olio 14 e il formaggio grattugiato 15. Mescolate bene gli ingredienti per amalgamarli.
									

								

															

																		
																															
											
										
																														
																		Spolverizzate con il prezzemolo 16 e mescolate ancora bene tutti gli ingredienti fino a che non saranno completamente amalgamati 17. Poi impiattate il vostro risotto al nero di seppia e gamberi 18 e portate in tavola questa delizia!
									

								

							
					    