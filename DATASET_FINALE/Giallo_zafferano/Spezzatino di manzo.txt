Difficoltà: Molto facile
Pensando al pranzo della domenica ci sono talmente tante ricette della tradizione che è davvero un compito arduo scegliere quella che è davvero la nostra preferita. C’è chi è legato indissolubilmente alle lasagne o ai cannelloni e chi invece è combattuto tra il ragù napoletano e quello bolognese. Ma tra i secondi piatti non c’è storia, lo spezzatino di manzo è quello che vince su tutti! La sua lenta cottura, i pochi ed essenziali profumi necessari affinché diventi così buono, ne fanno una ricetta che nessuno riesce a non amare. Come tutte le ricette di una volta richiedono molta pazienza per un’ottima riuscita. Perciò tutto quello che dovrete fare è mettere sul fuoco la casseruola e dimenticarvene, così nel frattempo potrete dedicarvi a qualche contorno saporito come le verdure al forno, ghiotte e genuine. Così per l’ora del pranzo sarà tutto pronto e finalmente potrete gustare lo spezzatino di manzo per rendere speciale il pranzo domenicale. Ma adesso vi chiediamo, tra i primi proposti quale sceglierete?


												
						
						

														INGREDIENTI
							
							                            
                                
    								
    									
    										
    										529
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    529
    					
    					    					    					
    					    Carboidrati
    					    g
    					    9.7
    					
    					    					    					
    					      di cui zuccheri
    					    g
    					    4.4
    					
    					    					    					
    					    Proteine
    					    g
    					    49.6
    					
    					    					    					
    					    Grassi
    					    g
    					    29.9
    					
    					    					    					
    					      di cui saturi
    					    g
    					    11.52
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    159
    					
    					    					    					
    					    Sodio
    					    mg
    					    878
    					
    					    				
    			
                            
													


						
							
							

							
								

																	Carne bovina
								
								
								(cappello del prete)
																	1
									kg
																

								

							
								

																	Brodo di carne
								
								
								(potrebbe servirne meno o leggermente di più)
																	2,5
									l
																

								

							
								

																	Cipolle
								
								
								
																	1
									
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Vino rosso
								
								
								
																	1
									bicchiere
																

								

							
								

																	Olio extravergine d'oliva
								
								
								
																	4
									cucchiai
																

								

							
								

																	Burro
								
								
								
																	30
									g
																

								

							
								

																	Farina 00
								
								
								
																	30
									g
																

								

							
								

																	Rosmarino
								
								
								
																	1
									rametto
																

								

							
								

																	Timo
								
								
								
																	1
									rametto
																

								

							
								

																	Salvia
								
								
								
																	3
									foglie
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo spezzatino di manzo cominciate mettendo sul fuoco una pentola con il brodo di carne e lasciate in caldo (ve ne serviranno circa 2-2,5 lt ma potete prepararlo in abbondanza e in caso congelare quello che non userete). Intanto proseguite pulendo sedano, carota e cipolla e sminuzzate le verdure in modo da ottenere dei cubetti di 5-6 mm 1. Legate insieme timo, salvia e rosmarino con un pezzetto di spago da cucina 2. Infine tagliate la carne a cubotti della grandezza di 4-5 cm 3.
									

								

															

																		
																															
											
										
																														
																		In una casseruola mettete a scaldare il burro con l’olio 4. Non appena il fondo sarà caldo aggiungete il trito di sedano, carota e cipolla e lasciate insaporire a fuoco dolce per una decina di minuti; al bisogno potete aggiungere pochissimo brodo caldo 5. Quando il trito è ben appassito, aggiungete la carne 6,
									

								

															

																		
																															
											
										
																														
																		alzate la fiamma e lasciate sigillare per bene tutti i pezzi per una decina di minuti, regolate di sale e pepe, dopodiché spolverizzate con la farina lasciandola tostare per un paio di minuti: fate molta attenzione perché potrebbe bruciare, quindi mescolate spesso 7. Sfumate con il vino rosso e lasciate evaporare completamente 8, poi aggiungete il mazzetto odoroso e coprite con il brodo di carne caldo 9.
									

								

															

																		
																															
											
										
																														
																		Coprite con il coperchio e lasciate cuocere a fuoco medio per almeno 2 ore, avendo cura di mescolare di tanto in tanto e controllare se servirà di aggiungere altro brodo al bisogno perchè non si asciughi eccessivamente 10. A fine cottura rimuovete il mazzetto odoroso 11 e assicuratevi che lo spezzatino di manzo sia giusto di sale. A questo punto non vi resta che servire il vostro spezzatino di manzo 12!
									

								

							
					    