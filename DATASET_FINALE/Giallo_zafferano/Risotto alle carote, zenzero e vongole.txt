Difficoltà: Facile
Il risotto alle carote, zenzero e vongole è un delizioso primo piatto dal gusto incredibilmente delicato e dalla presentazione molto raffinata. Semplice da preparare, questo originale risotto alle carote è una ricetta adatta a tutte le stagioni e una soluzione nuova ed originale per una cena a base di pesce. Il risotto alle carote, zenzero e vongole è una delle 5 ricette scelte tra tutte quelle che hanno partecipato al contest del Forum di GialloZafferano "Venezia nel piatto", che invitava i nostri utenti a realizzare delle ricette che contenessero ingredienti tipici veneti, in questo caso le carote di Chioggia e le vongole. Il risotto alle carote, zenzero e vongole è stato poi cucinato a Vinitaly. Si tratta di una ricetta di Emanuela Bernardi.


												
						
						

														INGREDIENTI
							
							                            
                                
    								
    									
    										
    										434
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    434
    					
    					    					    					
    					    Carboidrati
    					    g
    					    71.9
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    12.8
    					
    					    					    					
    					    Grassi
    					    g
    					    10.6
    					
    					    					    					
    					      di cui saturi
    					    g
    					    2.43
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    38
    					
    					    					    					
    					    Sodio
    					    mg
    					    226
    					
    					    				
    			
                            
													


						
							
							

							
								

																	Riso Carnaroli
								
								
								
																	300
									g
																

								

							
								

																	Carote
								
								
								grattugiate
																	200
									g
																

								

							
								

																	Vongole
								
								
								
																	1
									kg
																

								

							
								

																	Zenzero fresco
								
								
								per le vongole
																	10
									g
																

								

							
								

																	Brodo vegetale
								
								
								
																	
									q.b.
																

								

							
								

																	Scalogno
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Burro
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Prezzemolo
								
								
								
																	1
									ciuffo
																

								

							
								

																	Pepe nero
								
								
								
																	
									q.b.
																

								

							
								

																	Erba cipollina
								
								
								
																	
									q.b.
																

								

							
								

																	Aglio
								
								
								
																	2
									spicchi
																

								

							
								

																	Zenzero fresco
								
								
								
																	½
									cucchiaino
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto alle carote, zenzero e vongole, per prima cosa preparate l'olio allo zenzero scaldando leggermente due cucchiai di olio e.v.o. con 10 gr. di zenzero pulito e affettato sottilmente. Lasciatelo riposare per un giorno prima di filtrarlo. Fate quindi aprire le vongole. Versatele in una padella (dopo averle ben spurgate) con uno spicchio di aglio e un gambo di prezzemolo privato delle foglie 1, coprite la padella con un coperchio 2 fino a che le vongole non si apriranno 3.
									

								

															

																		
																															
											
										
																														
																		Sgusciate quindi le vongole, tenendone qualcuna con il guscio 4 per la decorazione finale e filtrate la loro acqua. Tritate finemente lo scalogno, rosolatelo 5 dolcemente con un filo di olio allo zenzero e unitevi le carote 6.
									

								

															

																		
																															
											
										
																														
																		Tostate il riso in una pentola 7 a parte e quando sarà pronto unitelo alle carote 8 bagnando il tutto quando serve con il brodo vegetale 9 mischiato con l'acqua con le vongole, sale e pepe.
									

								

															

																		
																															
											
										
																														
																		A metà cottura, unite una punta di cucchiaino di zenzero grattugiato 10 al riso e qualche minuto prima che sia cotto aggiungete le vongole sgusciate 11, poi salate, pepate, unite al tutto una noce di burro 12 e lasciate riposare. Intanto scaldate le vongole con il guscio tenute da parte, aggiungendo anche qualche cucchiaio di brodo. Insaporite con un pizzico di prezzemolo tritato e un pò di erba cipollina. Servite il riso alle carote, zenzero e vongole ben caldo e decoratelo ponendo le vongole con il guscio in cima al risotto.
									

								

							
					    