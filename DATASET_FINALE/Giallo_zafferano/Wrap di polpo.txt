Difficoltà: Molto facile
Se pensate che un panino sia solo uno spuntino veloce per riempirsi lo stomaco durante la pausa pranzo vi sbagliate! Sandwich, burger e bagel, solo per citarne alcuni, sono diventati piccole opere d’arte fatte su misura per deliziare il palato con accostamenti particolari e innovativi. Il wrap di polpo è un piatto estivo che abbina la consistenza soda del polpo a un mix di ingredienti dalle mille sfumature di sapore: la dolcezza dei fichi, la sapidità del formaggio roquefort, la croccantezza del sedano e il profumo del finocchietto e del limone si fondono in un gusto unico e ben equilibrato che vi avvolgerà dal primo all’ultimo morso. Ma se non vi farete prendere dalla fame, vi consigliamo di fermarvi ad assaporare lentamente ogni boccone per percepire l’alternarsi di tutti gli elementi distinti che compongono il wrap di polpo… non un semplice panino, ma un’esperienza che risveglierà le vostre papille gustative sempre in cerca di nuovi stimoli!


						
						

														INGREDIENTI
							
							                            
                                
    								
    									
    										
    										575
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    575
    					
    					    					    					
    					    Carboidrati
    					    g
    					    46.8
    					
    					    					    					
    					      di cui zuccheri
    					    g
    					    8.1
    					
    					    					    					
    					    Proteine
    					    g
    					    31.6
    					
    					    					    					
    					    Grassi
    					    g
    					    29.1
    					
    					    					    					
    					      di cui saturi
    					    g
    					    6.05
    					
    					    					    					
    					    Fibre
    					    g
    					    3
    					
    					    					    					
    					    Colesterolo
    					    mg
    					    158
    					
    					    					    					
    					    Sodio
    					    mg
    					    1284
    					
    					    				
    			
                            
													


						
														
							
							

							
								

																	Polpo
								
								
								già lessato
																	800
									g
																

								

							
								

																	Tortillas
								
								
								
																	4
									
																

								

							
														
							
						
														
							
														per la marinatura
							

							
								

																	Olio extravergine d'oliva
								
								
								
																	40
									g
																

								

							
								

																	Scorza di limone
								
								
								
																	1
									
																

								

							
								

																	Succo di limone
								
								
								
																	½
									
																

								

							
								

																	Peperoncino in polvere
								
								
								
																	1
									cucchiaino
																

								

							
								

																	Finocchietto selvatico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per farcire
							

							
								

																	Fichi
								
								
								
																	80
									g
																

								

							
								

																	Roquefort
								
								
								
																	80
									g
																

								

							
								

																	Sedano
								
								
								
																	60
									g
																

								

							
								

																	Rucola
								
								
								
																	30
									g
																

								

							
								

																	Gherigli di noci
								
								
								
																	40
									g
																

								

							
								

																	Aceto balsamico
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il wrap di polpo, per prima cosa prendete un polpo già lessato (per avere delle indicazioni sulla cottura del polpo potete fare riferimento alla nostra ricetta dell’insalata tiepida di polpo e patate), dividete i tentacoli 1 e tagliate sia questi che la testa a tocchetti di medie dimensioni (2-3).
									

								

															

																		
																															
											
										
																														
																		Trasferite il polpo così tagliato in una ciotola e condite con l’olio 4, il sale, la scorza di un limone 5 e il succo di mezzo 6;
									

								

															

																		
																															
											
										
																														
																		poi aggiungete qualche rametto di finocchietto selvatico 7 e un pizzico di peperoncino 8. Mescolate bene, coprite la ciotola con pellicola trasparente e tenete momentaneamente da parte. Nel frattempo passate alla preparazione degli altri ingredienti: tagliate i fichi in 8 spicchi ciascuno, senza sbucciarli 9,
									

								

															

																		
																															
											
										
																														
																		poi riducete il roquefort a cubetti di piccole dimensioni 10. Infine prendete la costa di sedano, eliminate i filamenti esterni con un pelaverdure 11 e affettatela sottilmente con una mandolina 12.
									

								

															

																		
																															
											
										
																														
																		A questo punto scaldate bene una piastra, aggiungete i pezzetti di polpo 13 e grigliateli per 4-5 minuti, girandoli in modo che formino le classiche righine su entrambi i lati 14. Trasferite il polpo grigliato in un piatto e scaldate leggermente le tortillas in una padella antiaderente 15.
									

								

															

																		
																															
											
										
																														
																		Ora siete pronti per assemblare tutti gli ingredienti: farcite ciascuna tortilla con un letto di rucola, aggiungete un po’ di sedano 16 e distribuite uniformemente i pezzetti di polpo 17 e gli spicchietti di fico. In ultimo, aggiungete qualche cubetto di roquefort 18, delle noci tritate grossolanamente e, se desiderate, qualche goccia di aceto balsamico: avvolgete il tutto e i vostri wrap di polpo sono pronti da gustare!
									

								

							
					    