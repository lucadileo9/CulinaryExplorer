Difficoltà: Media
Chi l’ha detto che la verdura è solo un contorno? In questa ricetta vi proponiamo un secondo piatto vegetariano incredibilmente ricco e appetitoso, i carciofi ripieni di uova e formaggio! Una ghiotta variante dei classici carciofi ripieni, caratterizzata da un cuore morbido e saporito: la farcitura infatti si ispira all’impasto delle pallotte cacio e ova, una tipica ricetta abruzzese a base di pane, Pecorino e uova, che abbiamo ulteriormente arricchito con della provola per ottenere l’effetto filante. Le mammole, con la loro forma tonda e capiente e le foglie carnose e prive di spine, sono la scelta ideale per questa preparazione e vi garantiranno un risultato ottimale, sia in termini di gusto che di consistenza… se le trovate al mercato quindi non indugiate, è arrivato il momento di preparare i carciofi ripieni di uova e formaggio!


												
						
						

														INGREDIENTI
							
													


						
							
							

							
								

																	Carciofi
								
								
								(circa 300 g l'uno)
																	4
									
																

								

							
								

																	Uova
								
								
								
																	4
									
																

								

							
								

																	Provola
								
								
								da grattugiare
																	120
									g
																

								

							
								

																	Pecorino
								
								
								da grattugiare
																	100
									g
																

								

							
								

																	Pane
								
								
								
																	90
									g
																

								

							
								

																	Aglio
								
								
								
																	2
									spicchi
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale grosso
								
								
								
																	1
									cucchiaino
																

								

							
								

																	Limoni
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i carciofi ripieni di uova e formaggio per prima cosa pulite i carciofi: eliminate il gambo 1, scartate le foglie esterne 2 e arrotondate la base, poi tagliate via le punte 3.
									

								

															

																		
																																											
											
										
																						
											
										
																						
											
										
																																										
																		Infine aprite il carciofo a fiore e rimuovete la barbetta con uno scavino 4. Sbollentate i carciofi interi in acqua bollente salata e acidulata per 8 minuti 5, poi scolateli e lasciateli asciugare a testa in giù su un canovaccio pulito 6.
									

								

															

																		
																																											
											
										
																						
											
										
																						
											
										
																																										
																		Nel frattempo preparate il ripieno: tagliate il pane a cubetti e trasferitelo in un mixer, poi aggiungete il timo 7 e il sale 8. Frullate grossolanamente 9.
									

								

															

																		
																																											
											
										
																						
											
										
																						
											
										
																																										
																		In un’altra ciotola versate le uova, il Pecorino grattugiato 10 e la provola che avrete precedentemente grattugiato con una grattugia a maglie larghe 11; tenete da parte una manciata di provola per il successivo passaggio in forno. Salate, pepate e amalgamate il tutto con una forchetta 12.
									

								

															

																		
																																											
											
										
																						
											
										
																						
											
										
																																										
																		A questo punto aggiungete gradualmente le briciole di pane aromatizzato 13; regolate la dose in base al grado di assorbimento del pane e mescolate fino ad ottenere un composto morbido e compatto 14. In una padella (possibilmente adatta alla cottura in forno) scaldate un giro d’olio con gli spicchi di aglio in camicia e dei rametti di timo 15.
									

								

															

																		
																																											
											
										
																						
											
										
																						
											
										
																																										
																		Adagiate i carciofi nella padella con la parte tagliata rivolta verso il basso e i petali ben allargati 16. Fate insaporire per qualche minuto, poi spegnete il fuoco, rigirateli e lasciate intiepidire 17. Una volta intiepiditi, farcite generosamente l’interno dei carciofi con il ripieno, pressandolo bene 18.
									

								

															

																		
																																											
											
										
																						
											
										
																						
											
										
																																										
																		Arrotondate la forma dei carciofi ripieni compattandoli con le mani 19, poi rimetteteli in padella (oppure trasferiteli in una teglia). Cospargete la superficie con la provola tenuta da parte 20 e cuocete in forno statico preriscaldato a 180° per circa 25 minuti. Quando saranno belli dorati in superficie sfornate 21 e guarnite i vostri carciofi ripieni di uova e formaggio con una macinata di pepe e qualche fogliolina di timo!
									

								

							
					    