Difficoltà: Facile
Per realizzare il plumcake senza uova abbiamo utilizzato le banane, mentre per la crostata senza burro abbiamo optato per l’olio extravergine d’oliva… e per la ciambella senza zucchero? Come avevamo fatto per i mini plumcake, la scelta è ricaduta sui datteri ma questa volta abbiamo aggiunto anche le albicocche disidratate! La ciambella con albicocca e datteri senza zucchero è una torta dal gusto intenso e aromatico impreziosita con golose gocce di cioccolato, perfetta per una colazione o una merenda senza troppi sensi di colpa… gli zuccheri naturali infatti addolciscono l’impasto al punto giusto, mentre la farina integrale, ricca di fibre, aggiunge un tocco rustico e genuino. Facilissima da preparare grazie all’aiuto di un semplice mixer, la ciambella con albicocca e datteri senza zucchero sarà davvero una dolcissima scoperta!


						
						

														INGREDIENTI
							
													


						
														
							
														Ingredienti per uno stampo a ciambella di 20 cm di diametro
							

							
								

																	Farina integrale
								
								
								
																	200
									g
																

								

							
								

																	Albicocche disidratate
								
								
								
																	100
									g
																

								

							
								

																	Datteri
								
								
								denocciolati
																	50
									g
																

								

							
								

																	Uova
								
								
								(circa 3 medie)
																	165
									g
																

								

							
								

																	Latte di mandorle
								
								
								
																	150
									g
																

								

							
								

																	Olio di semi
								
								
								
																	115
									g
																

								

							
								

																	Gocce di cioccolato fondente
								
								
								
																	50
									g
																

								

							
								

																	Lievito in polvere per dolci
								
								
								
																	10
									g
																

								

							
								

																	Baccello di vaniglia
								
								
								
																	½
									
																

								

							
														
							
						
														
							
														Per ungere lo stampo
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la ciambella con albicocca e datteri senza zucchero, versate le albicocche disidratate e i datteri denocciolati in un mixer dotato di lame di acciaio 1. Unite il latte di mandorle 2 e i semini di mezza bacca di vaniglia 3 e iniziate a frullare.
									

								

															

																		
																															
											
										
																														
																		Poi versate l’olio di semi 4 e frullate nuovamente per ottenere un composto cremoso e omogeneo. A questo punto unite le uova 5 e frullate fino a che non saranno state completamente assorbite, questa volta a bassa velocità. In ultimo aggiungete la farina integrale e il lievito 6 e frullate ancora per qualche secondo.
									

								

															

																		
																															
											
										
																														
																		Quando avrete ottenuto un composto denso e omogeneo 7, trasferitelo in una ciotola e aggiungete le gocce di cioccolato 8, poi mescolate con una spatola. Imburrate uno stampo a ciambella del diametro di 20 cm e versate l’impasto ottenuto all’interno 9. Cuocete in forno statico preriscaldato a 180° per circa 70-75 minuti (consigliamo sempre di verificare in base al proprio forno).
									

								

															

																		
																															
											
										
																														
																		Una volta cotta (fate sempre la prova stecchino), lasciatela intiepidire 10 prima di sformarla su una gratella per farla raffreddare completamente 11. La vostra ciambella con albicocca e datteri senza zucchero è pronta per essere gustata 12!
									

								

							
					    