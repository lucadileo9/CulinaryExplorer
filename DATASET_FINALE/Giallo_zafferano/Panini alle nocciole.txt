Difficoltà: Media
In cucina sfornare il pane è una delle migliori soddisfazioni. Il suo odore che si diffonde in tutta la casa è qualcosa di veramente speciale e magico. Ma come tutte le migliori cose anche per preparare questi panini alle nocciole ci vuole tempo e dedizione; non sarà il pane ad adattarsi ai vostri tempi ma sarete voi a dover coordinarvi ai suoi... non dovrete avere alcuna fretta e aspettare il momento adatto per cuocerli. I panini alle nocciole sono dei bocconcini fragranti e super saporiti grazie alle nocciole che rilasceranno gli oli essenziali e grazie alla biga che oltre a dare un maggiore profumo aumenterà la loro morbidezza e prolungherà i tempi di conservazione. Preparate anche voi questi panini alle nocciole, insieme a quelli con le gocce di cioccolato saranno perfetti per la colazione o una golosa merenda. Per un pranzo veloce e facile da trasportare arricchiteli con salumi e formaggi!


						
						

														INGREDIENTI
							
							                            
                                
    								
    									
    										
    										349
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    349
    					
    					    					    					
    					    Carboidrati
    					    g
    					    37.5
    					
    					    					    					
    					      di cui zuccheri
    					    g
    					    1.6
    					
    					    					    					
    					    Proteine
    					    g
    					    10
    					
    					    					    					
    					    Grassi
    					    g
    					    17.7
    					
    					    					    					
    					      di cui saturi
    					    g
    					    1.44
    					
    					    					    					
    					    Fibre
    					    g
    					    3.9
    					
    					    					    					
    					    Colesterolo
    					    mg
    					    30
    					
    					    					    					
    					    Sodio
    					    mg
    					    339
    					
    					    				
    			
                            
													


						
														
							
														Ingredienti per la biga
							

							
								

																	Acqua
								
								
								
																	32
									g
																

								

							
								

																	Farina 00
								
								
								
																	50
									g
																

								

							
								

																	Lievito di birra fresco
								
								
								
																	1
									g
																

								

							
								

																	Sale fino
								
								
								
																	¼
									cucchiaino
																

								

							
														
							
						
														
							
														per 6 panini da circa 100 g  l'uno
							

							
								

																	Farina integrale
								
								
								
																	60
									g
																

								

							
								

																	Farina 00
								
								
								
																	200
									g
																

								

							
								

																	Acqua
								
								
								
																	150
									g
																

								

							
								

																	Lievito di birra fresco
								
								
								
																	5
									g
																

								

							
								

																	Sale fino
								
								
								
																	10
									g
																

								

							
								

																	Nocciole
								
								
								tritate
																	60
									g
																

								

							
														
							
						
														
							
														per la copertura
							

							
								

																	Uova
								
								
								
																	1
									
																

								

							
								

																	Granella di nocciole
								
								
								
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i panini alle nocciole iniziate a realizzare la biga almeno 12 ore prima (potete iniziare la sera prima in modo da panificare il giorno dopo). Versate in una ciotola 50 g di farina 00, 1 g di lievito di birra fresco sbriciolato 1 e mescolando con una forchetta aggiungete a filo 32 g l'acqua a temperatura ambiente 2. Impastate poi con la punta delle dita 3
									

								

															

																		
																															
											
										
																														
																		aggiungete anche 1/4 di cucchiaino di sale 4 e impastate di nuovo. Coprite con la pellicola trasparente per alimenti 5 e lasciate maturare a temperatura ambiente per almeno 12 ore. Non appena la biga sarà matura 6 potrete occuparvi dell'impasto.
									

								

															

																		
																															
											
										
																														
																		Versate nella ciotola di una planetaria munita di gancio 200 g di farina 00 e 5 g di lievito di birra fresco leggermente sbriciolato 7, unite 60 g di farina integrale 8 e la biga che avevate preparato in precedenza 9.
									

								

															

																		
																															
											
										
																														
																		Azionate la planetaria a velocità moderata e versate 150 d di acqua a temperatura ambiente a filo, poco alla volta 10; impastate per circa 5 minuti dopodichè aggiungete 10 g di sale 11 e una volta assorbito, unite anche 60 g di nocciole tritate 12.
									

								

															

																		
																															
											
										
																														
																		Continuate a lavorare l'impasto fino a che non sarà incordato 13. A questo punto trasferitelo su un piano 14, fate delle pieghe dando una forma sferica all'impasto 15.
									

								

															

																		
																															
											
										
																														
																		Posizionatelo all'interno di una ciotola, coprite con la pellicola per alimenti 16 e lasciate lievitare in un luogo caldo (il forno spento solo con la luce accesa andrà benissimo, si creerà una temperatura di 26-28°) per circa 4 ore o comunque fino a che non sarà raddoppiato di volume 17. Adesso trasferitelo su una spianatoia 18
									

								

															

																		
																															
											
										
																														
																		e con le mani cercate di formare un filone 19 che dividerete in 6 pezzi da circa 100 g ciascuno 20. Prendete un pezzetto e utilizzando la parte esterna delle mani fatelo roteare sul piano in modo da ricreare una forma sferica 21.
									

								

															

																		
																															
											
										
																														
																		Ripetete la stessa operazione anche per le altre 5 porzioni di impasto 22. A questo punto sbattete un uovo in una ciotolina 23 e passate ciascuna pallina prima nell'uovo 24
									

								

															

																		
																															
											
										
																														
																		e poi nella granella di nocciole 25 posizionandoli man mano su una leccarda foderata con carta forno, avendo cura di mantenere la parte con le piccole pieghe sotto a contatto con la leccarda in modo che non si aprano in lievitazione 26. Lasciate lievitare per altre due ore e mezza sempre in forno spento solo con la luce accesa (a 26-28°) 27.
									

								

															

																		
																															
											
										
																														
																		Quindi tirate fuori i panini e scaldate il forno in modalità statica a 220° posizionando sulla base un pentolino adatto colmo d'acqua, poi infornate nuovamente la teglia con i panini alle nocciole e cuocete per 15 minuti alla temperatura indicata. Trascorso questo tempo estraete il pentolino dal forno facendo attenzione a non scottarvi e diminuendo la temperatura a 200° proseguite la cottura per altri 5 minuti, incastrando una presina tra l'anta e la struttura del forno in modo da simulare la valvola del forno aperta. Quando saranno ben dorati sfornate i panini alle nocciole 28 e lasciateli raffreddare su una gratella 29 prima di servirli 30.
									

								

							
					    