Difficoltà: Facile
Avete comprato dei bei gamberoni freschi e non sapete come cucinarli? Se la ricetta dei gamberoni al forno o dei gamberoni alla griglia non vi stuzzica abbastanza ecco una sfiziosa alternativa fritta: i gamberoni croccanti! Un secondo piatto di mare molto facile da preparare grazie a una semplice panatura a base di uova e farina di mais, profumata con scorza di limone. Dopo averli immersi velocemente nell’olio bollente, i crostacei diventeranno irresistibilmente dorati e fragranti! Servite i gamberoni croccanti con una fresca insalatina e una ciotolina di maionese per accompagnamento, saranno ottimi anche come antipasto.


						
						

														INGREDIENTI
							
													


						
														
							
							

							
								

																	Gamberoni
								
								
								freschi
																	12
									
																

								

							
														
							
						
														
							
														Per la panatura
							

							
								

																	Uova
								
								
								
																	2
									
																

								

							
								

																	Scorza di limone
								
								
								
																	1
									
																

								

							
								

																	Farina di mais fioretto
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i gamberoni croccanti per prima cosa occupatevi della pulizia dei gamberoni: rimuovete le zampe e il carapace, avendo cura di tenere attaccata la testa e la coda 1, poi incidete il dorso con la lama di un coltello 2 ed estraete il filo nero dell’intestino 3. Procedete in questo modo per pulire tutti i gamberoni, poi passate alla panatura.
									

								

															

																		
																																											
											
										
																						
											
										
																						
											
										
																																										
																		Versate le uova in una ciotola insieme al sale 4 e alla scorza grattugiata del limone 5, poi sbattete il composto con una forchetta 6.
									

								

															

																		
																																											
											
										
																						
											
										
																						
											
										
																																										
																		Immergete la polpa dei gamberoni nel composto di uova 7, poi ricopritela con la farina di mais che avrete messo in un altro contenitore, avendo cura di farla aderire per bene 8. Adagiate man mano su un vassoio i gamberoni impanati 9.
									

								

															

																		
																																											
											
										
																						
											
										
																						
											
										
																																										
																		Scaldate l’olio di semi fino a una temperatura di 180°, poi immergete un gambero per volta con l’aiuto di una schiumarola 10. Quando sarà bello dorato (ci vorrà meno di un minuto), scolate e trasferite su carta per fritti 11. Servite i vostri gamberoni croccanti con un pizzico di sale, accompagnati con maionese e misticanza 12!
									

								

							
					    