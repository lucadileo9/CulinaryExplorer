Difficoltà: Facile
Le tegole dolci sono dei golosi biscotti che fanno parte della tradizione gastronomica valdostana. Il loro nome è da attribuire proprio alla forma, che richiama quella incurvata tipica delle tegole. Realizzare questo effetto, poi, è semplice: è sufficiente munirsi di un mattarello sul quale adagiare le cialdine calde, che in questo modo assumeranno la caratteristica forma. Pochi e semplici sono gli ingredienti che servono a preparare questi sfiziosi biscotti, i principali, nocciole e mandorle, sono quelli che conferiscono il loro inconfondibile aroma. Le tegole dolci sono ideali  da gustare con una tazza di caffè a colazione e con dell'ottimo thè a merenda. Se volete proporli come dolce alla fine di un pranzo o una cena, però, servitele con un vino bianco secco, magari un Nus Malvoisie Flètri, che riprende le note della frutta secca con il suo retrogusto caratteristico.
Non vi resta che preparare queste piccole cialde leggere e croccanti che si gustano in un boccone. Le tegole dolci rappresentano una tentazione alla quale è difficile resistere, una tira l'altra!


												
						
						

														INGREDIENTI
							
													


						
							
														Ingredienti per 40 tegole
							

							
								

																	Zucchero
								
								
								
																	200
									g
																

								

							
								

																	Mandorle
								
								
								
																	80
									g
																

								

							
								

																	Nocciole
								
								
								
																	80
									g
																

								

							
								

																	Farina 00
								
								
								
																	60
									g
																

								

							
								

																	Burro
								
								
								
																	60
									g
																

								

							
								

																	Albumi
								
								
								
																	4
									
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le tegole dolci, iniziate tostando le mandorle e le nocciole: rivestite una leccarda con carta da forno e dsponeteci sopra le mandorle e le nocciole 1. Cuocete in forno statico preriscaldato a 150° per 30 minuti o a 130° per 25 minuti  se usate il forno ventilato. Trascorso questo tempo, lasciate intiepidire il tutto e poi spellate le mandorle e le nocciole con le mani, dopodichè trasferitele in un mixer assieme a metà della dose totale di zucchero 2. Azionate per qualche secondo, fino a ridurre il tutto in briciole 3.
									

								

															

																		
																															
											
										
																														
																		Trasferite la farina di noci e mandorle in una ciotola capiente e aggiungete il burro che avete fatto sciogliere in precedenza 4, mescolate fino a compattare, aiutandovi con una spatola 5. Aggiungete i semini della vaniglia, versate la farina in un colino e setacciatele direttamente nella ciotola contenente il composto 6, mescolate bene e mettete da parte.
									

								

															

																		
																															
											
										
																														
																		Ora ponete gli albumi in una ciotola e montateli con uno sbattitore elettrico 7. Non appena inizieranno a montarsi, aggiungete l'altra metà dose di zucchero 8 e continuate, fino a che non otterrete un composto gonfio e spumoso. Quindi unite gli albumi montati al composto 9.
									

								

															

																		
																															
											
										
																														
																		Mescolate con una spatola per amalgamare e ottenere un composto omogeneo 10. Rivestite nuovamente una leccarda con carta da forno e ponete con un cucchiaio piccole quantità di impasto di circa 10 g a 3-4 cm di dstanza le une dalle altre. Schiacciate ogni goccia di impasto con il dorso di un cucchiaio 11, formando dei cerchi del diametro di circa 7 cm e sottili 1/2 millimetro. Per facilitarvi nell'operazione, bagnate il dorso del cucchiaio, in modo che l'impasto non aderisca troppo alla superficie. Completata quest'operazione, cuocete in forno statico preriscaldato a 180° per 8 minuti o a 160° per 3-4 minuti se usate il forno ventilato. Quando risulteranno leggermente croccanti e brunite, sfornatele e adagiatele su un mattarello, in questo modo si seccheranno e acquisiranno la loro tipica forma incurvata 12. Non vi resta che servire le vostre tegole dolci accompagnandole con un ottimo vino bianco secco!
									

								

							
					    