Difficoltà: Difficile
Le zeppole di San Giuseppe non possono mancare il giorno della festa del papà e per festeggiare in grande quest’anno vi proponiamo una variante formato famiglia: la zeppolona al caffè! Ci siamo ispirati alla ricetta francese del Paris-Brest per trasformare il classico dolce della tradizione in un goloso dessert, ideale da condividere con i vostri cari. Si tratta di una pasta choux a forma di zeppola, cotta al forno e farcita con una morbida crema diplomatica al caffè, che nasce dall’unione della crema pasticcera con la panna montata. Un’idea originale e scenografica da dedicare ad ogni papà per dimostrargli che l’affetto che lo circonda non ha mezze misure!


						
						

														INGREDIENTI
							
													


						
														
							
														Per la pasta choux (per una zeppola del diametro di 18 cm)
							

							
								

																	Acqua
								
								
								
																	200
									g
																

								

							
								

																	Farina 00
								
								
								
																	125
									g
																

								

							
								

																	Burro
								
								
								
																	80
									g
																

								

							
								

																	Uova
								
								
								
																	3
									
																

								

							
								

																	Sale fino
								
								
								
																	1
									pizzico
																

								

							
								

																	Zucchero
								
								
								
																	1
									pizzico
																

								

							
														
							
						
														
							
														Per la crema diplomatica al caffè
							

							
								

																	Panna fresca liquida
								
								
								fredda
																	150
									g
																

								

							
								

																	Latte intero
								
								
								
																	100
									g
																

								

							
								

																	Caffè
								
								
								
																	20
									g
																

								

							
								

																	Zucchero
								
								
								
																	20
									g
																

								

							
								

																	Amido di mais (maizena)
								
								
								
																	8
									g
																

								

							
								

																	Gelatina in fogli
								
								
								
																	3
									g
																

								

							
								

																	Tuorli
								
								
								(circa 1 grande)
																	20
									g
																

								

							
								

																	Cioccolato fondente
								
								
								
																	15
									g
																

								

							
														
							
						
														
							
														Per guarnire
							

							
								

																	Caffè in polvere
								
								
								
																	
									q.b.
																

								

							
								

																	Chicchi di caffè
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la zeppolona al caffè iniziate dalla crema pasticcera. Preparate il caffé e tenetelo da parte. Mettete in ammollo i fogli di gelatina in acqua fredda, poi versate il latte e il caffè della moka in un pentolino 1 e portate a sfiorare il bollore. Nel frattempo sbattete il tuorlo con lo zucchero in una ciotola 2, poi unite l’amido di mais 3 e mescolate ancora.
									

								

															

																		
																																											
											
										
																						
											
										
																						
											
										
																																										
																		Aggiungete il caffelatte caldo al composto di tuorli 4 e mescolate bene con la frusta, poi versate nuovamente il tutto nel pentolino 5 e rimettete sul fuoco. Mescolate continuamente con la frusta fino a quando la crema inizierà ad addensarsi 6.
									

								

															

																		
																																											
											
										
																						
											
										
																						
											
										
																																										
																		Quando si sarà addensata spegnete il fuoco e aggiungete la gelatina, dopo averla ben strizzata 7. Mescolate bene per amalgamarla, dovrà sciogliersi completamente. Versate la crema in una ciotola in cui avrete messo il cioccolato a pezzetti 8, poi mescolate con la marisa per scioglierlo in modo uniforme 9. Coprite la crema con pellicola a contatto e lasciate raffreddare in frigorifero.
									

								

															

																		
																																											
											
										
																						
											
										
																						
											
										
																																										
																		Intanto preparate la pasta choux: versate l’acqua in un pentolino dal doppio fondo 10, poi unite il burro, un pizzico di sale 11 e uno di zucchero 12. Accendete il fuoco e portate a bollore.
									

								

															

																		
																																											
											
										
																						
											
										
																						
											
										
																																										
																		Quando il burro si sarà sciolto aggiungete la farina tutta in una volta 13 e mescolate velocemente con un cucchiaio di legno fino a quando il composto si staccherà completamente dai bordi e il fondo risulterà velato da una patina opaca 14. Trasferite l'impasto in una planetaria munita di foglia 15.
									

								

															

																		
																																											
											
										
																						
											
										
																						
											
										
																																										
																		Azionate la planetaria a velocità media e aggiungete le uova, uno per volta, avendo cura che ciascuno venga ben assorbito prima di inserire il successivo 16. Dovrete ottenere un composto liscio, corposo e omogeneo 17. Trasferite l’impasto in un sac-à-poche con bocchetta a stella di 15 mm 18.
									

								

															

																		
																																											
											
										
																						
											
										
																						
											
										
																																										
																		A questo punto foderate una leccarda con carta forno e disegnate con una matita un cerchio del diametro di 18 cm 19. Usate la linea a matita come guida per realizzare 2 cerchi di impasto con il sac-à-poche partendo dall’esterno, poi aggiungete sopra un terzo cerchio, a metà fra i primi due 20. Cuocete in forno statico preriscaldato a 170° per 45 minuti, poi proseguite la cottura in modalità ventilata sempre a 170° per altri 15 minuti. Trascorso questo tempo verificate la cottura sollevando leggermente la zeppolona dalla teglia: se risulta leggera vuol dire che è cotta, al contrario vuol dire che è ancora umida all’interno. In questo caso abbassate la temperatura a 150° e cuocete per altri 5 minuti, sempre in modalità ventilata. Una volta cotta, sfornate la zeppolona e lasciatela raffreddare completamente 21.
									

								

															

																		
																																											
											
										
																						
											
										
																						
											
										
																																										
																		Nel frattempo riprendete la crema pasticcera dal frigorifero e ammorbiditela con una frusta 22. Versate la panna fresca liquida in una ciotola a parte 23 e semi-montatela con le fruste elettriche 24.
									

								

															

																		
																																											
											
										
																						
											
										
																						
											
										
																																										
																		Incorporate la panna semi-montata alla crema in 3 volte 25 mescolando delicatamente dal basso verso l’alto con una marisa 26: avete così ottenuto una crema diplomatica al caffè. Trasferite in un sac-à-poche con bocchetta piatta e rigata da 12 mm 27.
									

								

															

																		
																																											
											
										
																						
											
										
																						
											
										
																																										
																		Quando la zeppolona si sarà raffreddata tagliatela a metà in senso orizzontale 28, poi posizionate la parte inferiore sul piatto da portata e farcite con la crema diplomatica 29, realizzando delle ondine prima lungo il bordo esterno e poi all'interno 30.
									

								

															

																		
																																											
											
										
																						
											
										
																						
											
										
																																										
																		Ricoprite con la parte superiore e guarnite con del caffè in polvere setacciato 31 e dei chicchi di caffè 32. La vostra zeppolona al caffè è pronta per essere servita 33!
									

								

							
					    