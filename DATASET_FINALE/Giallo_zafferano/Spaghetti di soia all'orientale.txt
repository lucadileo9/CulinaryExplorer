Difficoltà: Facile
E’ uno dei piatti più amati della cucina asiatica ormai diffuso in tutto il mondo, declinato in tante varianti saporite, si tratta degli spaghetti di soia all’orientale. Immancabile la soia come ingrediente versatile: la salsa per un tocco di sapidità, i germogli per la nota croccante e gli stessi spaghetti di soia, dal gusto neutro, rappresentano una base perfetta da insaporire con ingredienti sfiziosi.
A fare da contorno pollo grigliato, verdure saltate in padella per dare colore e gusto alla preparazione.
Profumi di oriente racchiusi tutti in un piatto unico che i più arditi potranno gustare con le tipiche bacchette!


												
						
						

														INGREDIENTI
							
							                            
                                
    								
    									
    										
    										461
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    461
    					
    					    					    					
    					    Carboidrati
    					    g
    					    58.4
    					
    					    					    					
    					      di cui zuccheri
    					    g
    					    17.8
    					
    					    					    					
    					    Proteine
    					    g
    					    38.3
    					
    					    					    					
    					    Grassi
    					    g
    					    8.2
    					
    					    					    					
    					      di cui saturi
    					    g
    					    1.4
    					
    					    					    					
    					    Fibre
    					    g
    					    4.4
    					
    					    					    					
    					    Colesterolo
    					    mg
    					    90
    					
    					    					    					
    					    Sodio
    					    mg
    					    593
    					
    					    				
    			
                            
													


						
							
							

							
								

																	Germogli di soia
								
								
								
																	150
									g
																

								

							
								

																	Spaghetti di soia
								
								
								
																	250
									g
																

								

							
								

																	Salsa di soia
								
								
								(leggermente salata)
																	10
									g
																

								

							
								

																	Peperoni rossi
								
								
								
																	1
									
																

								

							
								

																	Carote
								
								
								
																	1
									
																

								

							
								

																	Petto di pollo
								
								
								
																	600
									g
																

								

							
								

																	Cipollotto fresco
								
								
								
																	1
									
																

								

							
								

																	Scorza di lime
								
								
								
																	½
									
																

								

							
								

																	Peperoncino dolce
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale grosso
								
								
								
																	
									q.b.
																

								

							
								

																	Acqua
								
								
								(tiepida)
																	1
									cucchiaio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli spaghetti di soia all’orientale iniziate pelando la carota, eliminate le estremità e poi tagliatela a listarelle sottili 1, lavate il peperone dividetelo a metà, eliminate il picciolo e i semi interni e tagliatelo a listarelle 2 come avete fatto per la carota. Affettate sottilmente il cipollotto 3,
									

								

															

																		
																															
											
										
																														
																		e tagliate a rondelle sottili i peperoncini dolci avendo cura di eliminare picciolo e semi (4-5). Prendete il petto di pollo, tagliate via l'osso centrale con un coltello poi dividetelo a metà 6
									

								

															

																		
																															
											
										
																														
																		spennellatelo con l’olio di oliva 7, grigliate il pollo su entrambi i lati su una piastra cosparsa di sale grosso per insaporirlo (8-9)e fare in modo che non sia direttamente a contatto con il fondo..
									

								

															

																		
																															
											
										
																														
																		Tagliate a bastoncini il pollo grigliato 10 e tenetelo da parte. Scaldate un filo di olio in una padella, fate rosolare il cipollotto 11 e poi versate qualche cucchiaio di acqua tiepida per farlo stufare 12.
									

								

															

																		
																															
											
										
																														
																		Quando sarà appassito unite le carote 13 e il peperone rosso e il peperoncino dolce 14. Cuocete per 5 minuti e poi sfumate con la salsa di soia 15 e proseguite per altri 5 minuti.
									

								

															

																		
																															
											
										
																														
																		Poi spegnete il fuoco e unite i bastoncini di pollo 16. In una pentola portate ad ebollizione l’acqua e lessate gli spaghetti di soia 17 per due minuti massimo con il coperchio, o seguendo le istruzioni riportate sulle confezioni. Scolateli 18 e passateli sotto l’acqua fredda sgranandoli con una forchetta per evitare che si rapprendano troppo.
									

								

															

																		
																															
											
										
																														
																		Unite gli spaghetti di soia nella padella con le verdure e il pollo e mantecateli a fuoco medio 19, aggiungete i germogli di soia 20 e mescolate, per finire aromatizzate con la scorza di lime 21. Gli spaghetti di soia all’orientale sono pronti gustateli caldi.
									

								

							
					    