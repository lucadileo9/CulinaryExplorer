Difficoltà: Molto facile
I cavatelli con zucca e pancetta sono un primo piatto saporito realizzato con i cavatelli, un formato di pasta fresca di semola tipica delle regioni del Molise e della Puglia, diffuso però in tutto il Sud Italia.
I cavatelli hanno una forma allungata e incavata verso l’interno, che si ottiene con una leggera pressione delle dita da esercitare su di un piccolo pezzo di pasta, se volete cimentarvi in questa preparazione seguite la nostra ricetta dei cavatelli che vi guiderà passo passo.
La ricetta che vi proponiamo esalta il gusto tradizionale e genuino di questa tipica pasta di semola in modo sfizioso e ricco di gusto: gustosi dadini di zucca cotti in forno e aromatizzati con timo e alloro uniti ai cubetti di pancetta dolce saltati in padella creano un connubio irresistibile.
Impossibile resistere ai cavatelli con zucca e pancetta!


												
						
						

														INGREDIENTI
							
							                            
                                
    								
    									
    										
    										556
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    556
    					
    					    					    					
    					    Carboidrati
    					    g
    					    70.8
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    20.2
    					
    					    					    					
    					    Grassi
    					    g
    					    21.4
    					
    					    					    					
    					      di cui saturi
    					    g
    					    6.39
    					
    					    					    					
    					    Fibre
    					    g
    					    3.14
    					
    					    					    					
    					    Colesterolo
    					    mg
    					    44
    					
    					    					    					
    					    Sodio
    					    mg
    					    935
    					
    					    				
    			
                            
													


						
							
							

							
								

																	Cavatelli
								
								
								
																	320
									g
																

								

							
								

																	Zucca mantovana
								
								
								
																	450
									g
																

								

							
								

																	Pancetta dolce
								
								
								a cubetti 
																	200
									g
																

								

							
								

																	Timo
								
								
								
																	2
									rametti
																

								

							
								

																	Alloro
								
								
								
																	1
									foglia
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i cavatelli con zucca e pancetta iniziate a preparare la zucca: pulite la zucca: privatela dei semi, sbucciatela e tagliatela a fette 1, poi riducetela a cubetti di circa 1 cm 2. Prendete una teglia, rivestitela con carta da forno e versate all’interno i cubetti di zucca. Condite la zucca con olio, sale, pepe 3
									

								

															

																		
																															
											
										
																														
																		e aromatizzate con il rametto di timo e la foglia di alloro 4. Cuocete i dadini di zucca in forno statico preriscaldato per 20 minuti a 200° (in forno ventilato a 180° per 15 minuti). Quando la zucca si sarà ammorbidita, sfornatela e tenetela da parte 5. Intanto occupatevi dei cavatelli: ponete sul fuoco una pentola dal bordo alto, versate l’acqua, salate e portate a bollore. Cuocete i cavatelli 6 per 7-8 minuti se usate la pasta fresca, se invece utilizzate la pasta secca dovrete prolungare di un paio di minuti la cottura. Potete anche realizzare voi la pasta fresca seguendo la nostra ricetta dei Cavatelli.
									

								

															

																		
																															
											
										
																														
																		Intanto che la pasta cuoce ponete sul fuoco una padella ampia, irrorate con un filo di olio di oliva e versate all’interno i cubetti di pancetta dolce 7. Fate saltare la pancetta per qualche minuto in modo che risulti rosata, a questo punto unite in padella i dadini di zucca cotti al forno 8, mescolate il tutto per qualche istante e non appena la pasta sarà al dente, scolatela e unitela al condimento. Fate saltare la pasta con la zucca e la pancetta qualche minuto, il tempo necessario perché si insaporisca. A questo punto i vostri cavatelli con zucca e pancetta sono pronti per essere portati in tavola bene caldi 9!
									

								

							
					    