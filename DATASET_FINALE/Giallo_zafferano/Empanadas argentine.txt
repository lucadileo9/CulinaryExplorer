Difficoltà: Media
Caratterizzate dalla tipica forma a mezzaluna e da un ripieno vario e saporito, le empanadas argentine sono un tradizionale street food diffuso in molti paesi del Sud America. La ricetta cambia non solo da stato a stato, ma anche da provincia a provincia, così come da famiglia a famiglia: lo chef Matias Perdomo ci spiega come realizzare la versione più popolare, le empanadas di carne! A partire dalla preparazione dell’impasto, solitamente a base di strutto, fino a quella del ripieno, arricchito con cipolle, peperoni, olive, uovo sodo e cumino, impareremo a dare forma a questi gustosi fagottini dalla caratteristica chiusura a cordoncino. Ma, come dicevamo all’inizio, non esistono regole definite e potrete dare libero spazio alla fantasia per creare e assaggiare sfiziose alternative, come le empanadas di tonno oppure al gorgonzola. Servite le empanadas argentine per un aperitivo o una cena informale, accendete la musica e lasciate che le papille si scatenino al ritmo del gusto latino-americano!


						
						

														INGREDIENTI
							
							                            
                                
    								
    									
    										
    										387.3
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    387.3
    					
    					    					    					
    					    Carboidrati
    					    g
    					    20.7
    					
    					    					    					
    					      di cui zuccheri
    					    g
    					    3
    					
    					    					    					
    					    Proteine
    					    g
    					    7.7
    					
    					    					    					
    					    Grassi
    					    g
    					    30.4
    					
    					    					    					
    					      di cui saturi
    					    g
    					    6
    					
    					    					    					
    					    Fibre
    					    g
    					    43.2
    					
    					    					    					
    					    Colesterolo
    					    mg
    					    1.3
    					
    					    					    					
    					    Sodio
    					    mg
    					    225.2
    					
    					    				
    			
                            
													


						
														
							
														Per l'impasto (per 18 empanadas)
							

							
								

																	Farina 00
								
								
								
																	210
									g
																

								

							
								

																	Acqua
								
								
								tiepida 
																	70
									g
																

								

							
								

																	Strutto
								
								
								
																	50
									g
																

								

							
								

																	Aceto di vino bianco
								
								
								
																	3
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il ripieno
							

							
								

																	Carne bovina
								
								
								da tritare al coltello
																	165
									g
																

								

							
								

																	Cipolle ramate
								
								
								
																	285
									g
																

								

							
								

																	Peperoni rossi
								
								
								
																	140
									g
																

								

							
								

																	Uova sode
								
								
								
																	1
									
																

								

							
								

																	Olive verdi
								
								
								denocciolate
																	20
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Strutto
								
								
								
																	15
									g
																

								

							
								

																	Cumino in polvere
								
								
								
																	
									q.b.
																

								

							
								

																	Origano
								
								
								secco
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per friggere
							

							
								

																	Olio di semi di girasole
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le empanadas argentine, per prima cosa preparate l’impasto: versate la farina su un piano di lavoro e formate una fontana, poi aggiungete al centro lo strutto 1, il sale 2 e l’aceto 3.
									

								

															

																		
																																											
											
										
																						
											
										
																						
											
										
																																										
																		Unite l’acqua tiepida 4 e impastate con le mani fino ad ottenere un composto liscio e omogeneo 5. Formate una palla 6 e lasciate riposare l'impasto in frigorifero per 30 minuti.
									

								

															

																		
																															
											
										
																														
																		Nel frattempo dedicatevi al ripieno: mondate il peperone e tagliatelo a cubetti 7, poi fate la stessa cosa con la cipolla, avendo cura di ridurla a cubetti della stessa dimensione 8. Infine tritate la carne al coltello 9.
									

								

															

																		
																															
											
										
																														
																		In una casseruola capiente sciogliete lo strutto con l’olio 10, poi aggiungete la cipolla 11 e, dopo qualche minuto, il peperone 12. Cuocete a fuoco moderato per circa 10 minuti; le verdure dovranno ridursi di volume di circa la metà.
									

								

															

																		
																															
											
										
																														
																		A questo punto unite la carne tritata 13 e mescolate bene. Insaporite con l’origano 14 e il cumino 15, poi regolate di sale e di pepe. Mescolate e spegnete il fuoco.
									

								

															

																		
																															
											
										
																														
																		Trasferite il ripieno in una ciotola, poi unite l’uovo sodo a pezzetti 16 e le olive tagliate grossolanamente 17. Mescolate per amalgamare il tutto 18.
									

								

															

																		
																															
											
										
																														
																		Riprendete l’impasto e stendetelo a uno spessore di 1,5 mm; potete utilizzare il mattarello o la macchina per la pasta 19. Ricavate 18 dischi con un coppapasta del diametro di 12 cm 20. Se non li utilizzate subito potete avvolgerli nella pellicola e riporli in frigorifero 21.
									

								

															

																		
																															
											
										
																														
																		Adagiate un disco di impasto sul piano di lavoro e aggiungete al centro una cucchiaiata di ripieno 22. Ripiegate il disco a metà e premete i bordi con le dita per sigillarli 23, poi fate delle pieghette per creare il tipico cordoncino 24. In alternativa potete sigillare il bordo premendo con i rebbi di una forchetta.
									

								

															

																		
																															
											
										
																														
																		Dopo aver formato le empanadas riscaldate abbondante olio di semi in un pentolino fino alla temperatura di 160°. Friggete 1 o 2 pezzi per volta per 4-5 minuti 25. Quando saranno dorate, scolate le empanadas 26 e adagiatele su carta assorbente per eliminare l’olio in eccesso. Le vostre empanadas argentine sono pronte per essere gustate 27!
									

								

							
					    