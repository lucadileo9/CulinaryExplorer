Difficoltà: Media
Proseguono le videoricette con le nostre blogger! Oggi la protagonista è Rita del blog Morti di fame che ci svelerà tutti i segreti della panada, una pietanza tipica della sua terra di origine: la Sardegna.
La panada è un piatto della tradizione  regionale, si tratta di una pasta ripiena di carne di agnello, patate e pomodori secchi.
Il termine panada, ovvero palla in dialetto sardo, indica proprio il tipo di impasto che si deve ottenere dalla lavorazione della pasta: un panetto tondo, liscio e sodo.
Esistono diverse varianti della panada: si può usare la carne di maiale o l’anguilla (come facevano gli antichi pescatori) e si possono sostituire le patate con i piselli; esiste anche una versione vegetariana che prevede l’utilizzo di fave fresche al posto della carne e dell’olio in sostituzione allo strutto.
La panada è un piatto unico completo: servite il ripieno accompagnato da croccanti porzioni di pasta spezzettate con le mani!


						
						

														INGREDIENTI
							
							                            
                                
    								
    									
    										
    										1100
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1100
    					
    					    					    					
    					    Carboidrati
    					    g
    					    124.6
    					
    					    					    					
    					      di cui zuccheri
    					    g
    					    4.8
    					
    					    					    					
    					    Proteine
    					    g
    					    52.8
    					
    					    					    					
    					    Grassi
    					    g
    					    43.4
    					
    					    					    					
    					      di cui saturi
    					    g
    					    18.58
    					
    					    					    					
    					    Fibre
    					    g
    					    7.5
    					
    					    					    					
    					    Colesterolo
    					    mg
    					    140
    					
    					    					    					
    					    Sodio
    					    mg
    					    433
    					
    					    				
    			
                            
													


						
														
							
														Ingredienti per l'impasto
							

							
								

																	Semola di grano duro rimacinata
								
								
								
																	750
									g
																

								

							
								

																	Strutto
								
								
								
																	60
									g
																

								

							
								

																	Sale fino
								
								
								
																	10
									g
																

								

							
								

																	Acqua
								
								
								tiepida
																	380
									ml
																

								

							
														
							
						
														
							
														per il ripieno
							

							
								

																	Agnello
								
								
								polpa
																	1,15
									kg
																

								

							
								

																	Patate
								
								
								
																	1
									kg
																

								

							
								

																	Pomodori secchi sott'olio
								
								
								
																	60
									g
																

								

							
								

																	Aglio
								
								
								
																	3
									spicchi
																

								

							
								

																	Prezzemolo
								
								
								
																	10
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Iniziate preparando l’impasto della panada: sciogliete il sale nell’acqua tiepida 1, aggiungete lo strutto 2 (oppure la stessa dose di olio extravergine d'oliva) alla farina di semola, iniziate ad impastare aggiungendo l’acqua tiepida poco alla volta 3.
									

								

															

																		
																															
											
										
																														
																		Impastate a mano energicamente 4 fino a raccogliere tutti gli ingredienti (oppure utilizzate una planetaria dotata di gancio), quindi trasferite l'impasto su una spianatoia e lavoratelo energicamente,  tirando la pasta con le mani 5  fino a che non ci saranno più "increspature", dovrete ottenere un impasto abbastanza sodo e liscio, ci vorranno circa 15 minuti. Alla fine dovrà risultare ben compatto ma non troppo asciutto altrimenti non riuscirete a stenderlo e a lavorarlo 6,
									

								

															

																		
																															
											
										
																														
																		Copritelo bene con la pellicola 7 e lasciate riposare una mezz’ora circa in un luogo fresco (ma non in frigorifero). Nel frattempo tagliate l’agnello a bocconcini 8, sbucciate le patate e tagliatele a tocchetti 9 non troppo piccoli.
									

								

															

																		
																															
											
										
																														
																		Tritate l’aglio, il prezzemolo 10 e i pomodori secchi 11. Riprendete il panetto di impasta e dividetelo in due parti 12, le proporzioni dovranno essere circa 1/3 per la copertura (il coperchio) e 2/3 per la base che andrà a contenere il ripieno.
									

								

															

																		
																															
											
										
																														
																		Prendete il panetto più grande, l'altro tenetelo da parte coperto con la pellicola in questo modo non si seccherà, e stendetelo fino a ottenere una sfoglia spessa circa 1 cm 13, dandole una forma tonda più regolare possibile che superi di almeno 10 cm il diametro della tortiera. Prendete una teglia dal diametro di 26 cm dai bordi bassi e adagiateci sopra la sfoglia 14, fatela aderire bene alle pareti e iniziate a riempirla. Se preferite potete utilizzare una teglia dai borbi altri (8-10 cm) in questo modo sarà più semplice ottenere una panada dai bordi regolari. Ponete sul fondo un parte del prezzemolo tritato, di aglio e di pomodori secchi, un filo d’olio 15,
									

								

															

																		
																															
											
										
																														
																		coprite con metà delle patate 16 e metà dei bocconcini di agnello, salate e pepate, aggiungete ancora un parte di prezzemolo, pomodori secchi, aglio, salate e pepate 17. Quindi fate un altro strato con le patate e l'agnello rimasti, completate con il prezzemolo, i pomodorini e l'aglio tritati, sale, pepe 18 e, se preferite, irrorate con un filo d’olio.
									

								

															

																		
																															
											
										
																														
																		Formate delle pieghe sovrapponendo i lembi della pasta in eccesso lungo tutto la circonferenza (19-20). Coprite con un canovaccio umido, in modo che non si secchi la pasta, e tenete da parte. Stendete intanto il panetto più piccolo in una sfoglia tonda 21 dal diametro di 21 cm e spessa circa mezzo cm (che sarà il coperchio della panada).
									

								

															

																		
																															
											
										
																														
																		Ponete la sfoglia tonda al centro della panada 22 e sigillate accuratamente i bordi con le dita, pizzicando la pasta. Una volta che avrete chiuso per ben la pasta potrete decorarla con il tipico cordoncino che formerete pizzicando la pasta tra il pollice e l’indice 23. Continuate così per tutta la circonferenza. Cuocete in forno statico già caldo a 200° per 30 minuti e poi a 180° per circa 1 ora. La panada sarà pronta 24 quando scuotendola sentirete il succo rilasciato dalle carni muoversi all’interno. Sfornatela, lasciatela intiepidire e sformatela. Tagliate la parte superiore e servite la panada ben calda!
									

								

							
					    