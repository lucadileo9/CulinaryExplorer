Difficoltà: Facile
Fresca, facile e leggera! La nostra pasta con robiola e zucchine sarà il vostro salvacena estivo! Basteranno solo due ingredienti per portare in tavola un primo piatto dalla cremosità irresistibile, grazie al formaggio fresco che si scioglierà in un attimo e avvolgerà con il suo gusto delicato la pasta. Completerà il piatto una dadolata di zucchine saltate in padella, che si preparano nel tempo di cottura della stessa pasta. Perfetta anche per essere preparata la sera prima o al mattino e portata in ufficio, come schiscetta gustosa e genuina!


												
						
						

														INGREDIENTI
							
													


						
							
							

							
								

																	Strozzapreti
								
								
								
																	320
									g
																

								

							
								

																	Zucchine
								
								
								
																	400
									g
																

								

							
								

																	Robiola
								
								
								
																	200
									g
																

								

							
								

																	Latte intero
								
								
								
																	2
									cucchiai
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta con robiola e zucchine, come prima cosa lavate le zucchine, asciugatele ed eliminate le estremità. Tagliatele a metà 1, in bastoncini e infine a cubetti 2. In un wok capiente rosolate l'aglio nell'olio extravergine di oliva 3. 
									

								

															

																		
																																											
											
										
																						
											
										
																						
											
										
																																										
																		Unite le zucchine tagliate a cubetti e aggiungete il sale, mescolate e cuocete per 5 minuti 4. Eliminate l'aglio 5 Nel frattempo cuocete la pasta in abbondante acqua salata seguendo i tempi di cottura indicati sulla confezione 6. 
									

								

															

																		
																																											
											
										
																						
											
										
																						
											
										
																																										
																		Tenete da parte due mestoli di acqua di cottura della pasta e versateli sulle zucchine 7. Aggiungete la robiola 8 e mescolate per farla sciogliere, assieme a due cucchiai di latte 9. 
									

								

															

																		
																																											
											
										
																						
											
										
																						
											
										
																																										
																		Portate a cottura il condimento per 10 minuti a fiamma bassa 10. Scolate la pasta e versatela nel wok 11. Mescolate bene e portate in tavola con una spruzzata di pepe nero 12.
									

								

							
					    