Difficoltà: Facile
Per qualcuno il purè di patate rappresenta un vero e proprio comfort food, il contorno ideale in inverno per servire la carne: oltre al classico binomio pollo e purè, è ottimo con un buon filetto, con le polpette, perfino con la lingua! Già al momento di prepararlo si viene rapiti dalla sua irresistibile cremosità, il profumo e la morbidezza dati da latte e burro, quella nota profumata di noce moscata che non può mancare mai. Il purè di patate è un contorno facile da preparare, si può adattare ai propri gusti: chi lo desidera molto cremoso, chi più denso e corposo, chi più ricco con aggiunta di Parmigiano Reggiano DOP. Voi come lo amate?

Ecco altre ricette di purè non perdere:


												
						
						

														INGREDIENTI
							
							                            
                                
    								
    									
    										
    										355.54
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    355.54
    					
    					    					    					
    					    Carboidrati
    					    g
    					    48.15
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    7.32
    					
    					    					    					
    					    Grassi
    					    g
    					    14.85
    					
    					    					    					
    					      di cui saturi
    					    g
    					    7.44
    					
    					    					    					
    					    Fibre
    					    g
    					    36.1
    					
    					    					    					
    					    Colesterolo
    					    mg
    					    3.9
    					
    					    					    					
    					    Sodio
    					    mg
    					    265.35
    					
    					    				
    			
                            
													


						
							
							

							
								

																	Patate
								
								
								(a pasta gialla)
																	1
									kg
																

								

							
								

																	Latte intero
								
								
								
																	250
									g
																

								

							
								

																	Burro
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il purè di patate cominciate lessando queste ultime. Quindi versatele in una pentola capiente e coprite con abbondante acqua fredda 1. Mettete il tegame sul fuoco e, dal momento in cui l’acqua avrà raggiunto il bollore, contate dai 30 ai 40 minuti. Ricordate che i tempi sono sempre indicativi e dipendono dalla grandezza delle patate. Perciò di tanto in tanto è opportuno fare la prova forchetta: se i rebbi entrano facilmente allora i tuberi sono cotti. Scolate e lasciate intiepidire giusto per qualche minuto 2: le patate andranno sbucciate calde per facilitare l'operazione 3.
									

								

															

																		
																																											
											
										
																						
											
										
																						
											
										
																																										
																		Dopo aver pelato le patate schiacciatele utilizzando uno schiacciapatate 4, in alternativa andrà bene un passaverdure o una forchetta (se utilizzerete quest’ultima otterrete una consistenza meno fine). Poi regolate con un pizzico di sale e profumate grattugiando un po’ di noce moscata 5. Nel frattempo in un pentolino da parte mettete a scaldare il latte. Versate la purea di patate in una pentola, accendete a fiamma bassa e non appena il latte sarà caldo versatelo all'interno 6.
									

								

															

																		
																																											
											
										
																						
											
										
																						
											
										
																																										
																		Mescolate con una frusta sino a che non sarà completamente assorbito, poi spegnete il fuoco e aggiungete il burro a pezzetti 7. Mescolate sino a che non si sarà sciolto 8. Trasferite in una ciotola e servite il vostro purè di patate 9.
									

								

							
					    