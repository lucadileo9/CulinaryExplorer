Difficoltà: Facile
Pane, burro e marmellata fatta in casa: una tra le colazioni più amate al mondo. E se la confettura è fatta da voi, magari con la frutta del vostro giardino, ancora meglio! Oggi vogliamo mostrarvi come preparare la confettura di pesche al forno, un metodo alternativo che non richiederà molta fatica. Basterà unire frutta e zucchero e mettere tutto in forno...non avrete bisogno di mescolare di continuo, come si fa di solito. La temperatura costante permetterà alle pesche di cuocere dolcemente e in maniera uniforme e il risultato finale sarà proprio come quello a cui siete abituati! Tutta la dolcezza delle pesche di stagione, sarà racchiusa in questi vasetti pronti da usare all'occorrenza, da gustare con il pane o per preparare tanti buoni dolci, come la crostata integrale! 


												
						
						

														INGREDIENTI
							
													


						
							
														Ingredienti per 1,6 kg di confettura
							

							
								

																	Pesche
								
								
								
																	2
									kg
																

								

							
								

																	Zucchero
								
								
								
																	200
									g
																

								

							
								

																	Succo di limone
								
								
								
																	40
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura di pesche al forno come prima cosa assicuratevi di avere tappi nuovi e barattoli sanificati (seguendo le indicazioni del Ministero della Salute riportate in fondo alla ricetta). Poi lavate le pesche, dividetele a metà utilizzando un coltello 1 e separando le due metà 2 estraete il nocciolo. Poi sbucciatele 3
									

								

															

																		
																															
											
										
																														
																		e tagliandole a pezzetti, trasferitele all'interno di una teglia da forno 4. Aggiungete lo zucchero 5 e il succo di limone 6. 
									

								

															

																		
																															
											
										
																														
																		Mescolate il tutto 7 e cuocete in forno statico preriscaldato a 200° per 2 ore. A questo punto 8, trasferite in una ciotola e frullate con un mixer ad immersione 9. 
									

								

															

																		
																															
											
										
																														
																		Riempite i vasetti 10 e chiudeteli avvitando bene il coperchio 11. Poi capovolgete il barattolo e lasciatelo raffreddare completamente. Se la confettura è ancora calda il sottovuoto si creerà automaticamente, altrimenti per sicurezza potete sistemarli in una pentola con dell'acqua (a circa mezzo cm dal tappo) e portare il tutto a bollore. Prima del consumo 12, assicuratevi che il sottovuoto si sia creato premendo il tappo al centro: se farà click-clack significa che il sottovuoto non è avvenuto correttamente e la confettura non si può consumare. 
									

								

							
					    