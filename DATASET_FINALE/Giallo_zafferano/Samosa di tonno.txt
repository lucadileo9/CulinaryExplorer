Difficoltà: Media
Il samosa di tonno è una ricetta fusion che nasce dall’unione di due appetitosi snack provenienti da due diverse parti del mondo: i samosa e le spanakopita. I primi vengono dall’India e sono caratterizzati da un ripieno morbido e speziato realizzato generalmente con un mix di patate e verdure; i secondi nascono in Grecia e si distinguono per il loro involucro croccante. Noi abbiamo preso il meglio di entrambi i paesi e abbiamo creato i samosa di tonno, dei fagottini rustici dal guscio fragrante farciti con un composto a base di patate e tonno sott’olio, tanto semplice quanto gustoso! Una vera goduria per gli amanti dello street food, che potranno prepararli facilmente anche a casa per soddisfare l’appetito di amici e familiari in cerca di qualcosa di buono da addentare!


						
						

														INGREDIENTI
							
							                            
                                
    								
    									
    										
    										335
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    335
    					
    					    					    					
    					    Carboidrati
    					    g
    					    20.3
    					
    					    					    					
    					      di cui zuccheri
    					    g
    					    0.7
    					
    					    					    					
    					    Proteine
    					    g
    					    5.3
    					
    					    					    					
    					    Grassi
    					    g
    					    25.9
    					
    					    					    					
    					      di cui saturi
    					    g
    					    6.66
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    29
    					
    					    					    					
    					    Sodio
    					    mg
    					    305
    					
    					    				
    			
                            
													


						
														
							
														Ingredienti per 10 samosa
							

							
								

																	Tonno sott'olio
								
								
								sgocciolato
																	100
									g
																

								

							
								

																	Patate
								
								
								
																	750
									g
																

								

							
								

																	Pasta fillo
								
								
								
																	250
									g
																

								

							
								

																	Scalogno
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	1
									mazzetto
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i samosa di tonno, per prima cosa lavate le patate, mettetele in una pentola di acqua fredda e fatele lessare per circa 40 minuti 1, fino a che non riuscirete a infilzarle facilmente con la forchetta. Nel frattempo preparate gli altri ingredienti: sbucciate e tritate finemente lo scalogno 2 e lo spicchio d’aglio 3,
									

								

															

																		
																															
											
										
																														
																		poi lavate e tritate anche il prezzemolo 4. Quando le patate saranno cotte, scolatele 5, sbucciatele e tagliatele a tocchetti 6.
									

								

															

																		
																															
											
										
																														
																		Ora scaldate in una padella un cucchiaio d’olio, aggiungete il trito di aglio e scalogno 7 e lasciate soffriggere a fuoco medio per circa 10 minuti, aiutandovi se necessario con un po’ di acqua di cottura delle patate per evitare che si bruci. Quando il soffritto sarà diventato trasparente, aggiungete le patate lesse 8, salate, pepate e mescolate per circa 5 minuti per asciugarle dall’acqua in eccesso, in modo da ottenere una consistenza morbida e compatta 9.
									

								

															

																		
																															
											
										
																														
																		Lasciate intiepidire le patate, poi trasferitele in una ciotola; unite il prezzemolo tritato 10 e il tonno sgocciolato 11 e mescolate bene per amalgamare tutti gli ingredienti 12.
									

								

															

																		
																															
											
										
																														
																		Ora prendete la pasta fillo e separate delicatamente i fogli 13: sovrapponete 2 fogli per volta in modo da ottenere 5 rettangoli formati da un doppio strato. Dividete ciascun rettangolo a metà per il lungo 14, in tutto avrete così 10 strisce da farcire. Prendete un cucchiaio di composto di patate e tonno e posizionatelo alla base di ciascuna striscia, poi spennellate i lati con un po’ d’acqua 15
									

								

															

																		
																															
											
										
																														
																		e ripiegate la pasta in modo che la base vada a combaciare con uno dei due lati, formando un triangolo 16. Continuate a ripiegare la pasta in questo modo fino ad arrivare all’estremità opposta della striscia; a questo punto spennellate i lati con un po’ d’acqua 17 e sigillate il fagottino premendo delicatamente con le dita 18. Procedete nello stesso modo con le restanti strisce di pasta fillo, avendo cura di non abbondare troppo con il ripieno per evitare che fuoriesca durante la frittura.
									

								

															

																		
																															
											
										
																														
																		Dopo aver assemblato tutti i samosa, riscaldate l’olio di semi in un pentolino fino a una temperatura di 170° e friggete un pezzo per volta per circa 3 minuti, girandolo su entrambi i lati 19. Non appena la pasta fillo comincerà ad assumere un bel colore dorato, scolate i samosa con una schiumarola 20 e trasferiteli su un foglio di carta per fritti per scolare l’olio in eccesso: i vostri fragranti samosa di tonno sono pronti per essere gustati 21!
									

								

							
					    