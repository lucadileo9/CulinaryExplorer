Difficoltà: Facile
Fra i tanti prodotti tipici del Trentino Alto Adige spiccano senz’altro le mele, la cui coltivazione si estende lungo le valli costellando il paesaggio con i loro colori variegati. Noi le abbiamo tagliate a fettine e tuffate in una cremosa pastella per gustare delle deliziose frittelle di mele! Il risultato? Fragranti frittelle dal cuore tenero e succoso, aromatizzate con la nota elegante e speziata della cannella. Ottime da servire per merenda o a fine pasto, le frittelle di mele si abbinano in maniera eccellente anche a piatti salati, soprattutto quelli a base di carne di maiale. Facili e veloci da preparare, richiedono pochi semplici ingredienti fra cui farina, latte, uova e zucchero ma non potete perdervi anche la variante con la ricotta, con il riso o, perché no, quella esotica con l’ananas. Agli inguaribili golosi, invece, suggeriamo di gustare le frittelle di mele accompagnate con crema pasticcera, cioccolato o panna montata, chi invece cerca una versione al forno può provare le nostre ciambelle di mele in sfoglia.


						
						

														INGREDIENTI
							
							                            
                                
    								
    									
    										
    										420.4
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    420.4
    					
    					    					    					
    					    Carboidrati
    					    g
    					    27.7
    					
    					    					    					
    					      di cui zuccheri
    					    g
    					    13.1
    					
    					    					    					
    					    Proteine
    					    g
    					    4.8
    					
    					    					    					
    					    Grassi
    					    g
    					    32.2
    					
    					    					    					
    					      di cui saturi
    					    g
    					    4.2
    					
    					    					    					
    					    Fibre
    					    g
    					    57
    					
    					    					    					
    					    Colesterolo
    					    mg
    					    1.8
    					
    					    					    					
    					    Sodio
    					    mg
    					    137
    					
    					    				
    			
                            
													


						
														
							
														Per circa 24 frittelle
							

							
								

																	Mele verdi
								
								
								(circa 3)
																	580
									g
																

								

							
								

																	Succo di limone
								
								
								
																	1
									
																

								

							
														
							
						
														
							
														per la pastella
							

							
								

																	Farina 00
								
								
								
																	150
									g
																

								

							
								

																	Latte intero
								
								
								
																	200
									g
																

								

							
								

																	Uova
								
								
								
																	2
									
																

								

							
								

																	Lievito in polvere per dolci
								
								
								
																	8
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per friggere
							

							
								

																	Olio di semi
								
								
								
																	
									q.b.
																

								

							
														
							
						
														
							
														Per spolverizzare
							

							
								

																	Zucchero
								
								
								
																	30
									g
																

								

							
								

																	Cannella in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le frittelle di mele, iniziate dalla pastella: in una ciotola sbattete le 2 uova intere, poi aggiungete il latte 1 e il pizzico di sale 2. Quindi setacciate all'interno la farina 3.
									

								

															

																		
																															
											
										
																														
																		Setacciate anche il lievito in polvere per dolci 4, poi mescolate tutti gli ingredienti accuratamente con una frusta a mano 5 fino ad ottenere un composto omogeneo e privo di grumi 6.
									

								

															

																		
																															
											
										
																														
																		Una volta pronta, tenete da parte la pastella 7. Spremete il succo di un limone che vi servirà per non far annerire le fettine di mela 8. Ora sbucciate le mele aiutandovi con un pelaverdure per rimuovere meno polpa possibile 9.
									

								

															

																		
																															
											
										
																														
																		Estraete il torsolo con l'apposito levatorsoli 10. Potete anche decidere di dividere le mele a metà per togliere più facilmente il torsolo se non avete lo strumento. Tagliate le mele a fette dello spessore di circa 5 mm 11 e riponetele man a mano in una ciotola bassa e ampia 12.
									

								

															

																		
																															
											
										
																														
																		Cospargete le fette di mela con il succo di limone per evitare che anneriscano 13. Passate alla frittura: versate l'olio di semi in un tegame capiente e con un termometro da cucina verificate che arrivi alla temperatura di 170° circa senza superarla. A quel punto potete tuffare una fettina di mela nella pastella assicurandovi di ricoprirla interamente 14 e friggerla in olio a temperatura 15.
									

								

															

																		
																															
											
										
																														
																		Friggete pochi pezzi alla volta, massimo 2 fettine, in modo da non abbassare la temperatura dell'olio. Potete girare le frittelle di mele durante la cottura aiutandovi con una schiumarola per una doratura uniforme 16. Man a mano che saranno pronte, adagiatele su un vassoio foderato con carta assorbente per eliminare l'olio in eccesso 17. In una ciotolina mescolate 30 g di zucchero con cannella in polvere a piacere 18.
									

								

															

																		
																															
											
										
																														
																		Mescolate 19 e cospargete le frittelle con lo zucchero aromatizzato 20. Le vostre frittelle di mele sono pronte da gustare ancora calde o tiepide 21!
									

								

							
					    