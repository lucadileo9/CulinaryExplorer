Difficoltà: Facile
Le praline di cioccolato e nocciole sono piccoli cioccolatini di giuanduia che racchiudono una nocciola caramellata, delizie peccaminose alle quali non si può resistere. Avete mai provato a realizzarle a casa? Non sarà necessario scomodare maestri cioccolatieri ma basteranno pochi accorgimenti e qualche trucco per creare dei bon bon che non avranno nulla da invidiare alle pralinerie più raffinate. Sarà sufficiente porli in una graziosa scatola di latta per renderli subito un dono goloso che sarà senza dubbio gradito.


						
						

														INGREDIENTI
							
							                            
                                
    								
    									
    										
    										136
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    136
    					
    					    					    					
    					    Carboidrati
    					    g
    					    12.1
    					
    					    					    					
    					      di cui zuccheri
    					    g
    					    12.1
    					
    					    					    					
    					    Proteine
    					    g
    					    2.9
    					
    					    					    					
    					    Grassi
    					    g
    					    8.5
    					
    					    					    					
    					      di cui saturi
    					    g
    					    3.53
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    3
    					
    					    					    					
    					    Sodio
    					    mg
    					    3
    					
    					    				
    			
                            
													


						
														
							
														Ingredienti per circa 22 cioccolatini
							

							
								

																	Cioccolato gianduia
								
								
								
																	260
									g
																

								

							
								

																	Panna fresca liquida
								
								
								
																	40
									g
																

								

							
								

																	Granella di nocciole
								
								
								
																	80
									g
																

								

							
								

																	Nocciole intere spellate
								
								
								
																	22
									
																

								

							
								

																	Acqua
								
								
								
																	30
									g
																

								

							
								

																	Zucchero
								
								
								
																	70
									g
																

								

							
														
							
						
														
							
														per la ricopertura
							

							
								

																	Panna fresca liquida
								
								
								
																	65
									g
																

								

							
								

																	Cioccolato gianduia
								
								
								
																	105
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le praline di cioccolato e nocciole tritate il cioccolato gianduia 1, poi scaldate in un pentolino la panna e versate il cioccolato tritato 2, mescolate con la frusta 3 fino a completo scioglimento
									

								

															

																		
																															
											
										
																														
																		dovrete ottenere una salsa omogenea 4, trasferitela in una ciotola , coprite con pellicola a contatto 5 lasciate raffreddare a temperatura ambiente e poi ponete la crema in frigorifero a rassodare per almeno 30 minuti. Intanto caramellate le nocciole: in un pentolino versate l’acqua, aggiungete lo zucchero semolato 6 e scaldate e fuoco basso per sciogliere lo zucchero,
									

								

															

																		
																															
											
										
																														
																		monitorate la temperatura dello sciroppo con un termometro per alimenti 7 e quando avrà raggiunto i 116° spegnete il fuoco e immergete dentro le nocciole intere 8 mescolate finché il composto non risulterà sabbioso 9. A questo punto riaccendete il fuoco sotto il pentolino e fate sciogliere lo zucchero completamente a fuoco basso, finchè il tutto non acquisterà un colore ambrato.
									

								

															

																		
																															
											
										
																														
																		Trasferite le nocciole caramellate su un vassoio rivestito con carta da forno oppure su di un tappetto in silicone 10, separate le nocciole per evitare che si attacchino tra loro raffreddandosi. Componete i cioccolatini: riprendete il composto al gianduia rassodato, formate palline della grandezza di una noce con l’aiuto di un cucchiaino oppure di uno scavino. Create un incavo al centro e inserite qui una nocciola caramellata 11 e richiudete intorno l’impasto formando una piccola pallina, adagiate su un vassoio rivestito con carta da forno le palline che man mano formerete e ponetele a rassodare in frigo per 5 minuti. Poi riprendete le palline di gianduia e passatele nella granella di nocciole, in modo che questa aderisca su tutta la loro superficie 12.
									

								

															

																		
																															
											
										
																														
																		Adagiatele sullo stesso vassoio ricoperto con un foglio di carta da forno 13 e conservatele in frigo. Preparate ora la ricopertura: in un pentolino scaldate la panna 14, poi unite il cioccolato gianduia tritato 15 e mescolate con una frusta finché non si sarà sciolto completamente, questa volta dovrete ottenere una salsa più liscia. Trasferite la salsa di ricopertura in una ciotolina.
									

								

															

																		
																															
											
										
																														
																		Riprendete i bocconcini di gianduia, infilzateli con uno spiedino di legno, immergeteli nella salsa per ricoprirli completamente 16 poi inserite lo spiedino in una base di polistirolo 17 in questo modo si asciugherà la ricopertura più facilmente. Ponete nuovamente le praline in frigorifero per 30 minuti per far rassodare la ricopertura. Trascorso il tempo indicato sfilate gli spiedini dalle praline e ponetele in un pirottino di carta 18, le vostre golose praline di cioccolato e nocciole sono pronte per essere gustati.
									

								

							
					    