Difficoltà: Molto facile
Lo chef Luciano Monosilio ha preparato per noi degli spaghetti aglio, olio e peperoncino facili facendoci innamorare di una pasta semplice, intramontabile e dai sapori intensi! Imbattibile primo piatto salvacena per le serate improvvisate con gli amici, che si prepara con soli tre semplici ingredienti di base: aglio, olio e peperoncino, ai quali aggiungiamo qui la nota aromatica e fresca del prezzemolo, che donerà anche un tocco di colore. Basterà qualche accorgimento durante la preparazione per ottenere uno spaghetto dalla cremosità perfetta. Vi raccomandiamo anche di conoscere bene la varietà di peperoncino che andrete ad usare, in modo da dosare in base ai gusti e al grado di piccantezza, perché questo metodo di cottura esalta molto la nota piccante! Scoprite dunque tutti i segreti di questo classico piatto di pasta dalla semplice bontà, un pilastro della nostra tavola che non teme le mode culinarie!


												
						
						

														INGREDIENTI
							
							                            
                                
    								
    									
    										
    										430.7
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    430.7
    					
    					    					    					
    					    Carboidrati
    					    g
    					    62.9
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    8.8
    					
    					    					    					
    					    Grassi
    					    g
    					    16
    					
    					    					    					
    					      di cui saturi
    					    g
    					    2.3
    					
    					    					    					    					
    					    Colesterolo
    					    mg
    					    2.3
    					
    					    					    					
    					    Sodio
    					    mg
    					    1.9
    					
    					    				
    			
                            
													


						
							
							

							
								

																	Spaghetti
								
								
								
																	320
									g
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	60
									g
																

								

							
								

																	Peperoncino fresco
								
								
								
																	1
									
																

								

							
								

																	Prezzemolo
								
								
								
																	1
									mazzetto
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli spaghetti aglio, olio e peperoncino facili per prima cosa ponete sul fuoco un tegame colmo di acqua, salate e al al bollore versate gli spaghetti 1. Mondate e tritate l'aglio eliminando l'anima interna 2, tritate anche il peperoncino 3. 
									

								

															

																		
																																											
											
										
																						
											
										
																						
											
										
																																										
																		Staccate i gambi del prezzemolo e tritate le foglie 4. Nel frattempo in una padella molto larga aggiungete 20 g di olio 5, l’aglio tritato 6 molto finemente. 
									

								

															

																		
																																											
											
										
																						
											
										
																						
											
										
																																										
																		Unite anche i gambi di prezzemolo 7. Fate stufare aggiungendo un mestolo di acqua di cottura 8. Poi aggiungete il peperoncino fresco tritato 9 e fate insaporire. Eliminate quindi i gambi del prezzemolo.
									

								

															

																		
																																											
											
										
																						
											
										
																						
											
										
																																										
																		Quando la pasta sarà al dente, scolatela direttamente nella padella 10. Versate un mestolo di acqua di cottura 11, lasciate assorbire per completare al cottura e poi mantecate con circa 40 g di olio 12. Fate saltare brevemente gli spaghetti. A mantecazione quasi ultimata se c’è bisogno aggiustare con sale fino. 
									

								

															

																		
																																											
											
										
																						
											
										
																						
											
										
																																										
																		Insaporite con il prezzemolo tritato 13, mescolate 14 e servite gli spaghetti aglio, olio e peperoncino ben caldi 15.
									

								

							
					    