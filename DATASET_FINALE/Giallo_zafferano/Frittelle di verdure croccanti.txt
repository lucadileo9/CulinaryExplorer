Difficoltà: Facile
Ma quanto sono buone le frittelle? Oggi prepariamo insieme un'alternativa salata facile e veloce: le frittelle di verdure croccanti! Realizzarle è davvero semplice e bastano pochissimi ingredienti! Grattugiando le verdure potrete usarle a crudo e utilizzando solo la farina come legante, otterrete delle frittelle morbide internamente e davvero croccanti esternamente. Abbiamo scelto di usare zucchine, carote e patate che tutti hanno sempre a casa, ma potrete personalizzare le frittelle con le verdure che più amate e in base alla stagione! Questa volta abbiamo scelto di non friggere in abbondante olio, ma di utilizzare solo un filo di olio extravergine per un gusto unico. Grazie al bicarbonato le frittelle non si scuriranno e risulteranno croccanti! Preparate le frittelle di verdure croccanti come antipasto o secondo e servitele ben calde!

E se siete amanti delle frittelle, ecco altre ricette dolci e salate da non perdere:


						
						

														INGREDIENTI
							
							                            
                                
    								
    									
    										
    										223
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    223
    					
    					    					    					
    					    Carboidrati
    					    g
    					    32.6
    					
    					    					    					
    					      di cui zuccheri
    					    g
    					    5.4
    					
    					    					    					
    					    Proteine
    					    g
    					    5
    					
    					    					    					
    					    Grassi
    					    g
    					    8
    					
    					    					    					
    					      di cui saturi
    					    g
    					    1.21
    					
    					    					    					
    					    Fibre
    					    g
    					    3.9
    					
    					    					    					    					
    					    Sodio
    					    mg
    					    529
    					
    					    				
    			
                            
													


						
														
							
														Ingredienti per 12 frittelle
							

							
								

																	Zucchine
								
								
								
																	200
									g
																

								

							
								

																	Carote
								
								
								
																	200
									g
																

								

							
								

																	Patate
								
								
								
																	200
									g
																

								

							
								

																	Farina 00
								
								
								
																	100
									g
																

								

							
								

																	Bicarbonato
								
								
								
																	1
									g
																

								

							
								

																	Paprika dolce
								
								
								
																	1
									cucchiaino
																

								

							
								

																	Timo
								
								
								
																	2
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per cuocere
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le frittelle di verdure croccanti come prima cosa lavate bene la zucchina e la carota. Rimuovete le estremità dalla zucchina 1 e grattugiatela con una grattugia dai fori larhi 2. Fate lo stesso con la carota, prima spuntatela 3.
									

								

															

																		
																																											
											
										
																						
											
										
																						
											
										
																																										
																		Poi grattugiatela 4. Sbucciate la patata 5 e grattugiatela 6.
									

								

															

																		
																																											
											
										
																						
											
										
																						
											
										
																																										
																		In una ciotola versate le zucchine 7, le carote e le patate 8. Mescolate bene il tutto 9.
									

								

															

																		
																																											
											
										
																						
											
										
																						
											
										
																																										
																		Aggiungere la paprika 10, il bicarbonato 11 e la farina 00 12. Mescolate con le mani o con un mestolo di legno. 
									

								

															

																		
																																											
											
										
																						
											
										
																						
											
										
																																										
																		Salate, pepate 13 e aggiungete le foglioline di timo 14. Impastate con le mani ottenendo un composto compatto 15. 
									

								

															

																		
																																											
											
										
																						
											
										
																						
											
										
																																										
																		Formate delle palline con il composto e schiacciatele leggermente con le mani 16, in tutto ne otterrete 12. Versate l'olio in una padella antiaderente 17 e quando sarà caldo adagiate le frittelle all'interno 18. Se la padella non è abbastanza grande, non inseritene troppe e cuocetele in più volte. 
									

								

															

																		
																																											
											
										
																						
											
										
																						
											
										
																																										
																		Cuocete le frittelle per 5 minuti, girandole di tanto in tanto. Quando saranno ben dorate scolatele 19 e trasferitele su un vassoio con carta assorbente per togliere l'olio in eccesso 20. Salate e servite le vostre frittelle croccanti 21. 
									

								

							
					    