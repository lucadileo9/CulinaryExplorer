Difficoltà: Facile
Se al contadino non vuoi far sapere quanto è buono il formaggio con le pere… fagli assaggiare il formaggio con il miele! E siccome dietro ai proverbi si nasconde sempre una grande verità, oggi vi proponiamo una sfiziosa bontà: i bocconcini di sfoglia con formaggio e miele. Facili e veloci da preparare grazie all’utilizzo della pasta sfoglia già pronta, questi finger food si adattano a tutte le occasioni, da un aperitivo informale all'aperitivo natalizio! Il sapore caratteristico del formaggio di capra si sposa con la dolcezza del miele di castagno, una varietà particolarmente indicata per il suo retrogusto leggermente amarognolo e quindi ideale per stuzzicare l’appetito. In perfetto equilibrio fra dolce e salato, i bocconcini di sfoglia con formaggio e miele sono una ricetta last-minute di sicuro successo… tanto che vorrete provare anche altre varianti, come i sigari con caprino e miele al rosmarino!


						
						

														INGREDIENTI
							
							                            
                                
    								
    									
    										
    										97
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    97
    					
    					    					    					
    					    Carboidrati
    					    g
    					    7.7
    					
    					    					    					
    					      di cui zuccheri
    					    g
    					    2.6
    					
    					    					    					
    					    Proteine
    					    g
    					    1.6
    					
    					    					    					
    					    Grassi
    					    g
    					    6.7
    					
    					    					    					
    					      di cui saturi
    					    g
    					    2.59
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    18
    					
    					    					    					
    					    Sodio
    					    mg
    					    147
    					
    					    				
    			
                            
													


						
														
							
														Ingredienti per 20 bocconcini
							

							
								

																	Pasta Sfoglia
								
								
								tonda
																	230
									g
																

								

							
								

																	Caprino
								
								
								
																	80
									g
																

								

							
								

																	Miele di castagno
								
								
								
																	60
									g
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per spennellare
							

							
								

																	Tuorli
								
								
								
																	1
									
																

								

							
								

																	Latte intero
								
								
								
																	1
									cucchiaio
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i bocconcini di sfoglia con formaggio e miele per prima cosa condite il formaggio caprino con un filo d'olio 1, sale 2 e pepe e mescolate per ottenere una crema omogenea 3.
									

								

															

																		
																															
											
										
																														
																		Srotolate la pasta sfoglia sul piano di lavoro e ricavate 40 dischetti con un coppapasta del diametro di 3,5 cm 4, poi trasferite 20 di questi dischetti su una leccarda foderata con carta forno 5. Coppate i dischetti rimasti con un coppapasta più piccolo, del diametro di 2,5 cm 6,
									

								

															

																		
																															
											
										
																														
																		poi rimuovete la parte centrale così da ottenere degli anelli della larghezza di 1 cm 7. A questo punto bucherellate i dischetti che avete posizionato sulla leccarda con una forchetta 8 e spennellateli con il composto di latte e tuorlo che avrete precedentemente sbattuto insieme 9.
									

								

															

																		
																															
											
										
																														
																		Adagiate un anello di sfoglia sopra ogni dischetto 10 e versate al centro un cucchiaino di crema di formaggio 11: se desiderate potete aiutarvi con una tasca da pasticciere. Cuocete in forno statico preriscaldato a 200° per 10 minuti, dopodiché sfornate, lasciate intiepidire e aggiungete qualche fogliolina di timo 12.
									

								

															

																		
																															
											
										
																														
																		Infine versate il miele di castagno in una ciotolina, aggiungete il timo sfogliato 13 e mescolate bene 14. Guarnite i vostri bocconcini di sfoglia con formaggio e miele con il miele al timo e serviteli con la ciotolina a parte 15!
									

								

							
					    