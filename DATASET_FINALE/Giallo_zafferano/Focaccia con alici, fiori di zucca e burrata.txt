Difficoltà: Media
L’abbiamo farcita con prosciutto e fichi e addirittura con pesche e albicocche… insomma, per noi ogni scusa è buona per impastare una focaccia, soprattutto quando la stagione ci offre dei frutti così buoni! E quando abbiamo visto apparire sui banchi del fruttivendolo i primi fiori di zucca ci è venuta subito l’acquolina in bocca e abbiamo sfornato un’eccezionale focaccia con alici, fiori di zucca e burrata. Questi tre ingredienti insieme sono già una garanzia, ma per rendere la ricetta ancora più sfiziosa abbiamo aggiunto anche la nota fresca della scorza di limone… è venuta l’acquolina in bocca anche a voi? Allora correte subito al mercato: oggi si mangia la focaccia con alici, fiori di zucca e burrata!


						
						

														INGREDIENTI
							
							                            
                                
    								
    									
    										
    										829
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    829
    					
    					    					    					
    					    Carboidrati
    					    g
    					    104.2
    					
    					    					    					
    					      di cui zuccheri
    					    g
    					    4.6
    					
    					    					    					
    					    Proteine
    					    g
    					    29.2
    					
    					    					    					
    					    Grassi
    					    g
    					    32.8
    					
    					    					    					
    					      di cui saturi
    					    g
    					    11.96
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    47
    					
    					    					    					
    					    Sodio
    					    mg
    					    1564
    					
    					    				
    			
                            
													


						
														
							
														Ingredienti per l'impasto
							

							
								

																	Farina Manitoba
								
								
								
																	600
									g
																

								

							
								

																	Acqua
								
								
								a temperatura ambiente
																	440
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Lievito di birra fresco
								
								
								
																	25
									g
																

								

							
								

																	Malto
								
								
								
																	1
									cucchiaino
																

								

							
								

																	Sale fino
								
								
								
																	15
									g
																

								

							
														
							
						
														
							
														Per condire
							

							
								

																	Fiori di zucca
								
								
								
																	100
									g
																

								

							
								

																	Burrata
								
								
								
																	250
									g
																

								

							
								

																	Acciughe (alici)
								
								
								
																	20
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Scorza di limone
								
								
								
																	1
									
																

								

							
								

																	Origano
								
								
								fresco
																	
									q.b.
																

								

							
														
							
						
														
							
														per la teglia
							

							
								

																	Olio extravergine d'oliva
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la focaccia con alici, fiori di zucca e burrata iniziate dalla preparazione dell’impasto: versate la farina nella ciotola di una planetaria dotata di gancio e sbriciolatevi dentro il lievito fresco 1. Aggiungete metà dell’acqua 2 e azionate la planetaria. Non appena l’acqua sarà stata assorbita (ci vorranno circa 3 minuti), versate a poco a poco anche la metà restante mantenendo la planetaria in funzione. Quando il liquido sarà stato completamente assorbito, aggiungete il malto 3
									

								

															

																		
																															
											
										
																														
																		e il sale 4 e continuate a lavorare finché il composto non risulterà omogeneo. Infine versate l’olio a filo 5. Quando, l’impasto sarà ben incordato al gancio 6, spegnete la planetaria.
									

								

															

																		
																															
											
										
																														
																		Trasferite l’impasto sul piano da lavoro leggermente oliato aiutandovi con le mani bagnate 7. Usate un tarocco per dargli la forma di una sfera 8 e adagiatelo in una ciotola leggermente oliata 9. Coprite con pellicola e lasciate lievitare per 3 ore.
									

								

															

																		
																															
											
										
																														
																		Dopo il tempo di lievitazione 10, trasferite nuovamente l’impasto sul piano di lavoro oliato e dividetelo in due 11. Formate dei filoncini e lasciateli riposare per altri 15 minuti, coperti con pellicola.
									

								

															

																		
																															
											
										
																														
																		Trascorso questo tempo, dividete ancora i filoncini a metà e stendeteli direttamente su una teglia oliata dando loro una forma allungata 13: noi abbiamo utilizzato 2 teglie da 27x40 cm. Spennellate la superficie con l’olio di oliva 14 e cuocete in forno ventilato preriscaldato a 210° per 12 minuti. Nel frattempo pulite i fiori di zucca rimuovendo sia il pistillo che il gambo 15.
									

								

															

																		
																															
											
										
																														
																		Mettete le alici in un mortaio, aggiungete l’olio 16 e la scorza grattugiata di limone 17 e pestate per amalgamare il tutto 18.
									

								

															

																		
																															
											
										
																														
																		Dopo 12 minuti di cottura, rimuovete la teglia dal forno e adagiate parte dei fiori di zucca sulla focaccia calda 19, poi infornate per altri 7 minuti. Trascorso questo tempo condite la focaccia con il battuto di alici 20 e lasciatela intiepidire, dopodiché potete aggiungere i ciuffetti di burrata, altri fiori di zucca e qualche fogliolina di origano fresco. La vostra focaccia con alici, fiori di zucca e burrata è pronta per essere gustata 21!
									

								

							
					    