Difficoltà: Facile
Non c'è bisogno di andare in America per celebrare a tavola il giorno del ringraziamento!
Infatti con questa ricetta vogliamo rendere omaggio alla tradizionale festa americana del "Thanksgiving day", rendendola un po' più vicina!
Al posto del classico e sostanzioso tacchino ripieno, vi proponiamo il pollo ripieno del ringraziamento, più adatto come dimensioni ai forni delle nostre case! Anche il ripieno ha sapori "made in Italy", con la salsiccia luganega, la carne suina macinata e le verdure. Se invece preferite avvicinarvi alla versione statunitense, potreste provare a farcire il pollo anche con le prugne, le castagne o il riso selvatico che spesso sono gli ingredienti protagonisti del ripieno. Un tocco americano però lo abbiamo lasciato: le mele di accompagnamento del pollo, cotte in forno insieme alla carne per donare dolcezza al piatto. Cosa aspettate a preparare questo succulento e croccante pollo ripieno del ringraziamento? Chiedete al vostro macellaio di fiducia un pollo disossato, sarà più facile tagliarlo una volta cotto per offrirlo ai vostri parenti e amici a tavola!


						
						

														INGREDIENTI
							
							                            
                                
    								
    									
    										
    										518
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    518
    					
    					    					    					
    					    Carboidrati
    					    g
    					    8.8
    					
    					    					    					
    					      di cui zuccheri
    					    g
    					    6
    					
    					    					    					
    					    Proteine
    					    g
    					    53.3
    					
    					    					    					
    					    Grassi
    					    g
    					    29
    					
    					    					    					
    					      di cui saturi
    					    g
    					    11.01
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    244
    					
    					    					    					
    					    Sodio
    					    mg
    					    597
    					
    					    				
    			
                            
													


						
														
							
														Ingredienti per il pollo
							

							
								

																	Pollo
								
								
								intero (disossato)
																	2
									kg
																

								

							
								

																	Mele renette
								
								
								
																	2
									
																

								

							
								

																	Burro
								
								
								
																	50
									g
																

								

							
								

																	Vino bianco
								
								
								
																	100
									ml
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Brodo vegetale
								
								
								
																	
									q.b.
																

								

							
														
							
						
														
							
														per il ripieno
							

							
								

																	Maiale
								
								
								macinato
																	200
									g
																

								

							
								

																	Pancetta dolce
								
								
								a cubetti
																	100
									g
																

								

							
								

																	Luganega
								
								
								
																	50
									g
																

								

							
								

																	Cipolle
								
								
								media
																	1
									
																

								

							
								

																	Carote
								
								
								media
																	1
									
																

								

							
								

																	Sedano
								
								
								
																	1
									costa
																

								

							
								

																	Aglio
								
								
								
																	1
									spicchio
																

								

							
								

																	Pangrattato
								
								
								
																	30
									g
																

								

							
								

																	Parmigiano Reggiano DOP
								
								
								
																	20
									g
																

								

							
								

																	Uova
								
								
								medio
																	1
									
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pollo ripieno del ringraziamento, preparate il brodo vegetale poi dedicatevi al ripieno. Mondate e tagliate grossolanamente la cipolla, la carota e la costa di sedano. Poi ponete le verdure nel mixer 1 per sminuzzarle 2. Quindi versatele in una ciotola e aggiungete la carne di suino macinata 3.
									

								

															

																		
																															
											
										
																														
																		Poi private la salsiccia del budello che la riveste 4 e tritatela finemente al coltello 5, quindi unitela al ripieno 6.
									

								

															

																		
																															
											
										
																														
																		Maneggiate l'impasto 7; a questo punto aggiungete anche il pangrattato 8 e il Parmigiano reggiano grattugiato 9.
									

								

															

																		
																															
											
										
																														
																		Mescolate ancora con le mani l'impasto 10, poi aggiungete la noce moscata 11 e l'uovo intero 12.
									

								

															

																		
																															
											
										
																														
																		Continuate a maneggiare l'impasto per incorporare gli ultimi ingredienti 13, quindi aggiungete anche i cubetti di pancetta 14. Impastate nuovamente il tutto con le mani 15.
									

								

															

																		
																															
											
										
																														
																		Ora che l'impasto è pronto 16 potete prendere il vostro pollo. Se avete la possibilità, meglio utilizzare un pollo disossato dal vostro macellaio di fiducia. Strappate con le mani le eventuali penne grandi ancora presenti e passate il pollo sul fornello acceso per fiammeggiarlo e togliere così le piccole penne. Quindi iniziate a farcire il pollo 18.
									

								

															

																		
																															
											
										
																														
																		Una volta terminato il ripieno, passate a sigillare il pollo: prendete un grosso ago da cucina (oppure l'ago più grande che avete tra il vostro set da cucito) e dello spago da cucina. Cucite i lembi del pollo 19, prendendo un po' di carne laddove la pelle risulta più sottile. Quando avrete terminato, massaggiate il pollo con il burro 20, così in cottura la pelle risulterà croccante. Ora il vostro pollo ripieno è pronto per essere cotto 21.
									

								

															

																		
																															
											
										
																														
																		Prendete un tegame capiente adatto anche per la cottura in forno, quindi versate un filo d'olio sul fondo. Poi aggiungete il burro 23 e riponete il pollo ripieno 24.
									

								

															

																		
																															
											
										
																														
																		Fate rosolare il pollo prima di sfumarlo con il vino bianco 25 e quando sarà evaporato bagnatelo con brodo vegetale e con il fondo di cottura. Poi ponete il pollo ripieno in forno statico preriscaldato a 200° per circa 1 ora, rigirandolo sempre ogni 15-20 minuti. Passato il tempo necessario, prendete le mele renette, lavatele sotto acqua corrente, dividetele in quattro spicchi e togliete solo il picciolo. Quindi ponetele nel tegame 26 e rimettetelo in forno statico a cuocere per almeno un'altra ora e mezza. Terminato il tempo di cottura, sfornate il vostro pollo ripieno del ringraziamento 27 e servitelo fumante!
									

								

							
					    