Difficoltà: Facile
Le bugie di Carnevale, conosciute anche con il nome di chiacchiere, sono dei dolcetti fritti tipici di questo periodo di festa. Qui vi presentiamo una variante ancora più ricca e golosa: le bugie ripiene di Carnevale! A differenza della versione tradizionale, le chiacchiere ripiene hanno una forma diversa e vi sorprenderanno con un morbido cuore di confettura di fragole e marmellata di arance, che scoprirete solo al primo morso… divertitevi a personalizzare la farcitura oppure alternatele con le bugie al cacao ripiene, altrettanto sfiziose! Una volta fritte e cosparse di zucchero a velo, le bugie ripiene di Carnevale saranno così invitanti che spariranno in un lampo!


						
						

														INGREDIENTI
							
							                            
                                
    								
    									
    										
    										140
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    140
    					
    					    					    					
    					    Carboidrati
    					    g
    					    17.7
    					
    					    					    					
    					      di cui zuccheri
    					    g
    					    8.2
    					
    					    					    					
    					    Proteine
    					    g
    					    2
    					
    					    					    					
    					    Grassi
    					    g
    					    6.6
    					
    					    					    					
    					      di cui saturi
    					    g
    					    1.77
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    25
    					
    					    					    					
    					    Sodio
    					    mg
    					    27
    					
    					    				
    			
                            
													


						
														
							
														per 40 bugie ripiene
							

							
								

																	Burro
								
								
								
																	50
									g
																

								

							
								

																	Farina 00
								
								
								
																	500
									g
																

								

							
								

																	Uova
								
								
								
																	3
									
																

								

							
								

																	Tuorli
								
								
								
																	1
									
																

								

							
								

																	Zucchero
								
								
								
																	70
									g
																

								

							
								

																	Baccello di vaniglia
								
								
								
																	1
									
																

								

							
								

																	Lievito in polvere per dolci
								
								
								
																	6
									g
																

								

							
								

																	Sale
								
								
								
																	1
									pizzico
																

								

							
								

																	Grappa
								
								
								
																	30
									g
																

								

							
														
							
						
														
							
														per farcire
							

							
								

																	Marmellata di arance
								
								
								
																	150
									g
																

								

							
								

																	Confettura di fragole
								
								
								
																	150
									g
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	1
									l
																

								

							
														
							
						
														
							
														per cospargere
							

							
								

																	Zucchero a velo
								
								
								
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le bugie ripiene di Carnevale ponete la farina e il lievito setacciati nella ciotola della planetaria munita di frusta K 1; unite anche i semi della bacca di vaniglia, un pizzico di sale e lo zucchero 2. In un recipiente a parte sbattete 3 uova intere più un tuorlo 3.
									

								

															

																		
																															
											
										
																														
																		Versate le uova nella planetaria 4 insieme alla grappa 5. Lavorate il tutto per 10 minuti fino ad ottenere un impasto omogeneo e malleabile (se dovesse risultare troppo compatto potete aggiungere 5-10 g di acqua). Fermate la planetaria e sostituite le fruste con il gancio 6.
									

								

															

																		
																															
											
										
																														
																		Unite il burro a pezzettini poco alla volta 7 e continuate a lavorare fino ad ottenere un composto omogeneo; quindi trasferite l’impasto sul piano di lavoro e lavoratelo velocemente con le mani 8 per formare una palla 9.
									

								

															

																		
																															
											
										
																														
																		Avvolgete l'impasto nella pellicola trasparente e lasciatelo riposare per 30 minuti a temperatura ambiente 10. Trascorso questo tempo, dividete l’impasto in piccoli pezzi di circa 150 g 11 e passate uno per volta nella macchinetta tirapasta leggermente infarinata 12.
									

								

															

																		
																															
											
										
																														
																		Ripiegate ogni sfoglia in 3 13, poi tiratela di nuovo partendo dallo spessore più largo e riducendolo progressivamente fino a 2 mm 14. Lasciate riposare la sfoglia tirata per qualche minuto a temperatura ambiente, dopodiché con un cucchiaio o un sac-à-poche versate 25-30 g di marmellata o di confettura, facendo dei piccoli mucchietti distanti 3 cm l’uno dall’altro e ad 1 cm dalla base inferiore 15. Proseguite fino a terminare gli ingredienti: con le nostre dosi otterrete circa 40 bugie ripiene.
									

								

															

																		
																															
											
										
																														
																		Spennellate leggermente la sfoglia con un po’ d’acqua 16, poi sovrapponete la parte superiore 17. Con le dita premete bene intorno ai mucchietti di marmellata per far aderire le sfoglie 18.
									

								

															

																		
																															
											
										
																														
																		Con una rotella liscia andate a rifinire i bordi 19 e ricavate dei quadratini, lasciando almeno 1 cm di lato dal ripieno 20. Immergete 4 o 5 bugie ripiene alla volta in abbondante olio caldo a 170°-180°C (verifiacte la temperatura con un termometro da cucina), girandole da entrambi i lati per una cottura uniforme 21.
									

								

															

																		
																															
											
										
																														
																		Quando saranno dorate 22, scolate le bugie di Carnevale con una schiumarola e ponetele su carta assorbente; fatele raffreddare completamente, poi cospargetele con un’abbondante spolverata di zucchero a velo 23. Potete servire e gustare le vostre bugie ripiene di Carnevale 24!
									

								

							
					    