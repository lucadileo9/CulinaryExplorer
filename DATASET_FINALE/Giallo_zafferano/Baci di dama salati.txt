Difficoltà: Facile
I baci di dama salati sono una stuzzicante variante dei tradizionali baci di dama, golosi dolcetti alle mandorle tipici della città di Tortona, in Piemonte. Questi piccoli frollini al formaggio farciti da una saporita crema, sono perfetti da servire come antipasto sfizioso per arricchire i vostri buffet. I baci di dama salati hanno il giusto tocco raffinato che renderà speciale la vostra tavola delle feste ma saranno perfetti per incuriosire e stuzzicare l’appetito dei vostri amici anche in occasione di una cena informale, o ancora, potranno rappresentare un’appetitosa metafora durante una cena romantica per conquistare e prendere per la gola la vostra dolce metà. Lasciatevi ispirare e tentare da un bacio…un apostrofo di formaggio tra due biscottini salati!


						
						

														INGREDIENTI
							
							                            
                                
    								
    									
    										
    										102
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    102
    					
    					    					    					
    					    Carboidrati
    					    g
    					    8.3
    					
    					    					    					
    					      di cui zuccheri
    					    g
    					    0.3
    					
    					    					    					
    					    Proteine
    					    g
    					    3.2
    					
    					    					    					
    					    Grassi
    					    g
    					    6.1
    					
    					    					    					
    					      di cui saturi
    					    g
    					    3.66
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    18
    					
    					    					    					
    					    Sodio
    					    mg
    					    81
    					
    					    				
    			
                            
													


						
														
							
														Ingredienti per l'impasto (per circa 18 baci)
							

							
								

																	Parmigiano Reggiano DOP
								
								
								da grattugiare
																	80
									g
																

								

							
								

																	Farina 00
								
								
								
																	100
									g
																

								

							
								

																	Farina di mandorle
								
								
								
																	100
									g
																

								

							
								

																	Burro
								
								
								freddo a cubetti
																	80
									g
																

								

							
								

																	Sale grosso
								
								
								
																	1
									pizzico
																

								

							
								

																	Vino bianco
								
								
								
																	20
									ml
																

								

							
														
							
						
														
							
														Per la farcitura
							

							
								

																	Formaggio fresco
								
								
								
																	60
									g
																

								

							
								

																	Erba cipollina
								
								
								
																	3
									fili
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i baci di dama salati iniziate dall’impasto: nella ciotola di un mixer versate la farina 00 e la farina di mandorle 1, aggiungete il burro freddo tagliato a cubetti 2, il sale grosso 3.
									

								

															

																		
																															
											
										
																														
																		Azione il mixer  a più riprese e frullate tutto fino ad ottenere un composto sabbioso 4, trasferite l’impasto su una spianatoia (o se vi è più comodo all’interno di una ciotola ampia), ricavate un incavo al centro e aggiungete qui il Parmigiano reggiano grattugiato 5 e il vino bianco 6.
									

								

															

																		
																															
											
										
																														
																		Impastate velocemente a mano 7, il tempo necessario per compattare l’impasto ma senza scaldarlo 8, quindi staccate dei pezzettini da 10 gr ciascuno e realizzate delle palline 9. Con le dosi indicate otterrete circa 36 palline.
									

								

															

																		
																															
											
										
																														
																		Trasferite le palline su una leccarda rivestita con carta da forno 10 e cuocete in forno statico preriscaldato a 180° per 25 minuti, posizionando la teglia sul ripiano più basso del forno. A cottura ultimata, sfornate i vostri baci di dama salati 11 e lasciateli raffreddare su una gratella. Intanto preparate la farcitura: in una ciotolina mescolate il formaggio fresco con l’erba cipollina tritata, il sale e il pepe 12.
									

								

															

																		
																															
											
										
																														
																		Trasferite la crema al formaggio in una sac-à-poche con bocchetta liscia e, quando i baci di dama si saranno raffreddati, procedete con la farcitura. Prendete una pallina, spremete la crema sul lato più piatto 13 richiudete con un secondo biscottino 14 e pressate leggermente per far aderire i due biscotti. I vostri baci di dama salati sono pronti per essere gustati 15!
									

								

							
					    