Difficoltà: Facile
Il bannock è il pane tradizionale delle popolazioni indigene del nord America, in particolare della tribù Inuit delle regioni artiche canadesi, e in origine veniva realizzato con grasso, farina di radici e linfa dolce ricavata dagli alberi. L’impasto che si ottiene è abbastanza malleabile da poter essere modellato intorno a un bastone e arrostito sul fuoco all’aperto. Nella versione più moderna gli ingredienti della tundra sono stati sostituiti con farina di frumento e lievito, e anche il metodo di cottura si è modificato per adattarsi meglio alle esigenze della vita domestica, ma il bannock racchiude ancora memoria e sapori della civiltà in cui è nato! Noi vi proponiamo una versione salata a base di farina integrale, ideale da accompagnare con salse e formaggi per un aperitivo dal carattere rustico… ma se amate le gite all’aria aperta sappiate che il bannock rimane il pane preferito dai campeggiatori perché facile e veloce da preparare e si conserva anche per più giorni!


						
						

														INGREDIENTI
							
							                            
                                
    								
    									
    										
    										694
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    694
    					
    					    					    					
    					    Carboidrati
    					    g
    					    28.9
    					
    					    					    					
    					      di cui zuccheri
    					    g
    					    1.1
    					
    					    					    					
    					    Proteine
    					    g
    					    5.3
    					
    					    					    					
    					    Grassi
    					    g
    					    61.9
    					
    					    					    					
    					      di cui saturi
    					    g
    					    15.44
    					
    					    					    					
    					    Fibre
    					    g
    					    4.2
    					
    					    					    					
    					    Colesterolo
    					    mg
    					    26
    					
    					    					    					
    					    Sodio
    					    mg
    					    517
    					
    					    				
    			
                            
													


						
														
							
														Ingredienti per 4 bannock
							

							
								

																	Farina integrale
								
								
								
																	160
									g
																

								

							
								

																	Acqua
								
								
								fredda
																	120
									g
																

								

							
								

																	Burro
								
								
								ammorbidito
																	40
									g
																

								

							
								

																	Lievito istantaneo per preparazioni salate
								
								
								
																	5
									g
																

								

							
								

																	Sale fino
								
								
								
																	1,5
									
																

								

							
														
							
						
														
							
														Per il piano di lavoro
							

							
								

																	Farina integrale
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
														
							
														per condire
							

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i bannock versate la farina integrale e il lievito istantaneo in una ciotola capiente 1, mescolate brevemente, poi unite il burro ammorbidito 2 e iniziate a lavorare l’impasto con le mani 3.
									

								

															

																		
																															
											
										
																														
																		Aggiungete il sale 4 e l’acqua, poca per volta 5, e continuate a lavorare il composto con le mani oppure con un mestolo di legno 6.
									

								

															

																		
																															
											
										
																														
																		Quando avrete ottenuto un impasto morbido e malleabile, trasferitelo sul piano di lavoro infarinato e dategli la forma di un grosso bigolo, poi dividetelo in 4 parti con l’aiuto di un tarocco 7. Schiacciate ogni porzione di impasto con le mani aiutandovi se necessario con altra farina 8 così da ottenere 4 focaccine abbastanza sottili del diametro di 12-15 cm 9.
									

								

															

																		
																															
											
										
																														
																		Versate due dita di olio di semi in una larga padella e portatelo alla temperatura di 170°. Friggete una focaccina per volta per un paio di minuti per lato 10, aiutandovi con una paletta per girarla senza rischiare di romperla, fino a che non sarà uniformemente dorata 11. Scolate i vostri bannock su carta paglia e salate la superficie a piacere 12!
									

								

							
					    