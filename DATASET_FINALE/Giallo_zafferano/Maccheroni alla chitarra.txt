Difficoltà: Media
I maccheroni alla chitarra sono degli spaghetti di pasta fresca a sezione quadrata, un formato tipico della cucina abruzzese. Si preparano con un telaio rettangolare di legno di faggio che viene chiamato proprio “chitarra” poiché lungo i suoi lati sono tesi dei sottili fili metallici che ricordano appunto le corde di una chitarra. Su questi fili viene stesa la sfoglia di pasta che, pressata con un matterello, viene tagliata in striscioline a sezione quadrata: ed ecco formati i maccheroni alla chitarra!
Generalmente vengono accompagnati con un sugo di castrato d'agnello, o d'agnello e peperoni o con un semplice sugo di pomodoro al peperoncino spolverizzato da abbondante Pecorino!


												
						
						

														INGREDIENTI
							
							                            
                                
    								
    									
    										
    										427
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    427
    					
    					    					    					
    					    Carboidrati
    					    g
    					    76.9
    					
    					    					    					
    					      di cui zuccheri
    					    g
    					    1.8
    					
    					    					    					
    					    Proteine
    					    g
    					    17.7
    					
    					    					    					
    					    Grassi
    					    g
    					    5.4
    					
    					    					    					
    					      di cui saturi
    					    g
    					    1.8
    					
    					    					    					
    					    Fibre
    					    g
    					    3.5
    					
    					    					    					
    					    Colesterolo
    					    mg
    					    186
    					
    					    					    					
    					    Sodio
    					    mg
    					    71
    					
    					    				
    			
                            
													


						
							
														Ingredienti per la pasta
							

							
								

																	Farina 0
								
								
								
																	400
									g
																

								

							
								

																	Uova
								
								
								medie
																	4
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i maccheroni alla chitarra, iniziate setacciando la farina su un piano di lavoro; quindi create la forma classica a fontana e all'interno della conca rompete le uova. Sbattetele con la forchetta raccogliendo man a mano la farina 1; poi continuate impastando a mano 2 per almeno 10-15 minuti, fino ad ottenere un impasto liscio e omogeneo. Formate un panetto, schiacciatelo leggermente e avvolgetelo nella pellicola trasparente 3. Potete lasciar riposare la pasta fresca fuori dal frigo, in un luogo fresco e asciutto per almeno 1 ora.
									

								

															

																		
																															
											
										
																														
																		Prendete la chitarra (lo strumento in legno tradizionalmente usato per dare alla pasta quel formato) 4, poi stendete parte della pasta con il mattarello (il resto potete avvolgerlo in pellicola in attesa di stenderlo, in modo che non si secchi) 5 in una sfoglia non troppo sottile (circa 5 mm) possibilmente dando unaforma rettangolare in modo da adagiarla più facilmente sulla chitarra: potete arrotolare la sfoglia sul mattarello e srotolarla sulla chitarra in modo che aderisca bene sui fili dello strumento 6.
									

								

															

																		
																															
											
										
																														
																		Passate un piccolo matterellino usato per questo formato di pasta o un mattarello comune su tutta la lunghezza della sfoglia, facendo una forte pressione in modo deciso, perchè la sfoglia si recida in un'unica passata 7. Procedete nello stesso identico modo per tutte le sfoglie di pasta, e a mano a mano che ricaverete i maccheroni alla chitarra 8, disponeteli sull'apposito stendipasta 9 oppure distribuiteli ben aperti su di una spianatoia infarinata per farli asciugare un po’. I vostri maccheroni alla chitarra sono pronti per essere cotti, conditi e serviti!
									

								

							
					    