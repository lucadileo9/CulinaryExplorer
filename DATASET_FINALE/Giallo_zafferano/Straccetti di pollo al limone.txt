Difficoltà: Facile
Gli straccetti di pollo fanno subito pensare ad un secondo piatto casalingo facile e veloce. Con l'aggiunta di un ingrediente, come nella ricetta degli straccetti di pollo al limone, la pietanza diventerà raffinata e sfiziosa! Profumati e saporiti, questi teneri straccetti sono avvolti da una cremosa e succulenta salsina al gusto di limone che manterrà tenera e succulenta la carne. La nostra ricetta è un vero e proprio jolly per i vostri menù tutto l'anno, quando si è alla ricerca di piatti appetitosi ma che richiedano poco tempo in cucina. Accompagnate gli straccetti di pollo al limone con una delle nostre insalate oppure con delle patate in padella, un classico che mette sempre tutti d'accordo!


												
						
						

														INGREDIENTI
							
													


						
							
							

							
								

																	Petto di pollo
								
								
								
																	500
									g
																

								

							
								

																	Succo di limone
								
								
								
																	90
									g
																

								

							
								

																	Rosmarino
								
								
								
																	3
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Burro
								
								
								
																	40
									g
																

								

							
								

																	Farina 00
								
								
								
																	20
									g
																

								

							
								

																	Acqua
								
								
								
																	125
									g
																

								

							
								

																	Scorza di limone
								
								
								
																	2
									
																

								

							
								

																	Aglio
								
								
								
																	1
									spicchio
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli straccetti di pollo al limone tagliate a striscioline il petto di pollo 1, eliminando eventuali parti grasse. Grattugiate la scorza di limone 2 e spremetene il succo filtrandolo 3. 
									

								

															

																		
																																											
											
										
																						
											
										
																						
											
										
																																										
																		In una padella scaldate l’olio aromatizzandolo con l'aglio 4, quando è ben caldo togliete l’aglio 5 e versate gli straccetti di pollo 6. 
									

								

															

																		
																																											
											
										
																						
											
										
																						
											
										
																																										
																		Fateli rosolare a fiamma alta saltandoli spesso 7 e unite gli aghi di rosmarino 8. Quando saranno ben dorati metteteli da parte 9. 
									

								

															

																		
																																											
											
										
																						
											
										
																						
											
										
																																										
																		Abbassate la fiamma e, nella stessa padella, sciogliete il burro 10. Aggiungete la farina 11 e mescolate con una frusta, quindi versate l’acqua 12.
									

								

															

																		
																																											
											
										
																						
											
										
																						
											
										
																																										
																		Versate anche il succo di limone 13 e lasciate addensare un pochino (meno di 1 minuto o il tempo che occorre). Tuffate il pollo 14 per fare insaporire e salate 15 .
									

								

															

																		
																																											
											
										
																						
											
										
																						
											
										
																																										
																		Aromatizzate con la scorza del limone 16, mescolate 17 e servite ben caldi gli straccetti di pollo al limone 18.
									

								

							
					    