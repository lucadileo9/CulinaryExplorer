Difficoltà: Facile
Siete in cerca di un’idea originale per cucinare il pesce? Con la ricetta del nasello allo spumante porterete in tavola un secondo piatto leggero e completo di contorno! Vi basterà un po’ di spumante, magari quello rimasto dopo una serata fra amici, e delle verdure che solitamente abbiamo sempre a disposizione quali patate, cipolle, sedano e carote per esaltare il gusto delicato di questo pesce tipico del Mar Mediterraneo. Se apprezzate particolarmente la sua carne magra, vi consigliamo di provare anche la versione croccante o saltata in padella!


												
						
						

														INGREDIENTI
							
							                            
                                
    								
    									
    										
    										327
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    327
    					
    					    					    					
    					    Carboidrati
    					    g
    					    19.5
    					
    					    					    					
    					      di cui zuccheri
    					    g
    					    8.9
    					
    					    					    					
    					    Proteine
    					    g
    					    20.6
    					
    					    					    					
    					    Grassi
    					    g
    					    13.8
    					
    					    					    					
    					      di cui saturi
    					    g
    					    2.05
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    50
    					
    					    					    					
    					    Sodio
    					    mg
    					    683
    					
    					    				
    			
                            
													


						
							
							

							
								

																	Nasello
								
								
								(2 da 300 g l'uno)
																	600
									g
																

								

							
								

																	Spumante
								
								
								
																	200
									g
																

								

							
								

																	Patate
								
								
								
																	300
									g
																

								

							
								

																	Cipolle
								
								
								
																	300
									g
																

								

							
								

																	Carote
								
								
								
																	2
									
																

								

							
								

																	Sedano
								
								
								
																	2
									coste
																

								

							
								

																	Aglio
								
								
								
																	1
									spicchio
																

								

							
								

																	Olive nere
								
								
								
																	12
									
																

								

							
								

																	Succo di limone
								
								
								piccolo
																	1
									
																

								

							
								

																	Origano
								
								
								
																	1
									cucchiaino
																

								

							
								

																	Olio extravergine d'oliva
								
								
								
																	4
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il nasello allo spumante, per prima cosa eviscerate il pesce, sciacquatelo sotto l’acqua corrente e tagliate le pinne 1. Eliminate la testa e la coda 2 e dividetelo in tranci 3.
									

								

															

																		
																															
											
										
																														
																		Trasferite i tranci di nasello in un piatto e conditeli con il succo di limone 4, mezzo cucchiaino di origano 5, un pizzico di sale e di pepe. Lasciate marinare il pesce, rigirandolo nel condimento, mentre vi dedicate alla preparazione delle patate, che dovrete pelare e tagliare a pezzi regolari 6.
									

								

															

																		
																															
											
										
																														
																		Fate la stessa cosa anche con il sedano 7 e le carote 8. Infine mondate le cipolle e dividetele a metà 9. Raccogliete tutte le verdure in una ciotola.
									

								

															

																		
																															
											
										
																														
																		Versate metà dose dello spumante in un tegame 10, aggiungete lo spicchio d’aglio pelato 11 e portate a leggero bollore, dopodiché unite anche 4 cucchiai di olio 12.
									

								

															

																		
																															
											
										
																														
																		A questo punto aggiungete le verdure 13, mescolate bene, coprite con un coperchio e cuocete a fiamma media per 25 minuti. Trascorso questo tempo, prelevate le verdure con una schiumarola e tenetele in caldo nel piatto da portata, aggiungendo un pizzico di sale 14. Versate lo spumante rimanente nel tegame con il fondo di cottura 15,
									

								

															

																		
																															
											
										
																														
																		poi trasferite il tutto in una padella più ampia 16. Aggiungete il nasello con la sua marinatura 17, coprite con un coperchio 18 e cuocete a fuoco dolce per 10 minuti.
									

								

															

																		
																															
											
										
																														
																		Adagiate i tranci di pesce cotti sulle verdure, condite con il fondo di cottura e insaporite con le olive 19 e l’origano rimanente 20. Il vostro nasello allo spumante è pronto per essere servito 21!
									

								

							
					    