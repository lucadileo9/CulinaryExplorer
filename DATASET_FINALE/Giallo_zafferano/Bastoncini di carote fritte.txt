Difficoltà: Molto facile
Sicuramente vi sarà capitato almeno una volta di aver sollevato le carote per il ciuffo e aver pensato: cosa ci preparo oggi con queste? Oggi prepariamo i bastoncini di carote fritte! Ve le presentiamo in ben due modi: con una panatura leggera e speziata senza uova oppure con l'aggiunta di tuorlo e farina per un effetto super crunch! Qualunque deciderete di fare il risultato sarà delizioso! Dorate, gialle e persino viola, le carote si prestano alle preparazioni più svariate: vellutate, contorni agrodolci, sfiziose torte e persino per preparare uno scenografico e coloratissimo tortino! Ma a tutte queste proposte non potevamo non aggiungere una versione ancora più sfiziosa, che piacerà davvero a tutti. Persino gli amanti delle patatine fritte non sentiranno la mancanza né sapranno dire di no a questi deliziosi bastoncinii di carote fritte, perfetti anche per l'aperitivo natalizio.


						
						

														INGREDIENTI
							
													


						
														
							
							

							
								

																	Carote
								
								
								
																	500
									g
																

								

							
														
							
						
														
							
														Per la panatura di base
							

							
								

																	Parmigiano Reggiano DOP
								
								
								
																	100
									g
																

								

							
								

																	Paprika
								
								
								
																	2
									cucchiai
																

								

							
								

																	Rosmarino
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per una panatura più croccante, aggiungi
							

							
								

																	Tuorli
								
								
								
																	2
									
																

								

							
								

																	Acqua
								
								
								freddissima
																	
									q.b.
																

								

							
								

																	Farina 00
								
								
								
																	
									q.b.
																

								

							
														
							
						
														
							
														Per friggere e accompagnare
							

							
								

																	Olio di semi di arachide
								
								
								
																	
									q.b.
																

								

							
								

																	Confettura di mirtilli rossi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i bastoncini di carote fritte cominciate dall’impanatura. Quindi sminuzzate il rosmarino 1 e versatelo in una ciotola assieme al formaggio grattugiato (2-3).
									

								

															

																		
																																											
											
										
																						
											
										
																						
											
										
																																										
																		Poi sfogliate il timo 4, aggiungete anche la paprika 5 e mescolate bene il tutto 6.
									

								

															

																		
																																											
											
										
																						
											
										
																						
											
										
																																										
																		Tenete un attimo in disparte e occupatevi delle carote. Dopo averle sbucciate con un pelapatate o un coltellino a lama liscia 7, spuntatele e dividete prima a metà o in quattro parti, a seconda della grandezza 8. Infine tagliate a bastoncini di circa 1 cm 9.
									

								

															

																		
																																											
											
										
																						
											
										
																						
											
										
																																										
																		Ora se preferite procedere alla panatura più semplice senza uova potete tuffare le carote nell’impanatura e farla aderire per bene massaggiando i bastoncini all’interno della ciotola 10. Friggete una parte delle carote impanate in una pentola con all’interno dell’olio bollente a 180° (l’ideale sarebbe misurare i gradi con un termometro da cucina) 11. In circa 1 minuto i bastoncini risulteranno dorati, perciò scolateli su carta assorbente 12.
									

								

															

																		
																																											
											
										
																						
											
										
																						
											
										
																																										
																		Guarnite con la restante parte di impanatura avanzata 13, un bel pizzico di sale 14 e proseguite con la cottura di tutti gli altri bastoncini. Accompagnate con della confettura di mirtilli rossi e i vostri bastoncini di carote fritte sono pronti per essere gustati 15.
									

								

							
					    