Difficoltà: Facile
Si possono cucinare i dolci in friggitrice ad aria? La risposta è sì, o almeno noi ci abbiamo provato con i muffin alle mele in friggitrice ad aria! Tutta la bontà dei dolci alle mele si unisce alla consistenza soffice dei muffin allo yogurt in una ricetta leggera e genuina. Si cuociono in meno tempo rispetto ai classici in forno, non ci sarà bisogno di preriscaldare e si otterranno dei tortini alti, morbidi e saporiti! Questi sfiziosi tortini sono perfetti per la merenda e la colazione di grandi e piccoli! Un metodo di cottura alternativo con cui potete preparare altri dolci golosi, come il tortino di cioccolato in friggitrice ad aria o le mini brioche in friggitrice ad aria… noi intanto vi consigliamo di iniziare con i muffin alle mele, voi fateci sapere cosa ne pensate!


												
						
						

														INGREDIENTI
							
													


						
							
														Per 8 muffin
							

							
								

																	Mele Golden
								
								
								
																	260
									g
																

								

							
								

																	Yogurt bianco naturale
								
								
								a temperatura ambiente
																	125
									g
																

								

							
								

																	Farina 00
								
								
								
																	125
									g
																

								

							
								

																	Zucchero
								
								
								
																	70
									g
																

								

							
								

																	Burro
								
								
								
																	50
									g
																

								

							
								

																	Uova
								
								
								(circa 1 grande)
																	60
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Baccello di vaniglia
								
								
								(i semi)
																	1
									
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i muffin alle mele in friggitrice ad aria per prima cosa fate sciogliere il burro in un pentolino, poi lasciate intiepidire. Mettete l’uovo in una ciotola insieme allo zucchero 1 e iniziate a lavorare con le fruste elettriche fino ad ottenere un composto chiaro e spumoso 2. Versate lo yogurt 3 e continuate a mescolare.
									

								

															

																		
																																											
											
										
																						
											
										
																						
											
										
																																										
																		Unite i semi della bacca di vaniglia 4 e il burro fuso 5. Incorporate il tutto con le fruste, mentre aggiungete anche un pizzico di sale 6.
									

								

															

																		
																																											
											
										
																						
											
										
																						
											
										
																																										
																		Setacciate la farina e il lievito in una ciotola a parte 7, poi aggiungete le polveri al composto un cucchiaio per volta, tenendo le fruste in azione 8. Dovrete ottenere un composto omogeneo 9.
									

								

															

																		
																																											
											
										
																						
											
										
																						
											
										
																																										
																		Ora sbucciate la mela e tagliatela a fettine sottili 10, poi dividete le fettine a metà 11. Unite le mele al composto 12.
									

								

															

																		
																																											
											
										
																						
											
										
																						
											
										
																																										
																		Mescolate con una marisa per incorporarle in modo uniforme 13. A questo punto foderate 8 stampini in alluminio della capacità di 100 ml con dei pirottini di carta 14 e riempiteli fino a tre quarti con l’impasto 15.
									

								

															

																		
																																											
											
										
																						
											
										
																						
											
										
																																										
																		Inserite gli stampini nella friggitrice ad aria 16 e cuocete a 170° per 12 minuti, poi abbassate la temperatura a 160° e proseguite la cottura per altri 4 minuti 17: noi abbiamo cotto 4 muffin per volta in una friggitrice ad aria della capacità di 4,2 litri. I vostri muffin alle mele in friggitrice ad aria sono pronti per essere gustati 18!
									

								

							
					    