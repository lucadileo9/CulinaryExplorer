Difficoltà: Facile
Siete tornati da una castagnata con un ricco bottino? Oltre a cuocere le castagne al forno o al sale, potete utilizzarle per preparare la marmellata di castagne! Una deliziosa crema spalmabile al profumo di vaniglia dalla consistenza morbida e vellutata, ottima da gustare sulle fette biscottate a colazione o per farcire dolci golosi. In fondo alla ricetta troverete anche dei consigli per arricchire ulteriormente questa conserva con rum, cacao o cioccolato. Perfetta per racchiudere la dolcezza dell’autunno in un vasetto, la marmellata di castagne è una fantastica alternativa alle classiche caldarroste!

Scoprite anche le nostre castagne bollite, nella versione classica o al rum!


												
						
						

														INGREDIENTI
							
							                            
                                
    								
    									
    										
    										42
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    42
    					
    					    					    					
    					    Carboidrati
    					    g
    					    9.2
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    0.5
    					
    					    					    					
    					    Grassi
    					    g
    					    0.4
    					
    					    					    					
    					      di cui saturi
    					    g
    					    0.06
    					
    					    					    					
    					    Fibre
    					    g
    					    1.2
    					
    					    					    					    					
    					    Sodio
    					    mg
    					    32
    					
    					    				
    			
                            
													


						
							
														Per 3 vasetti (della capacità di 300 ml)
							

							
								

																	Castagne
								
								
								
																	1
									kg
																

								

							
								

																	Acqua
								
								
								
																	440
									g
																

								

							
								

																	Zucchero
								
								
								
																	220
									g
																

								

							
								

																	Baccello di vaniglia
								
								
								i semi
																	½
									
																

								

							
								

																	Sale grosso
								
								
								
																	1
									cucchiaio
																

								

							
								

																	Olio di semi di girasole
								
								
								
																	1
									cucchiaio
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la marmellata di castagne, per prima cosa eliminate quelle bucate o rovinate. Mettete le castagne in una ciotola, coprite con acqua e lasciate in ammollo per 30 minuti 1. Trascorso questo tempo sciacquate le castagne e asciugatele 2, poi incidete la parte bombata del guscio con un taglio orizzontale di un paio di centimetri 3.
									

								

															

																		
																																											
											
										
																						
											
										
																						
											
										
																																										
																		Trasferite le castagne incise in una pentola e coprite con acqua fredda 4, aggiungete il sale grosso 5 e l’olio 6.
									

								

															

																		
																																											
											
										
																						
											
										
																						
											
										
																																										
																		Cuocete con il coperchio a fiamma moderata per 30 minuti a partire dal bollore 7. Una volta cotte, scolate le castagne su un canovaccio pulito e bagnato 8, avvolgetele bene e lasciatele riposare per una decina di minuti 9.
									

								

															

																		
																																											
											
										
																						
											
										
																						
											
										
																																										
																		A questo punto prendete una castagna per volta dal canovaccio e rimuovete sia la buccia che la pellicina 10. Trasferite 660 g di castagne sbucciate in un mixer 11 e frullate 12; in alternativa potete utilizzare un passaverdura.
									

								

															

																		
																																											
											
										
																						
											
										
																						
											
										
																																										
																		In un pentolino versate lo zucchero e l’acqua 13 e portate a bollore mescolando con una frusta 14. Quando lo zucchero si sarà sciolto aggiungete le castagne frullate 15.
									

								

															

																		
																																											
											
										
																						
											
										
																						
											
										
																																										
																		Unite anche i semi di una bacca di vaniglia 16 e cuocete per 10 minuti a fiamma moderata, mescolando costantemente con la frusta per evitare che la purea si attacchi al fondo. Infine frullate il tutto con un mixer a immersione 17 fino ad ottenere un composto cremoso e vellutato 18.
									

								

															

																		
																																											
											
										
																						
											
										
																						
											
										
																																										
																		Versate la marmellata ancora calda nei vasetti che avrete precedentemente sterilizzato 19, chiudeteli con il tappo e capovolgeteli 20. Quando si saranno completamente raffreddati verificate che si sia formato il sottovuoto premendo il tappo al centro. La vostra marmellata di castagne è pronta per essere gustata 21!
									

								

							
					    