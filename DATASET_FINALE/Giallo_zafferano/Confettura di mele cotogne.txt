Difficoltà: Facile
Le mele cotogne: un frutto particolare e delizioso che offre l’inverno! Questo frutto originario del Medio Oriente ha un sapore gradevolmente acidulo e astringente che diventa una vera prelibatezza della stagione fredda se trasformato in una profumata confettura! La confettura di mele cotogne può essere utilizzata per farcire i dolci, come i tradizionali gobeletti liguri, ma noi vogliamo suggerirvi un’idea alternativa: come accompagnamento di secondi piatti di carne! Pare infatti che già nel Medioevo questa confettura venisse usata per profumare e insaporire le carni, specialmente quelle grasse, di pollame e selvaggina. Allora cosa aspettate? Cominciate anche voi a racchiudere il profumo di questo frutto invernale in piccoli barattolini per averlo sempre con voi e portare un tocco di originalità a tavola!


												
						
						

														INGREDIENTI
							
							                            
                                
    								
    									
    										
    										45
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    45
    					
    					    					    					
    					    Carboidrati
    					    g
    					    11.2
    					
    					    					    					
    					      di cui zuccheri
    					    g
    					    11.2
    					
    					    					    					    					    					
    					      di cui saturi
    					    g
    					    0.01
    					
    					    					    					
    					    Fibre
    					    g
    					    0.4
    					
    					    					    					    				
    			
                            
													


						
							
														Ingredienti per 500 g di confettura
							

							
								

																	Mele Cotogne
								
								
								
																	1
									kg
																

								

							
								

																	Zucchero
								
								
								
																	600
									g
																

								

							
								

																	Limoni
								
								
								non trattati
																	2
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura di mele cotogne iniziate dalla sanificazione dei vasetti in cui conservarla Come indicato nelle linee guida stilate dal Ministero della Salute e riportate in fondo alla ricetta.  Dopo averli sciacquati accuratamente sotto un getto di abbondante acqua corrente 1, disponete i barattolini di vetro in un tegame ampio e dai bordi alti avendo cura di disporre un panno pulito tra di essi in modo tale che in cottura i vasetti non urtino tra loro durante l’ebollizione. Riempite il tegame con acqua fino a ricoprire totalmente i vasetti. Portate l’acqua a ebollizione: a quel punto abbassate la fiamma e lasciate bollire per 20 minuti. Poi inserite anche i tappi dei vasetti per sterilizzarli e lasciate bollire ancora per 10 minuti. Infine spegnete il fuoco e lasciate intiepidire l’acqua. Quando sarà a temperatura ambiente estraete i vasetti dal tegame e lasciateli scolare l’acqua capovolti sopra ad un panno asciutto e pulito in modo che possano asciugarsi completamente 3.
									

								

															

																		
																															
											
										
																														
																		Poi dedicatevi alla preparazione della confettura. Prendete il limoni non trattati e grattugiatene la buccia 4 che terrete da parte. Poi spremete i limoni per ottenerne il succo 5. Lavate ed asciugate accuratamente le mele. Privatele del picciolo e tagliatele poi in quarti 6. Non è necessario sbucciarle.
									

								

															

																		
																															
											
										
																														
																		Privatele del torsolo e ricavate dei cubettini di circa eguale dimensione per favorire una cottura uniforme 7 che riporrete mano a mano che le tagliate in una ciotola con acqua acidulata (potete utilizzare anche i limoni che avete spremuto) per evitare che annerisca 8. Una volta terminate la preparazione delle mele scolatele aiutandovi con una schiumarola per far sgocciolare l’acqua in eccesso e versatele in un tegame dai bordi alti 9.
									

								

															

																		
																															
											
										
																														
																		Unite lo zucchero 10 e fate cuocere a fuoco medio fino a che la frutta non sarà ammorbidita. Continuate a mescolare per favorire una cottura uniforme. Quando il composto avrà quasi raggiunto la temperatura di 108°C (ci vorranno circa 30 minuti) 11, da misurare con un termometro da cucina, unite il succo di limone 12.
									

								

															

																		
																															
											
										
																														
																		Versate anche le scorze grattugiate del limone 13 e mescolate bene per aromatizzare la vostra confettura. Quindi spegnete il fuoco e prelevate dal tegame circa 3/4 della confettura: passatela con il passaverdura 14 per renderla più cremosa e omogenea. Unitela di nuovo nel tegame con i tocchetti interi di mele cotogne 15.
									

								

															

																		
																															
											
										
																														
																		A questo punto trasferite la confettura ancora calda direttamente nei vasetti che avete precedentemente sanificato seguendo le linee guida del Ministero della Salute riportate in fondo alla ricetta. Se preferite aiutatevi con l'apposito imbuto per le confetture 16. Abbiate cura di lasciare 1 centimetro dal bordo, quindi avvitate bene il tappo su ogni vasetto 17, senza stringere troppo e lasciate raffreddare 18. Con il calore della confettura si creerà il sottovuoto, che permetterà di conservare il prodotto a lungo. Una volta che i barattoli si saranno raffreddati verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto. All’occorrenza gustate poi la vostra confettura di mele cotogne su una fetta di pane oppure in deliziose preparazioni!
									

								

							
					    