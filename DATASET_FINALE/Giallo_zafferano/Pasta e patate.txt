Difficoltà: Molto facile
Se amate i sapori genuini e i piatti casalinghi, o per essere più moderni, se siete dei fan del comfort food, la pasta e patate non può mancare nel vostro ricettario! Come molti piatti poveri della tradizione, la pasta e patate si presta a infinite variazioni e viene spesso arricchita con altri ingredienti come pancetta, formaggio, piselli o persino frutti di mare: anche la Campania conosce una sua variante speciale conosciuta come pasta e patate alla napoletana. Noi abbiamo optato per una versione semplice che esalta appieno i due protagonisti di questo primo già sostanzioso: la pasta e le patate, entrambe ricche di amido, formano infatti una cremina vellutata che lega splendidamente i pochi elementi nel piatto… a quel punto, basta aggiungere qualche aroma e un filo di olio a crudo e il gioco è fatto! Nulla vi vieta poi di sperimentare appetitose variazioni sul tema: la variante calabrese in tiella, una rustica pasta ceci e patate, una mediterranea pasta con patate e cozze, una gustosa pasta patate e prosciutto, una cremosa pasta patate e uova o una filante pasta e patate al forno!


												
						
						

														INGREDIENTI
							
							                            
                                
    								
    									
    										
    										441
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    441
    					
    					    					    					
    					    Carboidrati
    					    g
    					    78.9
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    10.1
    					
    					    					    					
    					    Grassi
    					    g
    					    9.4
    					
    					    					    					
    					      di cui saturi
    					    g
    					    1.5
    					
    					    					    					
    					    Fibre
    					    g
    					    4.6
    					
    					    					    					    					
    					    Sodio
    					    mg
    					    311
    					
    					    				
    			
                            
													


						
							
							

							
								

																	Pipe Rigate
								
								
								
																	250
									g
																

								

							
								

																	Patate
								
								
								a pasta gialla
																	700
									g
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								 
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Scalogno
								
								
								
																	40
									g
																

								

							
								

																	Rosmarino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta e patate, per prima cosa pelate le patate 1, poi lavatele e asciugatele accuratamente con un canovaccio pulito 2 e tagliatele a cubetti 3.
									

								

															

																		
																															
											
										
																														
																		Pulite lo scalogno e tritatelo finemente 4, poi tritate anche il rosmarino 5. Mettete a bollire una pentola con abbondante acqua, da salare quando bolle, che servirà poi per lessare la pasta e per allungare il condimento. Scaldate l’olio extravergine di oliva in un tegame, aggiungete lo scalogno 6
									

								

															

																		
																															
											
										
																														
																		e il rosmarino tritati 7 e lasciateli rosolare per qualche minuto, facendo attenzione a non bruciarli. Ora unite le patate a cubetti 8 e portatele a cottura mescolando spesso 9
									

								

															

																		
																															
											
										
																														
																		e aggiungendo un mestolo di acqua bollente alla volta quando necessario 10; ci vorranno circa 20 minuti. Quando le patate sono quasi cotte, aggiustate di sale e di pepe. Nel frattempo l'acqua per cuocere la pasta sarà arrivata a bollore, quindi cuocetela 11, poi scolatela al dente direttamente nel tegame con le patate 12,
									

								

															

																		
																															
											
										
																														
																		mescolate bene 13 e finite la cottura aggiungendo un po’ di acqua di cottura della pasta al bisogno: unendo pasta e patate nello stesso tegame si creerà una deliziosa cremina grazie all’amido rilasciato dalla pasta e dalle patate. In ultimo, insaporite con qualche fogliolina di timo e pepe a piacere, spegnete il fuoco e condite con un filo di olio extravergine a crudo 14. La vostra pasta e patate è pronta per essere gustata ancora calda 15!
									

								

							
					    