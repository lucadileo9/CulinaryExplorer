Difficoltà: Facile
Chi ha detto che le ciambelle possono essere solo dolci? Con un pizzico di fantasia abbiamo creato un piatto ricco e pieno di gusto, riproponendo la classica forma della ciambella rivisitata però in una divertente e colorata chiave salata. La ciambella di pasta pasticciata ha come protagonisti i fusilli, conditi con un profumato sugo al pomodoro e basilico, cosparsi di buon formaggio grattugiato, che darà la giusta gratinatura dopo la cottura in forno. Se poi aggiungiamo anche l'Asiago e sfiziose polpettine di carne, impreziosite da aromi saporiti, il gioco è fatto: bella e anche buona, la ciambella di pasta pasticciata stupirà grandi e piccini in golosità e bellezza!


						
						

														INGREDIENTI
							
							                            
                                
    								
    									
    										
    										1044
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1044
    					
    					    					    					
    					    Carboidrati
    					    g
    					    73.7
    					
    					    					    					
    					      di cui zuccheri
    					    g
    					    7.1
    					
    					    					    					
    					    Proteine
    					    g
    					    53.5
    					
    					    					    					
    					    Grassi
    					    g
    					    59.4
    					
    					    					    					
    					      di cui saturi
    					    g
    					    21.28
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    159
    					
    					    					    					
    					    Sodio
    					    mg
    					    1132
    					
    					    				
    			
                            
													


						
														
							
														Ingredienti per una teglia di 26 cm
							

							
								

																	Fusilli
								
								
								
																	500
									g
																

								

							
								

																	Passata di pomodoro
								
								
								
																	500
									g
																

								

							
								

																	Basilico
								
								
								
																	4
									foglie
																

								

							
								

																	Grana Padano DOP
								
								
								(da grattugiare)
																	100
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per 80 polpettine
							

							
								

																	Manzo
								
								
								macinato
																	300
									g
																

								

							
								

																	Asiago
								
								
								
																	450
									g
																

								

							
								

																	Grana Padano DOP
								
								
								(da grattugiare)
																	50
									g
																

								

							
								

																	Uova
								
								
								
																	1
									
																

								

							
								

																	Timo
								
								
								
																	2
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Paprika dolce
								
								
								
																	1
									pizzico
																

								

							
								

																	Noce moscata
								
								
								(da grattugiare)
																	
									q.b.
																

								

							
														
							
						
														
							
														per friggere
							

							
								

																	Olio di semi
								
								
								
																	500
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la ciambella di pasta pasticciata incominciate con il sugo al pomodoro; mettete sul fuoco una pentola antiaderente con un filo di olio e lo spicchio d’aglio 1. Fatelo rosolare brevemente, poi versate la passata di pomodoro insieme alle foglie di basilico 2; regolate di sale 3 e fate cuocere a fuoco molto basso per 30 minuti.
									

								

															

																		
																															
											
										
																														
																		Nel frattempo preparate le polpettine: in una ciotola ponete la carne trita, la paprika dolce 4 e aggiustate di sale e pepe (5-6).
									

								

															

																		
																															
											
										
																														
																		Aggiungete la noce moscata grattugiata 7, le foglioline di timo 8, l’uovo intero e 50 g di Grana grattugiato 9.
									

								

															

																		
																															
											
										
																														
																		Mescolate energicamente con le mani fino ad amalgamare bene il tutto 10. Fate delle piccole palline del peso di 5 g ciascuna 11 e proseguite fino a terminare il composto: con le nostre dosi dovrete ottenere 80 polpette 12.
									

								

															

																		
																															
											
										
																														
																		Mettete sul fuoco una padella capiente con l’olio per friggere e controllate che la temperatura raggiunga i 175°-180° con un termometro da cucina. Fate cuocere le polpettine poco alla volta 13, poi, quando saranno ben dorate, scolatele con una schiumarola e ponetele su un foglio di carta assorbente 14. Quando il sugo sarà pronto, spegnete e togliete l’aglio. Portate a bollore l’acqua salata in una pentola ampia e cuocete i fusilli per 7-8 minuti 15.
									

								

															

																		
																															
											
										
																														
																		Scolate la pasta, poi versatela direttamente nel sugo 16; mescolate con una spatola da cucina, dopodiché versate 100 g di formaggio grattugiato 17, tenendone da parte una piccola quantità che vi servirà successivamente. Tagliate l’Asiago a dadini 18
									

								

															

																		
																															
											
										
																														
																		e unitelo alla pasta, mescolando il tutto (19-20). Versate qualche polpetta nella pasta 21
									

								

															

																		
																															
											
										
																														
																		e mischiate 22. Ora potete procedere con la composizione della ciambella: disponete le polpette restanti in uno stampo per ciambella del diametro di 26 cm oleato, collocandole in maniera uniforme una accanto all’altra 23. Distribuite poi i fusilli con il condimento 24 fino ad arrivare all’orlo dello stampo,
									

								

															

																		
																															
											
										
																														
																		quindi terminate con una spolverata di formaggio grattugiato che avete tenuto da parte 25. Passate sotto il grill a 240° per 8-10 minuti: quando sarà ben dorata 26, spegnete e sformate su di un piatto da portata: la vostra ciambella di pasta pasticciata è pronta per essere servita ben calda 27.
									

								

							
					    