Difficoltà: Facile
Nei cesti di Natale spesso si trovano accanto a torrone e torroncini o alla frutta candita... parliamo dei fichi ricoperti di cioccolato. Una vera prelibatezza da gustare tutto l'inverno e che si prepara in modi diversi in particolare al Centro e Sud Italia. Noi vi proponiamo di realizzarli in casa ripieni di noci, nocciole e mandorle con una copertura di buon cioccolato fondente. Sentirete il guscio croccante, la dolcezza dei fichi secchi e il ripieno a sorpresa che vi delizieranno e accompagneranno tutte le volte che avrete voglia di gustare delle pepite di bontà!


												
						
						

														INGREDIENTI
							
							                            
                                
    								
    									
    										
    										190
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    190
    					
    					    					    					
    					    Carboidrati
    					    g
    					    23.8
    					
    					    					    					
    					      di cui zuccheri
    					    g
    					    23.7
    					
    					    					    					
    					    Proteine
    					    g
    					    2.4
    					
    					    					    					
    					    Grassi
    					    g
    					    9.5
    					
    					    					    					
    					      di cui saturi
    					    g
    					    4.56
    					
    					    					    					
    					    Fibre
    					    g
    					    2.6
    					
    					    					    					    					
    					    Sodio
    					    mg
    					    20
    					
    					    				
    			
                            
													


						
							
							

							
								

																	Fichi secchi
								
								
								
																	14
									
																

								

							
								

																	Cioccolato fondente
								
								
								
																	300
									g
																

								

							
								

																	Mandorle pelate
								
								
								
																	4
									
																

								

							
								

																	Noci
								
								
								
																	5
									
																

								

							
								

																	Nocciole intere spellate
								
								
								
																	5
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fichi ripieni ricoperti di cioccolato, iniziate ad aprire la parte posteriore del fico e farcite con un gheriglio di noce 1, una nocciola 2 o una mandorla. Richiudetelo 3 e proseguite così con tutti gli altri.
									

								

															

																		
																															
											
										
																														
																		Sciogliete a microonde (o bagnomaria) 200 g di cioccolato fondente, portandolo a 45° 4. Una volta fuso, unite nella ciotola i restanti 100 g di cioccolato 5 e mescolate bene. Con ampi movimenti della spatola, fate raffreddare il cioccolato sino a portarlo alla temperatura di 29/30°. A questo punto, immergete uno alla volta i fichi farciti 6
									

								

															

																		
																															
											
										
																														
																		e con l’aiuto di una forchetta fate colare il cioccolato in eccesso 7. Man a mano adagiate i fichi su una placca con acetato o carta forno 8. Lasciate cristallizzare il cioccolato e servite, una volta rassodati, i vostri fichi ripieni ricoperti di cioccolato 9.
									

								

							
					    