Difficoltà: Molto facile
Cosa si può mangiare con il guacamole? L'abbinamento perfetto è sicuramente con i nachos! Se non avete l'avocado o non volete acquistarlo, vi facciamo scoprire una variante più economica, ugualmente facile e sorprendente: guacamole di zucchine! Una pietanza senza cottura che si prepara in poco tempo e si serve proprio come la salsa messicana, arricchita anch'essa con cipolla, pomodoro e coriandolo. Facile e veloce da realizzare grazie all’utilizzo del mixer, è ideale da servire per un aperitivo ma potete utilizzarlo anche come ingrediente per farcire le tortillas oppure per una versione alternativa dell’avocado toast! Unica raccomandazione: scegliete le zucchine piccole e chiare perché più adatte ad essere mangiate crude. Ora che sapete tutto potete mettervi all’opera e gustare il guacamole di zucchine come preferite, ma non dimenticate di farci sapere cosa ne pensate!


												
						
						

														INGREDIENTI
							
													


						
							
							

							
								

																	Zucchine baby
								
								
								
																	500
									g
																

								

							
								

																	Succo di lime
								
								
								
																	40
									g
																

								

							
								

																	Cipolle bianche
								
								
								
																	35
									g
																

								

							
								

																	Pomodori ramati
								
								
								
																	2
									
																

								

							
								

																	Coriandolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il guacamole di zucchine per prima cosa lavate e spuntate le zucchine, poi tagliatele a rondelle 1. Trasferite le zucchine in un mixer 2 e aggiungete le foglie di coriandolo 3.
									

								

															

																		
																																											
											
										
																						
											
										
																						
											
										
																																										
																		Unite anche la cipolla tagliata grossolanamente 4, il succo di lime 5 e il sale 6.
									

								

															

																		
																																											
											
										
																						
											
										
																						
											
										
																																										
																		Frullate fino ad ottenere un composto cremoso 7. Versate la purea in un colino foderato con carta assorbente e premete per far fuoriuscire il liquido in eccesso 8. Una volta scolata, trasferite la crema in una ciotola 9.
									

								

															

																		
																																											
											
										
																						
											
										
																						
											
										
																																										
																		Condite con un giro abbondante di olio 10 e una macinata di pepe 11, poi aggiustate di sale e mescolate bene 12.
									

								

															

																		
																																											
											
										
																						
											
										
																						
											
										
																																										
																		In ultimo unite i pomodori tagliati a cubetti 13 e amalgamateli alla crema 14. Il vostro guacamole di zucchine è pronto per essere servito, mgari guarnito con qualche fettina di lime 15!
									

								

							
					    