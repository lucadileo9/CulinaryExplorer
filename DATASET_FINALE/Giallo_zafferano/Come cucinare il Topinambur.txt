Difficoltà: Facile
Scoprite come cucinare i topinambur con la nostra ricetta dei topinambur trifolati,  un contorno poco conosciuto ma originale e gustoso, preparato con questo tubero dalla consistenza simile alla patata e dal sapore che ricorda quello del carciofo. I topinambur trifolati sono molto semplici da preparare, conditi con solo olio, aglio, sale, pepe e prezzemolo, hanno un sapore unico e accattivante, che verrà apprezzato da tutta la famiglia.


												
						
						

														INGREDIENTI
							
							                            
                                
    								
    									
    										
    										197
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    197
    					
    					    					    					
    					    Carboidrati
    					    g
    					    26.1
    					
    					    					    					
    					      di cui zuccheri
    					    g
    					    14.6
    					
    					    					    					
    					    Proteine
    					    g
    					    3.4
    					
    					    					    					
    					    Grassi
    					    g
    					    8.7
    					
    					    					    					
    					      di cui saturi
    					    g
    					    1.28
    					
    					    					    					
    					    Fibre
    					    g
    					    3.9
    					
    					    					    					    					
    					    Sodio
    					    mg
    					    328
    					
    					    				
    			
                            
													


						
							
							

							
								

																	Topinambur
								
								
								
																	800
									g
																

								

							
								

																	Prezzemolo
								
								
								tritato 
																	2
									cucchiai
																

								

							
								

																	Aglio
								
								
								
																	2
									spicchi
																

								

							
								

																	Brodo vegetale
								
								
								circa
																	200
									ml
																

								

							
								

																	Olio extravergine d'oliva
								
								
								 
																	5
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Limoni
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per cucinare i topinambur trifolati, iniziate con la pulizia dei tuberi di topinambur. Per prima cosa strofinatevi le mani con del succo di limone, perché i topinambur, come i carciofi, tendono ad annerire e a lasciare i polpastrelli neri. Preparate anche una ciotola di acqua acidulata (con succo di limone) per immergerli una volta puliti. Con un coltellino raschiate la buccia dei topinambur per eliminare la sporcizia e le parti più dure 1. Lavateli bene e immergeteli nell’acqua acidulata per evitare che anneriscano. Scolate e sciacquate i topinambur, tagliateli a fettine sottili circa 2/3 mm, aiutandovi con un coltello affilato o con una mandolina 2 e preparate una padella antiaderente dove scalderete l’olio extravergine di oliva e farete imbiondire gli spicchi d’aglio tagliati a pezzetti 3.
									

								

															

																		
																															
											
										
																														
																		Versate quindi i topinambur nella padella 4. Salateli, mescolateli per insaporirli e continuate la cottura con il coperchio per circa 15 minuti, aggiungendo di tanto in tanto un mestolino di brodo vegetale per evitare che si asciughino troppo 5. A pochi minuti dalla fine della cottura aggiungete il prezzemolo tritato, una bella macinata di pepe e mescolate bene 6. I topinambur dovranno essere cotti, ma ancora abbastanza croccanti. Servite i topinambur trifolati ben caldi come contorno di un piatto di carne o con altre verdure.
									

								

							
					    