Difficoltà: Facile
Un metodo infallibile per realizzare una pasta dal condimento super cremoso? Con panna e formaggio il risultato è assicurato… per questo vi proponiamo la pasta cremosa funghi, speck e brie, un primo piatto da leccarsi i baffi! I sapori di montagna si amalgamano ai rigatoni in un abbraccio avvolgente, caratterizzato dal gusto unico del brie e dal delicato aroma del timo. Una ricetta robusta ma di grande effetto, perfetta da proporre per una cena fra amici durante le prime serate autunnali. Accompagnate la pasta cremosa funghi, speck e brie con una buona bottiglia di vino rosso e buon appetito!


												
						
						

														INGREDIENTI
							
													


						
							
							

							
								

																	Rigatoni
								
								
								
																	320
									g
																

								

							
								

																	Funghi portobello
								
								
								
																	125
									g
																

								

							
								

																	Funghi champignon
								
								
								
																	125
									g
																

								

							
								

																	Speck
								
								
								
																	180
									g
																

								

							
								

																	Brie
								
								
								
																	180
									g
																

								

							
								

																	Panna fresca liquida
								
								
								
																	400
									g
																

								

							
								

																	Timo
								
								
								
																	1
									rametto
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta cremosa funghi, speck e brie per prima cosa pulite i funghi, poi affettate i portobello 1 e dividete gli champignon in 4 parti 2. Tagliate lo speck a listarelle 3.
									

								

															

																		
																																											
											
										
																						
											
										
																						
											
										
																																										
																		Infine riducete il brie a cubotti 4. In una padella capiente scaldate un filo d’olio con un rametto di timo 5, poi aggiungete gli champignon 6 e cuocete per qualche minuto a fiamma vivace.
									

								

															

																		
																																											
											
										
																						
											
										
																						
											
										
																																										
																		Unite i portobello 7 e fate saltare il tutto per altri 2-3 minuti, poi aggiustate di pepe 8, aggiungete lo speck 9 e rimuovete il rametto di timo. Rosolate per qualche minuto, sempre a fiamma vivace.
									

								

															

																		
																																											
											
										
																						
											
										
																						
											
										
																																										
																		A questo punto versate la panna 10 e fatela ridurre di circa la metà, ci vorranno circa 5-10 minuti a seconda dell’intensità della fiamma 11. Nel frattempo mettete sul fuoco una pentola con acqua da salare a bollore e cuocete i rigatoni molto al dente 12.
									

								

															

																		
																																											
											
										
																						
											
										
																						
											
										
																																										
																		Quando la panna si sarà ridotta spegnete il fuoco, aggiungete il brie 13 e mescolate per farlo sciogliere completamente 14, poi scolate la pasta direttamente nella padella 15.
									

								

															

																		
																																											
											
										
																						
											
										
																						
											
										
																																										
																		Terminate la cottura della pasta aggiungendo qualche mestolo della sua acqua 16 e mescolando per amalgamare il tutto 17. La vostra pasta cremosa funghi, speck e brie è pronta per essere servita ben calda 18!
									

								

							
					    