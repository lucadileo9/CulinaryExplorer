Difficoltà: Facile
Una tira l’altra e la loro dolcezza ha ispirato moltissime ricette: parliamo naturalmente delle ciliegie! Torte, crostate, composte e cheesecake sono solo alcune delle delizie che hanno come protagonisti questi frutti golosi dal color amaranto. La loro polpa succosa si presta inoltre alla realizzazione del liquore di ciliegie, un fine pasto aromatico ed elegante da preparare con ciliegie di stagione. Servitelo dopo cena accompagnandolo a un ricco e vario cabaret di pasticcini homemade come i cestini di frutta, i bignè alla crema o gli intramontabili cannoncini!


												
						
						

														INGREDIENTI
							
							                            
                                
    								
    									
    										
    										94
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    94
    					
    					    					    					
    					    Carboidrati
    					    g
    					    4.8
    					
    					    					    					
    					      di cui zuccheri
    					    g
    					    4.8
    					
    					    					    					
    					    Proteine
    					    g
    					    0.1
    					
    					    					    					    					
    					      di cui saturi
    					    g
    					    0.01
    					
    					    					    					
    					    Fibre
    					    g
    					    0.2
    					
    					    					    					    					
    					    Sodio
    					    mg
    					    1
    					
    					    				
    			
                            
													


						
							
														Ingredienti per 900 g di liquore
							

							
								

																	Ciliegie
								
								
								denocciolate
																	400
									g
																

								

							
								

																	Alcol puro
								
								
								95°
																	400
									g
																

								

							
								

																	Acqua
								
								
								
																	520
									g
																

								

							
								

																	Zucchero
								
								
								
																	95
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il liquore di ciliegie per prima cosa lavate e asciugate le ciliegie, quindi denocciolatele con l’apposito attrezzo 1. Versate le ciliegie in un barattolo di vetro, aggiungete l’alcol 2 3, richiudete con il coperchio e lasciate macerare a temperatura ambiente per una settimana.
									

								

															

																		
																															
											
										
																														
																		Trascorso il tempo di macerazione, riprendete il barattolo 4, filtrate il composto attraverso un colino 5 e raccogliete l’infuso in un contenitore. In un pentolino versate lo zucchero 6.
									

								

															

																		
																															
											
										
																														
																		Unite l’acqua e scaldate lo sciroppo a fuoco moderato per 15 minuti 8. Lasciate leggermente intiepidire lo sciroppo, poi aggiungetelo all’infuso 9.
									

								

															

																		
																															
											
										
																														
																		Mescolate il liquore ottenuto, travasatelo in un barattolo con chiusura ermetica 10 e lasciatelo riposare 11 per 3 settimane a temperatura ambiente. Trascorso questo tempo il vostro liquore di ciliegie sarà pronto: versatelo in una bottiglia 12 e conservatelo a temperatura ambiente, se non fa troppo caldo, oppure ponetelo in frigorifero.
									

								

							
					    