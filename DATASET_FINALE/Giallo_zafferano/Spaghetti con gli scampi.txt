Difficoltà: Media
Se siete alla ricerca di un primo piatto a base di pesce gustoso e raffinato siete nel posto giusto! Oggi prepariamo insieme questi deliziosi spaghetti con gli scampi che conquisteranno facilmente il palato dei vostri ospiti. Ciò che li rende così unici è sicuramente la bisque che sprigiona tutto il gusto degli scampi e cuocendo insieme alla pasta si trasformerà in un condimento cremoso e saporito. Non contenti abbiamo aggiunto degli scampi a pezzetti solo all'ultimo, che cuoceranno pochissimi minuti restando morbidissimi. E per non farci mancare proprio nulla abbiamo aggiunto alla fine, in ciascun piatto, una tartare di scampi crudi che donerà un tocco di freschezza. 
Gli spaghetti con gli scampi sono perfetti per tantissime occasioni, come la cena della Vigilia di Natale o una cena estiva con vista mare! 

Ecco altri ricette con gli scampi da non perdere:


												
						
						

														INGREDIENTI
							
							                            
                                
    								
    									
    										
    										384
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    384
    					
    					    					    					
    					    Carboidrati
    					    g
    					    68.3
    					
    					    					    					
    					      di cui zuccheri
    					    g
    					    4.3
    					
    					    					    					
    					    Proteine
    					    g
    					    17.2
    					
    					    					    					
    					    Grassi
    					    g
    					    4.6
    					
    					    					    					
    					      di cui saturi
    					    g
    					    0.7
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    94
    					
    					    					    					
    					    Sodio
    					    mg
    					    390
    					
    					    				
    			
                            
													


						
							
							

							
								

																	Spaghetti
								
								
								
																	320
									g
																

								

							
								

																	Scampi
								
								
								
																	12
									
																

								

							
								

																	Acqua
								
								
								
																	3
									l
																

								

							
								

																	Ghiaccio
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli spaghetti con gli scampi iniziate dalla pulizia. Staccate la testa piegandola con le mani 1, eliminate gli occhi, che risulterebbero amari in cottura e trasferitela in una ciotola. Utilizzando una forbice tagliate la parte laterale per rompere la corazza 2, estraete la polpa dello scampo 3 e raccogliete gli scarti del carapace insieme alle teste.
									

								

															

																		
																																											
											
										
																						
											
										
																						
											
										
																																										
																		Incidete lo scampo sulla parte dorsale per eliminare il filamento interno 4. Ripetete questa operazione per tutti gli altri. Iniziate a preparare la bisque. In una pentola capiente aggiungete un giro d'olio e gli scarti degli scampi 5. Rosolate bene per 4-5 minuti, poi aggiungete i cubetti di ghiaccio 6.
									

								

															

																		
																																											
											
										
																						
											
										
																						
											
										
																																										
																		Unite anche l'acqua 7 e lasciate cuocere per 45 minuti a fiamma media 8. Nel frattempo lavate rapidamente gli scampi 9.
									

								

															

																		
																																											
											
										
																						
											
										
																						
											
										
																																										
																		Asciugateli bene con della carta assorbente 10. Prendete metà degli scampi e tagliateli a cubetti grandi un paio di cm 11 e trasferiteli in una ciotolina 12. 
									

								

															

																		
																																											
											
										
																						
											
										
																						
											
										
																																										
																		Prendete poi anche gli altri e batteteli a coltello, per farne una tartare 12. Trasferite in un'altra ciotolina 14. Coprite entrambe le ciotole con pellicola e riponete in frigo fino all'utilizzo. 
									

								

															

																		
																																											
											
										
																						
											
										
																						
											
										
																																										
																		Quando la bisque si sarà ridotta frullatela con un mixer ad immersione per estrarre tutti i sapori 16. Poi filtratela 17. Cuocete gli spaghetti in acqua bollente salata per metà del tempo indicato sulla confezione 18.
									

								

															

																		
																																											
											
										
																						
											
										
																						
											
										
																																										
																		Quindi scolateli e trasferiteli in una padella 19. Unite anche la bisque 20 e terminate la cottura della pasta a fiamma alta 21, fino a che non sarà cremosa. Se dovesse essere necessario regolate di sale.
									

								

															

																		
																																											
											
										
																						
											
										
																						
											
										
																																										
																		Unite gli scampi a pezzetti 22 e saltateli per un minuto 23. Aiutandovi con delle pinze e un mestolo create un nido di spaghetti e trasferitelo in un piatto 24.
									

								

															

																		
																																											
											
										
																						
											
										
																						
											
										
																																										
																		Raccogliete un po' della cremina rimasta sul fondo della padella e trasferitela nei piatti 25. Ora realizzate delle piccole quenelle con la tartare di scampi 26 e sistematela sugli spaghetti. Aggiungete un pizzico di pepe nero 27 e servite.
									

								

							
					    