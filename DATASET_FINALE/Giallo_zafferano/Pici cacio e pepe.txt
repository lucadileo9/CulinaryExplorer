Difficoltà: Media
La cacio e pepe è uno dei primi piatti più amati della cucina regionale italiana. La cremosa salsa a base di formaggio è tipicamente abbinata a spaghetti o tonnarelli, ma vi invitiamo a provare anche la versione dei pici cacio e pepe: un formato toscano di pasta fresca che avvolge alla perfezione questo saporito condimento! Noi vi spieghiamo come preparare i pici con le vostre mani, a partire da un semplice impasto di acqua e farina. I veri protagonisti della ricetta però sono loro: Pecorino romano, possibilmente di stagionatura media, e pepe nero in grani, da macinare con il pestello. Con questi ingredienti e le nostre indicazioni, i pici cacio e pepe sono un successo garantito!


						
						

														INGREDIENTI
							
													


						
														
							
														Per l'impasto
							

							
								

																	Farina 00
								
								
								
																	300
									g
																

								

							
								

																	Acqua
								
								
								tiepida
																	150
									g
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il condimento
							

							
								

																	Pecorino romano
								
								
								(da grattugiare)
																	100
									g
																

								

							
								

																	Pepe nero in grani
								
								
								
																	½
									cucchiaio
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i pici cacio e pepe per prima cosa preparate l’impasto: versate la farina sulla spianatoia e formate una fontana, poi aggiungete l’acqua tiepida 1, il sale 2 e l’olio 3.
									

								

															

																		
																																											
											
										
																						
											
										
																						
											
										
																																										
																		Iniziate a mescolare con una forchetta per incorporare la farina al liquido 4, poi continuate a lavorare con le mani 5 fino ad ottenere un impasto liscio e omogeneo. Avvolgete l’impasto nella pellicola 6 e lasciate riposare in frigorifero per 30 minuti.
									

								

															

																		
																																											
											
										
																						
											
										
																						
											
										
																																										
																		Nel frattempo pestate i grani di pepe nero in un mortaio 7 e grattugiate il pecorino 8. Trascorso il tempo di riposo riprendete l’impasto e dividetelo in porzioni 9.
									

								

															

																		
																																											
											
										
																						
											
										
																						
											
										
																																										
																		Infarinate leggermente il piano di lavoro e stendete l’impasto con un mattarello fino allo spessore di 1 cm 10, poi tagliatelo a striscioline 11. Lavorate con i palmi delle mani per formare dei cordoncini lunghi e sottili, dallo spessore uniforme 12.
									

								

															

																		
																																											
											
										
																						
											
										
																						
											
										
																																										
																		Dopo aver formato tutti i pici 13, portate a bollore una pentola con abbondante acqua leggermente salata. Intanto tostate il pepe in una padella 14, sfumando con un mestolo di acqua di cottura della pasta 15.
									

								

															

																		
																																											
											
										
																						
											
										
																						
											
										
																																										
																		Tuffate i pici nell’acqua bollente 16 e scolateli direttamente nella padella con il pepe 17, poi aggiungete ancora poca acqua di cottura 18.
									

								

															

																		
																																											
											
										
																						
											
										
																						
											
										
																																										
																		Unite il Pecorino grattugiato fuori dal fuoco 19 e mescolate bene per mantecare il tutto 20. Impiattate i pici con la salsa cacio e pepe 21.
									

								

															

																		
																																											
											
										
																						
											
										
																						
											
										
																																										
																		Completate con altro Pecorino 22 e una macinata di pepe 23. Servite subito i vostri pici cacio e pepe 24!
									

								

							
					    