Difficoltà: Facile
Le polpette di pesce sono croccanti bocconcini aromatici, da preparare con del buon merluzzo, pane e un trito di timo e prezzemolo. Basterà solo un giro di lame nel mixer per ottenere la giusta consistenza dell'impasto. A voi la scelta se realizzare delle polpettine di piccole dimensioni, ottime da servire come antipasto, con una fresca e speziata salsina fatta in casa, oppure delle dimensioni di una classica polpetta, da gustare come secondo piatto di pesce e accompagnare a un contorno a base di verdure di stagione. Le polpette di pesce, che possono essere cucinate sia fritte che al forno, piaceranno tantissimo anche ai bambini... provate per loro anche la versione con tonno e ricotta, facile e ancora più sfiziosa!


						
						

														INGREDIENTI
							
							                            
                                
    								
    									
    										
    										489
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    489
    					
    					    					    					
    					    Carboidrati
    					    g
    					    36.1
    					
    					    					    					
    					      di cui zuccheri
    					    g
    					    1.2
    					
    					    					    					
    					    Proteine
    					    g
    					    41.9
    					
    					    					    					
    					    Grassi
    					    g
    					    14.1
    					
    					    					    					
    					      di cui saturi
    					    g
    					    5.46
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    196
    					
    					    					    					
    					    Sodio
    					    mg
    					    724
    					
    					    				
    			
                            
													


						
														
							
														Ingredienti per circa 20 polpette
							

							
								

																	Merluzzo
								
								
								filetto
																	700
									g
																

								

							
								

																	Pane
								
								
								mollica
																	100
									g
																

								

							
								

																	Prezzemolo
								
								
								
																	1
									ciuffo
																

								

							
								

																	Timo
								
								
								
																	
									q.b.
																

								

							
								

																	Uova
								
								
								(medie)
																	2
									
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Parmigiano Reggiano DOP
								
								
								(da grattugiare)
																	80
									g
																

								

							
								

																	Farina 00
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le polpette di pesce iniziate ponendo in un mixer la mollica di pane 1, frullatela finemente 2 e mettetela in una ciotola. Private delle lische i filetti di merluzzo con l’aiuto di una pinzetta e tritateli nel mixer per qualche secondo 3.
									

								

															

																		
																																											
											
										
																						
											
										
																						
											
										
																																										
																		Mischiate in una ciotola il merluzzo tritato con il pane 4. Lavate e tritate il prezzemolo 5, quindi unitelo in ciotola 6 insieme al timo.
									

								

															

																		
																																											
											
										
																						
											
										
																						
											
										
																																										
																		Insaporite con l’aglio schiacciato 7 e il formaggio grattugiato 8. Incorporate quindi le due uova 9.
									

								

															

																		
																																											
											
										
																						
											
										
																						
											
										
																																										
																		Aggiustate di sale 10 e di pepe. Mescolate bene per amalgamare il tutto 11 e con le mani formate delle palline grandi come una noce con circa 30 g di impasto 12.
									

								

															

																		
																																											
											
										
																						
											
										
																						
											
										
																																										
																		Man mano ponete le polpette su un vassoio, ne otterete circa 20-25 13. Passatele quindi nella farina 1415.
 
									

								

															

																		
																																											
											
										
																						
											
										
																						
											
										
																																										
																		Friggete le polpette 2/3 per volte in olio di semi ben caldo, a circa 170°,  per circa 3 minuti. Quando le polpette saranno dorate scolatele dall’olio con l’aiuto di una schiumarola 16 e adagiatele  su della carta assorbente 17 per asciugare l'olio in eccesso. Gustate le polpette di pesce calde o tiepide 18!
									

								

							
					    