Difficoltà: Facile
Creme o frutta? La scelta è sempre ardua quando ci troviamo davanti al bancone di una gelateria, ma se siete in cerca di un gusto fresco e dissetante vi proponiamo noi la soluzione ideale: gelato al melone! La polpa succosa di questo tipico frutto estivo si trasforma in una delizia cremosa color pastello da assaporare sia in versione cono che coppetta, magari abbinato ad una pallina di gelato allo yogurt, ovviamente fatto in casa! Ottimo in qualsiasi momento della giornata, soprattutto nelle ore più calde, il gelato al melone vi conquisterà con il suo sapore semplice e delicato, la merenda perfetta per tutta la famiglia.


												
						
						

														INGREDIENTI
							
							                            
                                
    								
    									
    										
    										156
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    156
    					
    					    					    					
    					    Carboidrati
    					    g
    					    19.4
    					
    					    					    					
    					      di cui zuccheri
    					    g
    					    19.4
    					
    					    					    					
    					    Proteine
    					    g
    					    3.6
    					
    					    					    					
    					    Grassi
    					    g
    					    7.1
    					
    					    					    					
    					      di cui saturi
    					    g
    					    3.84
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    70
    					
    					    					    					
    					    Sodio
    					    mg
    					    43
    					
    					    				
    			
                            
													


						
							
														Ingredienti per 1.5 kg di gelato
							

							
								

																	Melone
								
								
								
																	1
									kg
																

								

							
								

																	Panna fresca liquida
								
								
								
																	200
									g
																

								

							
								

																	Latte intero
								
								
								
																	180
									g
																

								

							
								

																	Zucchero
								
								
								
																	100
									g
																

								

							
								

																	Uova
								
								
								
																	2
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il gelato al melone, per prima cosa pulite il melone: dividetelo a metà e rimuovete i semini interni con un cucchiaio 1, poi tagliatelo a fette, eliminate la buccia con un coltello 2 e tagliate la polpa a tocchetti 3: in tutto dovrete ottenere 350 g di melone pulito.
									

								

															

																		
																															
											
										
																														
																		Inserite la polpa del melone all’interno di un contenitore alto e stretto e frullate con un frullatore a immersione 4. Rompete le uova in una ciotola, aggiungete lo zucchero 5 e lavorate il tutto con una frusta a mano 6.
									

								

															

																		
																															
											
										
																														
																		Ora versate il latte e la panna in un pentolino 7 e scaldate il composto senza farlo bollire. A fuoco spento, unite il composto di uova e zucchero 8 e mescolate bene con una frusta 9. Cuocete a fuoco basso fino a raggiungere la temperatura di 85°, utilizzate un termometro per misurare la temperatura esatta. 
									

								

															

																		
																															
											
										
																														
																		Trasferite il composto in una ciotola 10, aggiungete il melone frullato 11 e mescolate ancora per amalgamare il tutto 12. Ponete il composto a raffreddare in frigorifero, coperto con pellicola per circa 30 minuti fino a che sarà ben freddo.
									

								

															

																		
																															
											
										
																														
																		A questo punto versate il composto ottenuto all’interno della gelatiera 13; (se la tipologia di gelatiera non è autorefrigerante, dovrete ricordarvi di tenere il cestello in freezer per almeno 12 ore prima di utilizzarlo). Chiudete la gelatiera con il coperchio 14 e azionatela per circa 30 minuti. Quando avrà raggiunto la consistenza desiderata, il vostro delizioso gelato al melone è pronto 15! Se preferite un gelato dalla consistenza morbida e cremosa potete servirlo subito, altrimenti lasciatelo raffreddare in freezer per almeno 2 ore 15, per una consistenza maggiormente compatta.
									

								

							
					    