Difficoltà: Facile
Le miniquiche con pancetta asparagi e porri sono un ricco antipasto o secondo piatto, ideale da servire in occasioni speciali. I dischetti di pasta sono qui uno scrigno che racchiude un invitante ripieno: gli asparagi si sposano alla perfezione con l’uovo, che lega anche i porri in un amalgama irresistibile. Posta in superficie per conferire croccantezzza, la pancetta ben rosolata rappresenta un impatto dal gusto deciso che viene subito compensato dalla delicatezza del ripieno sottostante. Semplici da realizzare e con pochi ingredienti, queste miniquiche rappresentano anche un’ottima soluzione last minute con cui conquisterete famiglia e ospiti.


												
						
						

														INGREDIENTI
							
							                            
                                
    								
    									
    										
    										247
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    247
    					
    					    					    					
    					    Carboidrati
    					    g
    					    10.5
    					
    					    					    					
    					      di cui zuccheri
    					    g
    					    1.4
    					
    					    					    					
    					    Proteine
    					    g
    					    10.4
    					
    					    					    					
    					    Grassi
    					    g
    					    18.2
    					
    					    					    					
    					      di cui saturi
    					    g
    					    6.86
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    125
    					
    					    					    					
    					    Sodio
    					    mg
    					    489
    					
    					    				
    			
                            
													


						
							
														Ingredienti per 16 Miniquiche 
							

							
								

																	Dischetti di pasta
								
								
								
																	16
									
																

								

							
								

																	Asparagi
								
								
								
																	1
									mazzetto
																

								

							
								

																	Porri
								
								
								
																	1
									
																

								

							
								

																	Pancetta affumicata
								
								
								
																	300
									g
																

								

							
								

																	Uova
								
								
								(medie)
																	8
									
																

								

							
								

																	Olio extravergine d'oliva
								
								
								
																	20
									g
																

								

							
								

																	Grana Padano DOP
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le miniquiche con pancetta porri e asparagi, iniziate a pulire e cuocere gli asparagi. Lavateli e asciugateli accuratamente, stendendoli su un panno e aiutandovi con un foglio di carta assorbente 1, dopodiché eliminate la parte finale bianca più dura, pareggiandoli in modo da favorire poi una cottura omogenea 2. Iniziate a pelarli con un pelapatate o con un coltellino procedendo verticalmente dall'alto verso il basso, eliminando la parte verde filamentosa finché lo stelo non risulterà bianco 3.
									

								

															

																		
																															
											
										
																														
																		Legate ora gli asparagi con lo spago da cucina 4 e immergeteli nell’asparagera, già riempita con acqua bollente 5. Fateli cuocere per 8-10 minuti. Se non avete l’asparagera potete cuocere gli asparagi orizzontalmente, in una pentola piuttosto capiente riempita con poche dita di acqua bollente. Una volta cotti, scolateli e asciugateli delicatamente, quindi riducete punta e gambo a rondelline 6. Tenete gli asparagi da parte.
									

								

															

																		
																															
											
										
																														
																		Mondate ora i porri rimuovendone le foglie esterne più dure, quindi affettateli a rondelle sottili 7. Fateli cuocere in una pentola antiaderente irrorata con olio extravergine di oliva 8, a fuoco dolce per 4-5 minuti fino a che non risultano ben appassiti 9. Una volta pronti, teneteli da parte.
									

								

															

																		
																															
											
										
																														
																		Tagliate la pancetta a striscioline 10 e fatela rosolare in una padella antiaderente, senza condimenti, a fuoco moderato per 3-4 minuti 11. Quando è pronta, tenete da parte anche questa senza il grasso di cottura 12.
									

								

															

																		
																															
											
										
																														
																		Sbattete a questo punto con delle fruste le uova, aggiustandole con sale, pepe 13 e unendovi i porri cotti 14 e gli asparagi 15, tenendo qualche porzione di punta da parte.
									

								

															

																		
																															
											
										
																														
																		Amalgamate bene il tutto, infine aggiungete il Grana Padano 16. Prelevate ora dalla confezione i dischetti di pasta 17, rimuovete la carta su cui poggiano e adagiateli in mini stampi da quiche di 8 cm di diametro collocati su una leccarda da forno 18.
									

								

															

																		
																															
											
										
																														
																		farcite ogni dischetto di pasta con abbondante composto di asparagi e porri 19, quindi distribuite in superficie qualche strisciolina di pancetta e completate con le punte di asparago 20. Infornate in forno statico preriscaldato a 200° per 10 minuti (se ventilato, a 180° per 5 minuti). Una volta cotte, sformatele delicatamente e disponetele su un piatto da portata 21.Le vostre miniquiche con pancetta asparagi e porri sono pronte, gustatele calde.
									

								

							
					    