Difficoltà: Facile
I fagiolini in umido alla contadina sono un piatto casalingo rustico e genuino, che esalta al meglio il gusto delicato di questi ortaggi. Come tutte le pietanze in umido, anche qui troverete un sughetto invitante di pomodoro, da accompagnare a delle croccanti fette di pane tostato. Completano la ricetta le note profumate del basilico e del prezzemolo, che renderanno ancora più invitanti i fagiolini.  Servite questo contorno estivo con secondi piatti di carne o di pesce preparati in modo semplice alla griglia.


												
						
						

														INGREDIENTI
							
							                            
                                
    								
    									
    										
    										271
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    271
    					
    					    					    					
    					    Carboidrati
    					    g
    					    11.3
    					
    					    					    					
    					      di cui zuccheri
    					    g
    					    11.3
    					
    					    					    					
    					    Proteine
    					    g
    					    7.3
    					
    					    					    					
    					    Grassi
    					    g
    					    21.9
    					
    					    					    					
    					      di cui saturi
    					    g
    					    7.01
    					
    					    					    					
    					    Fibre
    					    g
    					    6.4
    					
    					    					    					
    					    Colesterolo
    					    mg
    					    25
    					
    					    					    					
    					    Sodio
    					    mg
    					    337
    					
    					    				
    			
                            
													


						
							
							

							
								

																	Fagiolini
								
								
								
																	600
									g
																

								

							
								

																	Pancetta
								
								
								
																	100
									g
																

								

							
								

																	Aglio
								
								
								
																	2
									spicchi
																

								

							
								

																	Pomodori pelati
								
								
								
																	800
									g
																

								

							
								

																	Prezzemolo
								
								
								
																	1
									ciuffo
																

								

							
								

																	Basilico
								
								
								
																	1
									ciuffo
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i fagiolini in umido alla contadina dovrete come prima cosa lavare i fagiolini e rimuovere le estremità 1, poi tagliate la pancetta a listarelle 2. Mettete sul fuoco un tegame, possibilmente in ghisa o comunque a fondo spesso, unite la pancetta 3.
									

								

															

																		
																																											
											
										
																						
											
										
																						
											
										
																																										
																		Versate un giro d'olio extravergine d'oliva 4. Fate rosolare per bene la pancetta. Quasi al termine della rosolatura, aggiungete l'aglio sbucciato, tagliato a metà e senza germoglio 5. Dopo qualche istante, giusto il tempo di far insaporire l'olio con l'aglio, unite anche i fagiolini puliti in precedenza 6. Fateli rosolare a fuoco medio mescolando di frequente per pochi minuti.
									

								

															

																		
																																											
											
										
																						
											
										
																						
											
										
																																										
																		 Unite, quindi, anche i pomodori pelati spezzettati 7. Regolate di sale e aromatizzate la preparazione con il pepe nero 8,unite le foglie spezzettate del prezzemolo e del basilico 9. 
									

								

															

																		
																																											
											
										
																						
											
										
																						
											
										
																																										
																		Aggiungete un mestolo di acqua calda 10, coprite il tegame con un coperchio 11 e lasciate cuocere per circa 50 minuti, o fino a che i fagiolini non saranno teneri. Controllate che la preparazione risulti sempre umida, in caso unite poca acqua calda. Servite i fagiolini in umido alla contadina accompagnandoli con del pane tostato 12.
									

								

							
					    