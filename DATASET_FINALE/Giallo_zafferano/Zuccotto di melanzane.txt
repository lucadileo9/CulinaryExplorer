Difficoltà: Facile
Lo zuccotto di melanzane è un piatto molto particolare, sicuramente molto bello da vedere, ispirato nella forma allo zuccotto dolce. Si sa che le melanzane sono un pilastro della cucina siciliana, in questa ricetta infatti si ritrovano molti dei sapori siculi. La maggior parte degli ingredienti sono gli stessi che si trovano nella parmigiana di melanzane, ma vengono assemblati in maniera diversa, pur rilasciando gli stessi profumi. L'originale presentazione è in gran parte dovuta allo stampo con cui lo zuccotto viene realizzato, uno stampo concavo generalmente in alluminio che viene utilizzato anche per la preparazione di molti semifreddi. Servite il vostro zuccotto di melanzane come antipasto, o come contorno magari accompagnandolo con delle fettine di pane tostato e stupirete i vostri ospiti con questo piatto estivo davero scenografico!


						
						

														INGREDIENTI
							
							                            
                                
    								
    									
    										
    										575
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    575
    					
    					    					    					
    					    Carboidrati
    					    g
    					    30.6
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    8.2
    					
    					    					    					
    					    Grassi
    					    g
    					    46.7
    					
    					    					    					
    					      di cui saturi
    					    g
    					    9.67
    					
    					    					    					
    					    Fibre
    					    g
    					    4.7
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    3380
    					
    					    				
    			
                            
													


						
														
							
														Ingredienti per uno zuccotto di 16 cm
							

							
								

																	Melanzane
								
								
								
																	1
									kg
																

								

							
								

																	Sale grosso
								
								
								 
																	60
									g
																

								

							
								

																	Farina 00
								
								
								 
																	200
									g
																

								

							
														
							
						
														
							
														per la salsa di pomodoro
							

							
								

																	Pomodori pelati
								
								
								 
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								 
																	10
									foglie
																

								

							
								

																	Olio extravergine d'oliva
								
								
								 
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								 
																	
									q.b.
																

								

							
														
							
						
														
							
														per arricchire
							

							
								

																	Pecorino
								
								
								grattugiato
																	30
									g
																

								

							
								

																	Parmigiano Reggiano DOP
								
								
								grattugiato
																	30
									g
																

								

							
								

																	Pangrattato
								
								
								
																	60
									g
																

								

							
								

																	Olio extravergine d'oliva
								
								
								 
																	20
									g
																

								

							
								

																	Basilico
								
								
								
																	5
									foglie
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	1
									l
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare lo zuccotto di melanzane iniziate dalla preparazione delle melanzane. Lavate bene le melanzane 1, spuntatele, e tagliatele a fette nel senso della lunghezza 2, quindi riducetele a cubetti piuttosto piccoli, di circa 2 cm 3.
									

								

															

																		
																															
											
										
																														
																		Disponete i cubetti di melanzane in uno scolapasta a strati 4, alternando con delle manciate di sale grosso 5. Quindi posizionatevi sopra un piatto e sopra ancora un peso 6 per circa 2 ore, in modo fa far rilasciare alle melanzane l'acqua di vegetazione e perdere il sapore amarognolo.
									

								

															

																		
																															
											
										
																														
																		A questo punto iniziate a preparare il condimento. In una padella capiente rosolate lo spicchio d'aglio diviso a metà 7, quindi aggiungete i pomodori pelati 8, insaporite con sale e pepe e lasciate cuocere per 30 minuti, coprendo con un coperchio 9 e mescolando di tanto in tanto.
									

								

															

																		
																															
											
										
																														
																		Una volta che le melanzane avranno perso la loro acqua di vegetazione 10, sciacquatele sotto l'acqua corrente per eliminare tutto il sale in eccesso 11 e asciugatele con un canovaccio da cucina 12.
									

								

															

																		
																															
											
										
																														
																		Quindi infarinate i cubetti di melanzane e passateli al setaccio per eliminare la farina in eccesso 13. Scaldate l'olio fino a portarlo alla temperatura di 170°, quindi friggete le melanzane infarinate poco per volta, fino a farle diventare dorate 14. Scolatele con una schiumarola e mettetele su un piatto ricoperto con carta assorbente 15, in modo da togliere tutto l'olio in eccesso.
									

								

															

																		
																															
											
										
																														
																		Continuate in questo modo fino a terminare tutte le melanzane. A parte, in un'altra padella, versate 20 grammi di olio 16, aggiungete il pan grattato 17 e lasciatelo tostare, mescolando continuamente e facendo attenzione a non farlo bruciare 18.
									

								

															

																		
																															
											
										
																														
																		A questo punto eliminate l'aglio dalla salsa e aggiungete il basilico 19. Versate le melanzane in una ciotola e unite la passata di pomodoro 20, quindi aggiungete sia il parmigiano, che il pecorino entrambi grattugiati 21.
									

								

															

																		
																															
											
										
																														
																		Versatevi anche il pangrattato 22, amalgamate il tutto e aggiungete ancora qualche fogliolina di basilico spezzettata con le mani 23. Foderate uno stampo da zuccotto con della pellicola trasparente e versatevi il composto appena preparato 24.
									

								

															

																		
																															
											
										
																														
																		Pressate leggermente con una spatolina in modo da compattare il composto 25 e coprite con la pellicola 26. Lasciate riposare in frigorifero per almeno due ore, quindi sformatelo e servitelo a temperatura ambiente 27.
									

								

							
					    