Difficoltà: Facile
Pane, formaggio e verdure... ingredienti semplici ma che combinati insieme possono creare qualcosa di veramente sfizioso e appetitoso. Nessuno riuscirà a resistere al vostro crostone con verdure e formaggio! Se già in passato vi eravate innamorati della nostra croque baguette anche la ricetta di oggi vi conquisterà; una versione vegetariana realizzata con formaggi e verdure della nostra terra. Formaggio di capra italiano al posto della groviera francese, indivia e melanzane perlina invece delle listarelle di pancetta affumicata. I pomodorini doneranno dolcezza e colore, ma voi potrete personalizzare il crostone con verdure e formaggio in base ai vostri gusti e scegliere la tipologia di verdure non solo in base al gusto ma anche alla variazione cromatica che volete portare in tavola! 


												
						
						

														INGREDIENTI
							
							                            
                                
    								
    									
    										
    										352
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    352
    					
    					    					    					
    					    Carboidrati
    					    g
    					    33.2
    					
    					    					    					
    					      di cui zuccheri
    					    g
    					    4.1
    					
    					    					    					
    					    Proteine
    					    g
    					    15.8
    					
    					    					    					
    					    Grassi
    					    g
    					    17.3
    					
    					    					    					
    					      di cui saturi
    					    g
    					    7.29
    					
    					    					    					
    					    Fibre
    					    g
    					    7.6
    					
    					    					    					
    					    Colesterolo
    					    mg
    					    45
    					
    					    					    					
    					    Sodio
    					    mg
    					    1051
    					
    					    				
    			
                            
													


						
							
														Ingredienti per 2 baguette
							

							
								

																	Baguette
								
								
								(2 piccole) 
																	250
									g
																

								

							
								

																	Stracapra
								
								
								
																	200
									g
																

								

							
								

																	Melanzane perlina
								
								
								
																	100
									g
																

								

							
								

																	Indivia belga
								
								
								
																	100
									g
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pomodorini ciliegino
								
								
								
																	60
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il crostone con verdure e formaggio come prima cosa preparate le verdure grigliate. Eliminate le foglie più esterne dell'indivia, poi dividetela a metà 1 e dividete nuovamente ciascuna metà in 3 pezzi 2. Poi posizionate una griglia sul fuoco, ungetela, e solo quando sarà rovente adagiatevi gli spicchi di indivia 3. Cuocete per circa 3-4 minuti girando a metà cottura per grigliare entrambi i lati.
									

								

															

																		
																															
											
										
																														
																		Nel frattempo lavate le melanzane perlina e asciugatele. Poi spuntatele 4 e dividetele prima a metà nel senso della lunghezza 5; poi ancora a metà nell'altro senso: otterrete 4 pezzi 6. 
									

								

															

																		
																															
											
										
																														
																		Non appena l'indivia sarà ben grigliata 7 trasferitela in un piatto 8; ungete la griglia nuovamente e grigliate anche le melanzane 9. Ci vorranno circa 3-4 minuti, giratele sempre a metà cottura per arrostire uniformemente.
									

								

															

																		
																															
											
										
																														
																		Non appena anche queste saranno cotte 10 trasferitele in un piatto. Prendete poi le due baguette 11 e dividele a metà 11. Tagliate anche il formaggio di capra a cubetti 12 
									

								

															

																		
																															
											
										
																														
																		e disponeteli sulle baguette, tenendone qualcuno da parte 13. Aggiungete le melanzane 14 e l'indivia 15. 
									

								

															

																		
																															
											
										
																														
																		Poi lavate e tagliate i pomodorini a metà 16, distribuitene qualcuno su ciascuna baguette e ultimate con i cubetti di formaggio tenuti da parte. Trasferite su una leccarda e scaldate in forno statico preriscaldato a 200°, per circa 5 minuti (il formaggio dovrà fondersi). Nel frattempo sfogliate un paio di rametti di timo e tritatelo finemente 18. 
									

								

															

																		
																															
											
										
																														
																		Trascorso il tempo di cottura estraete i crostoni con verdure e formaggio dal forno 19, conditeli con il timo 20 e serviteli ancora caldi 21. 
									

								

							
					    