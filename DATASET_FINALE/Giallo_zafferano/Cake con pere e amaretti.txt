Difficoltà: Media
Invitate i vostri amici per la merenda, oggi sforneremo insieme una buonissima torta. Iniziate a mettere il tè in infusione, il cake con pere e amaretti sarà pronto in pochissimo tempo! Questi morbidissimi cubotti sono realizzati con un impasto vellutato, caratterizzato da un forte profumo di mandorla e impreziosito da cubetti di pere che renderanno il dolce umido e cremoso. Noi abbiamo scelto di utilizzare le pere coscia, una varietà estiva tipicamente italiana dal sapore dolce e delicato, ma saranno perfette anche le pere abate o le decana. Pere e amaretti si riveleranno un abbinamento unico, che sarà molto apprezzato da tutti! 


												
						
						

														INGREDIENTI
							
							                            
                                
    								
    									
    										
    										409
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    409
    					
    					    					    					
    					    Carboidrati
    					    g
    					    51.9
    					
    					    					    					
    					      di cui zuccheri
    					    g
    					    33.9
    					
    					    					    					
    					    Proteine
    					    g
    					    7.3
    					
    					    					    					
    					    Grassi
    					    g
    					    19.2
    					
    					    					    					
    					      di cui saturi
    					    g
    					    3.15
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    120
    					
    					    					    					
    					    Sodio
    					    mg
    					    48
    					
    					    				
    			
                            
													


						
							
														Ingredienti per uno stampo 24x24 cm
							

							
								

																	Farina 00
								
								
								
																	190
									g
																

								

							
								

																	Uova
								
								
								(circa 5)
																	260
									g
																

								

							
								

																	Olio di semi
								
								
								
																	120
									g
																

								

							
								

																	Zucchero
								
								
								
																	180
									g
																

								

							
								

																	Lievito in polvere per dolci
								
								
								
																	10
									g
																

								

							
								

																	Amaretti
								
								
								
																	40
									g
																

								

							
								

																	Pere coscia
								
								
								mondate
																	400
									g
																

								

							
								

																	Zucchero a velo
								
								
								per guarnire
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il cake con pere e amaretti inziate da quest'ultimi. Trasferiteli nel bicchiere di un mixer 1 e frullateli 2 fino a ridurli in polvere 3. 
									

								

															

																		
																															
											
										
																														
																		In un'altra ciotola versate poi la farina, il lievito 4, gli amaretti sbriciolati 5 e mescolate con un cucchiaio per uniformare le polveri 6. 
									

								

															

																		
																															
											
										
																														
																		Rompete le uova in una ciotola capiente, unite lo zucchero 7 e sbattete il tutto con le fruste elettriche fino a che avrete ottenuto un composto gonfio e spumoso 9. 
									

								

															

																		
																															
											
										
																														
																		Continuando a sbattere versate l'olio a filo 10 e quando sarà ben incorporato fermatevi. Aggiungete poi le farine 11 mescolando dal basso verso l'alto 12. 
									

								

															

																		
																															
											
										
																														
																		Il composto dovrà risultare liscio e ancora montato 13. Sbucciate poi le pere 14 ed eliminando il torsolo centrale tagliate la polpa a cubetti 15. 
									

								

															

																		
																															
											
										
																														
																		Unitele all'impasto 16 e mescolate delicatamente per incorporarle. Imburrate e infarinate uno stampo da 24x24 cm, poi versate l'impasto all'interno 17. Cuocete in forno statico preriscaldato a 180° per 45 minuti. Sfornate la torta 18 
									

								

															

																		
																															
											
										
																														
																		e fatela raffreddare su una gratella 19. Tagliatela poi in 16 cubotti, spolverizzate con lo zucchero a velo 20 e servite il vostro cake pere e amaretti 21. 
									

								

							
					    