Difficoltà: Molto facile
E' l'ora della colazione: caffè, spremuta d'arancia e... banana bread, che, insieme al porridge, è uno dei capisaldi della colazione anglosassone! Un dolce morbido e goloso con polpa di banana, aromatizzato alla cannella. Questo ricco plumcake è perfetto anche per la merenda o per un brunch, leggermente scaldato in forno e servito con confettura e burro d'arachidi. Il profumo in cottura si diffonderà nella cucina e, una volta pronto, fetta dopo fetta sparirà in un baleno! Veloce e semplice da preparare, è un'ottima idea per impiegare quelle banane che spesso vengono dimenticate nel cestino della frutta, troppo mature per essere gustate in purezza. Provate la nostra versione del banana bread, anche nella variante light e al cocco, e arricchitelo a piacere con gocce di cioccolato, noci o nocciole tritate grossolanamente. Sarà ancora più buono!


						
						

														INGREDIENTI
							
													


						
														
							
							

							
								

																	Banane
								
								
								mature (la polpa di circa 4)
																	450
									g
																

								

							
								

																	Farina 00
								
								
								
																	200
									g
																

								

							
								

																	Burro
								
								
								morbido
																	120
									g
																

								

							
								

																	Zucchero
								
								
								
																	120
									g
																

								

							
								

																	Uova
								
								
								
																	2
									
																

								

							
								

																	Lievito in polvere per dolci
								
								
								
																	6
									g
																

								

							
								

																	Bicarbonato
								
								
								
																	3
									g
																

								

							
								

																	Cannella in polvere
								
								
								 
																	½
									cucchiaino
																

								

							
								

																	Sale fino
								
								
								
																	1
									pizzico
																

								

							
								

																	Succo di limone
								
								
								 
																	
									q.b.
																

								

							
														
							
						
														
							
														Per lo stampo (da 22,5 x 8,5 cm)
							

							
								

																	Burro
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il banana bread iniziate sbucciando le banane e tagliandole a rondelle 1. Trasferite le banane in una ciotola e irroratele con il succo di limone per evitare che anneriscano 2, poi schiacciatele con una forchetta fino a ridurle in purea 3.
									

								

															

																		
																																											
											
										
																						
											
										
																						
											
										
																																										
																		In un'altra ciotola mettete il burro a pezzetti, morbido ma ancora plastico, insieme allo zucchero 4. Lavorate con le fruste elettriche fino ad ottenere un composto omogeneo, poi versate un uovo alla volta, così da incorporarle meglio 5. Aggiungete il lievito per dolci e un pizzico di sale, sempre tenendo le fruste in azione 6.
									

								

															

																		
																																											
											
										
																						
											
										
																						
											
										
																																										
																		A questo punto unite la purea di banane 7 e mescolate con una marisa per amalgamarla al composto 8. Setacciate la farina direttamente nella ciotola 9. 
									

								

															

																		
																																											
											
										
																						
											
										
																						
											
										
																																										
																		Aggiungete anche il bicarbonato 10 e aromatizzate con la cannella 11, poi incorporate le polveri mescolando con la marisa 12. 
									

								

															

																		
																																											
											
										
																						
											
										
																						
											
										
																																										
																		Versate l'impasto ottenuto in uno stampo da plumcake delle dimensioni di 22,5x8,5 cm, precedentemente imburrato e infarinato 13. Livellate la superficie 14 e praticate un'incisione per il lungo con la lama di un coltello bagnata nel burro fuso 15. 
									

								

															

																		
																																											
											
										
																						
											
										
																						
											
										
																																										
																		Cuocete in forno statico preriscaldato a 180° per circa 60 minuti 16. Trascorso questo tempo verificate la cottura con uno stecchino, poi sfornate e lasciate raffreddare il banana bread nello stampo 17 prima di sformarlo e tagliarlo a fette 18!
									

								

							
					    