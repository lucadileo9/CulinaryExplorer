Difficoltà: Molto facile
I rotolini di cetrioli sono un antipasto leggero e rinfrescante, adatto a deliziare il palato proprio durante la stagione estiva.
Questa ricetta sfrutta le proprietà e la freschezza del cetriolo, ottimo nelle insalate, e il sapore prelibato della bresaola. Una nota sfiziosa è data dalla crema di ricotta fresca arricchita dall'aggiunta di scorza di limone grattugiata e menta tritata, che lega il cetriolo e la bresaola, dando vita ad un mix irresistibile. Questa ricetta si presta, inoltre, a innumerevoli rivisitazioni, quindi scatenate la vostra fantasia!
Con i rotolini di cetrioli non solo preparerete in un battibaleno un antipasto leggero e goloso, ma soddisferete i morsi della fame senza sentirvi in colpa!


												
						
						

														INGREDIENTI
							
							                            
                                
    								
    									
    										
    										187
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    187
    					
    					    					    					
    					    Carboidrati
    					    g
    					    4.6
    					
    					    					    					
    					      di cui zuccheri
    					    g
    					    4.6
    					
    					    					    					
    					    Proteine
    					    g
    					    22.3
    					
    					    					    					
    					    Grassi
    					    g
    					    8.8
    					
    					    					    					
    					      di cui saturi
    					    g
    					    4.99
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    66
    					
    					    					    					
    					    Sodio
    					    mg
    					    1111
    					
    					    				
    			
                            
													


						
							
														Ingredienti per 12 rotolini
							

							
								

																	Cetrioli
								
								
								grande
																	1
									
																

								

							
								

																	Bresaola
								
								
								
																	12
									fette
																

								

							
								

																	Ricotta vaccina
								
								
								
																	200
									g
																

								

							
								

																	Scorza di limone
								
								
								
																	1
									
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i rotolini di cetrioli, iniziate setacciando la ricotta, in modo da renderla più cremosa. Prendete, quindi, una ciotola e sovrapponete un setaccio che sia più o meno proporzionato alla ciotola. Spingete la ricotta verso il setaccio aiutandovi con una spatola o un cucchiaio fino ad ottenere un composto cremoso 1. Se la ricotta non vi sembra abbastanza morbida e compatta, provate a passarla nuovamente al setaccio. Dopo aver lavato accuratamente il limone (vi consigliamo di acquistare quelli non trattati), procedete grattugiando la scorza  direttamente nella ciotola con dentro la ricotta 2. Nel frattempo, sciacquate e tritate finemente le foglie di menta 3. Ricordatevi di tenerne da parte qualcuna per la decorazione finale.
									

								

															

																		
																															
											
										
																														
																		Unite la menta tritata alla ricotta cremosa e alla scorza di limone grattugiata 4 e amalgamate fino ad ottenere un composto uniforme, che andrete a salare e a pepare a piacere (5-6). Conservatelo in frigo coperto da un pellicola fino al momento in cui lo utilizzerete.
									

								

															

																		
																															
											
										
																														
																		A questo punto lavate e sbucciate il cetriolo (del peso di circa 200 g) 7 e poi tagliatelo per il lungo con una mandolina, cercando di creare delle fette  abbastanza sottili e flessibili per essere arrotolate 8. Se in cucina non avete una mandolina, potete comunque procedere al taglio per il lungo del cetriolo con un coltello piuttosto affilato, prestando molta attenzione. Salate, quindi, ogni singola fetta di cetriolo 9.
									

								

															

																		
																															
											
										
																														
																		Dopo aver trasferito il composto di ricotta, scorza di limone grattugiata e menta tritata in una sac-à-poche, spremetelo sulle fette salate di cetriolo 10. A parte, dividete una fetta di bresaola a metà 11 e adagiatela sulla fetta di cetriolo, facendola aderire allo strato di crema di ricotta steso in precedenza 12.
									

								

															

																		
																															
											
										
																														
																		Formate un altro strato di composto di ricotta sopra le fette di bresaola 13 e iniziate ad arrotolare il tutto con cura, facendo aderire bene il composto cremoso alla fetta di cetriolo, fino a formare un piccolo rotolino 14. I vostri rotolini di cetrioli sono pronti 15: poneteli su un piatto da portata e guarniteli con le foglioline di menta che avevate tenuto da parte!
									

								

							
					    