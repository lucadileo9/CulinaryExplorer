Difficoltà: Facile
La cucina sarda, caratterizzata da sapori semplici e decisi, si basa sull’utilizzo di prodotti genuini e strettamente legati al territorio: l’area di Oristano, per esempio, è famosa per la bottarga di muggine, ingrediente principe per gli intramontabili spaghetti con la bottarga o le lorighittas, un particolare formato di pasta. Questa zona è rinomata anche per una speciale DOC: la Vernaccia di Oristano, un vino di alta qualità da gustare al calice o con cui preparare ad esempio delle profumatissime triglie alla Vernaccia. Questo tipico secondo di mare, che conosce alcune varianti come tutti i piatti legati al territorio, viene cotto in un gustoso sughetto di pomodorini freschi insaporito con scorza di limone e prezzemolo per un risultato dal profumo tutto mediterraneo! Le carni tenere e delicate delle triglie di scoglio, da preferire a quelle di fango in questo caso, vengono esaltate da una breve cottura e dall’aroma unico conferito dal vino. Non fatevi trarre in inganno dalla presentazione rustica: le triglie alla Vernaccia sono come gli isolani che le hanno inventate… buone nell’animo!


												
						
						

														INGREDIENTI
							
							                            
                                
    								
    									
    										
    										306
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    306
    					
    					    					    					
    					    Carboidrati
    					    g
    					    8.6
    					
    					    					    					
    					      di cui zuccheri
    					    g
    					    4.9
    					
    					    					    					
    					    Proteine
    					    g
    					    25.6
    					
    					    					    					
    					    Grassi
    					    g
    					    17.1
    					
    					    					    					
    					      di cui saturi
    					    g
    					    3.56
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    117
    					
    					    					    					
    					    Sodio
    					    mg
    					    375
    					
    					    				
    			
                            
													


						
							
							

							
								

																	Triglie
								
								
								(4 da pulire) di scoglio
																	850
									g
																

								

							
								

																	Vernaccia
								
								
								di Oristano DOC
																	100
									g
																

								

							
								

																	Pomodorini datterini
								
								
								
																	300
									g
																

								

							
								

																	Pangrattato
								
								
								
																	20
									g
																

								

							
								

																	Scorza di limone
								
								
								non trattato
																	1
									
																

								

							
								

																	Prezzemolo
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le triglie alla Vernaccia, per prima cosa lavate i pomodorini e schiacciateli con le dita in una ciotola per far fuoriuscire il succo e i semini 1. Versate circa 20 g di olio in una padella antiaderente, aggiungete lo spicchio d’aglio 2 e lasciate insaporire per 1 minuto, poi unite i pomodorini con il loro succo 3, salate e pepate.
									

								

															

																		
																															
											
										
																														
																		Coprite con un coperchio 4 e cuocete a fuoco medio per circa 15 minuti. Nel frattempo preparate il resto degli ingredienti: tritate il prezzemolo 5, grattugiate la scorza di limone 6 e tenete da parte.
									

								

															

																		
																															
											
										
																														
																		Squamate le triglie 7, poi incidete il ventre con un coltello 8 e sciacquatele sotto l’acqua corrente per rimuovere le interiora 9: in tutto dovreste ottenere circa 650 g di triglie pulite.
									

								

															

																		
																															
											
										
																														
																		Trascorso il tempo di cottura dei pomodorini, trasferiteli in una ciotola 10 e versate l’olio rimanente nella stessa padella. Adagiate le triglie nella padella 11, alzate la fiamma a livello medio-alto e spolverizzate con il pangrattato 12
									

								

															

																		
																															
											
										
																														
																		e la scorza grattugiata di limone 13, poi salate e pepate. A questo punto sfumate con la Vernaccia di Oristano DOC 14 e, una volta che sarà evaporata, girate le triglie sull’altro lato aiutandovi con un cucchiaio o una forchetta 15.
									

								

															

																		
																															
											
										
																														
																		Cuocete per un paio di minuti, poi aggiungete i pomodorini 16, abbassate la fiamma e lasciate cuocere a fuoco dolce per 4-5 minuti. A fine cottura profumate con il prezzemolo tritato 17 e servite le vostre triglie alla Vernaccia ben calde 18!
									

								

							
					    