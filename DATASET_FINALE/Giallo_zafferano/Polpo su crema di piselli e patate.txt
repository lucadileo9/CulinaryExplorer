Difficoltà: Facile
Il polpo su crema di piselli e patate è un delizioso antipasto, perfetto per iniziare una cenetta a base di pesce. Un piatto dai gusti semplici, ma presentato in maniera raffinata, ideale da servire in tantissime occasioni, come una cenetta romantica o un pranzo tra amici. Il polpo, cotto in acqua e poi piastrato in padella risulta davvero sfizioso, ha una piacevole crosticina esterna e i suoi tentacoli sono morbidissimi. Proprio come il polpo alla piastra su crema di patate, anche questo viene adagiato su una crema densa e vellutata, ma in questo caso viene arricchita con i piselli che donano dolcezza e questo colore che ricorda la primavera! Il pepe rosa donerà una nota particolare per conquistare anche i palati più ricercati! Scopriamo insieme come realizzare questo piatto!


						
						

														INGREDIENTI
							
													


						
														
							
														per il polpo:
							

							
								

																	Polpo
								
								
								
																	1,2
									kg
																

								

							
								

																	Sale fino
								
								
								
																	
									q.b.
																

								

							
								

																	Pepe rosa
								
								
								
																	
									q.b.
																

								

							
								

																	Olio extravergine d'oliva
								
								
								grezzo, non filtrato
																	
									q.b.
																

								

							
								

																	Origano
								
								
								
																	
									q.b.
																

								

							
														
							
						
														
							
														per la crema di piselli:
							

							
								

																	Pisellini
								
								
								
																	400
									g
																

								

							
								

																	Patate
								
								
								
																	200
									g
																

								

							
								

																	Acqua
								
								
								
																	100
									g
																

								

							
								

																	Olio extravergine d'oliva
								
								
								grezzo, non filtrato
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il polpo su crema di piselli e patate come prima cosa cuocete il polpo, immergendolo in acqua bollente salata 1. Coprite con un coperchio 2 e cuocete per circa 30-40 minuti, sino a che non sarà tenero. Intanto cuocete anche le patate 3, partendo da acqua fredda. Cuocetele per circa 30 minuti, sino a che punzecchiandole con i rebbi di una forchetta risulteranno morbide.
									

								

															

																		
																																											
											
										
																						
											
										
																						
											
										
																																										
																		Sbollentate i piselli in acqua bollente 4 per qualche secondo, poi scolateli e tuffateli in acqua e ghiaccio 5. Sbucciatene alcuni 6 e teneteli da parte per la decorazione finale.
									

								

															

																		
																																											
											
										
																						
											
										
																						
											
										
																																										
																		Trasferite gli altri in un contenitore alto e stretto 7. Non appena le patate saranno cotte sbucciatele 8 e tagliatele a fette. Quindi unitele ai piselli 9.
									

								

															

																		
																																											
											
										
																						
											
										
																						
											
										
																																										
																		Aggiungete l'acqua 10, il sale 11, il pepe e l'olio 12.
									

								

															

																		
																																											
											
										
																						
											
										
																						
											
										
																																										
																		Frullate con un mixer ad immersione 13 e setacciate il composto 14 sino ad ottenere una crema liscia 15.
									

								

															

																		
																																											
											
										
																						
											
										
																						
											
										
																																										
																		Non appena il polpo è cotto toglietelo dall'acqua 16 e tagliate i tentacoli con un coltello, lasciandoli interi 17. In una padella antiaderente calda versate un filo d'olio e trasferite all'interno i tentacoli di polpo 18.
									

								

															

																		
																																											
											
										
																						
											
										
																						
											
										
																																										
																		Rosolate bene i tentacoli da entrambi i lati, girandoli con una pinza a metà cottura 19. Trasferiteli su un vassoietto salateli 20 e tagliateli a metà. Ora disponete sul fondo di un piatto la crema di piselli 21.
									

								

															

																		
																																											
											
										
																						
											
										
																						
											
										
																																										
																		Poiggiate sopra i tentacoli di polpo 22, decorate con i piselli tentuti da parte e il pepe rosa 23. Servite il polpo tiepido o caldo 24.
									

								

							
					    