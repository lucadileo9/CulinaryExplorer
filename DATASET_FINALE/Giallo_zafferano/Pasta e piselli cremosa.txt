Difficoltà: Molto facile
La pasta e piselli è un classico primo piatto primaverile... se siete alla ricerca di un modo per renderla ancora più sfiziosa, provate la nostra pasta e piselli cremosa! Un'ottima alternativa per impreziosire questo piatto tradizionale sarebbe aggiungere del guanciale, ma per la bella stagione abbiamo preferito preparare una pasta vegetariana, arricchendola con Stracchino e tanto Grana! Siamo amanti dei primi piatti cremosi, quindi dopo aver cotto tradizionalmente i piselli li abbiamo frullati e utilizzati per condire i fusilli, che a detta nostra sono sicuramente uno dei formati che più si sposa con questo condimento. E per esaltare la dolcezza dei piselli e donare alla pasta un tocco davvero cremoso abbiamo scelto di utilizzare lo Stracchino per mantecare, fuori dal fuoco, i nostri fusilli. Scoprite anche voi quanto è facile preparare la pasta e piselli cremosa e deliziate i vostri ospiti con questa ricetta!

Ecco altre versioni da provare:


												
						
						

														INGREDIENTI
							
													


						
							
							

							
								

																	Fusilli
								
								
								
																	320
									g
																

								

							
								

																	Pisellini
								
								
								
																	300
									g
																

								

							
								

																	Cipollotto fresco
								
								
								
																	1
									
																

								

							
								

																	Grana Padano DOP
								
								
								
																	50
									g
																

								

							
								

																	Stracchino
								
								
								
																	80
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta e piselli cremosa iniziate a mettere sul fuoco una pentola colma d'acqua, salata a piacere, che servirà per la cottura della pasta. Come prima cosa eliminate la parte inferiore con le radici 1 e la parte verde. Eliminate la parte più esterna e tagliatelo a rondelle 2. In una casseruola versate un giro d'olio e aggiungete il cipollotto 3.
									

								

															

																		
																																											
											
										
																						
											
										
																						
											
										
																																										
																		Versate i piselli 4, salate 5 e aggiungete un paio di mestoli dell'acqua destinata alla cottura della pasta 6.
									

								

															

																		
																																											
											
										
																						
											
										
																						
											
										
																																										
																		Lasciate cuocere per circa 10 minuti 7. Trascorso questo tempo cuocete i fusilli nell'acqua che ormai avrà raggiunto il bollore. Tenete da parte un po' dei piselli per l'impiattamento finale e trasferite gli altri in un boccale alto e stretto. Frullate i piselli con un mixer ad immersione 9.
									

								

															

																		
																																											
											
										
																						
											
										
																						
											
										
																																										
																		Una volta ottenuta una crema 10 trasferitela nuovamente nella pentola 11. Scolate i fusilli al dente e aggiungeteli al condimento 12.
									

								

															

																		
																																											
											
										
																						
											
										
																						
											
										
																																										
																		Amalgamate bene 13, aggiungendo se necessario un po' di acqua di cottura. Mantecate fuori dal fuoco con il Grana Padano grattugiato 14 e lo stracchino, tenendone da parte un po' per la decorazione finale 15.
									

								

															

																		
																																											
											
										
																						
											
										
																						
											
										
																																										
																		Mescolate bene e in ultimo aggiungete una grattata di pepe 16 e un filo d'olio 17. Servite la vostra pasta decorando con i piselli e un po' di stracchino 18.
									

								

							
					    