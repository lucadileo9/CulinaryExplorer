Difficoltà: Media
Mettere le mani in pasta ha sempre il suo fascino, soprattutto per la pasta fresca. Chi non si sofferma ad ammirare le dita veloci e abili delle signore che chiudono con facilità estrema e grande abilità la pasta ripiena, soprattutto in piccoli formati, come ad esempio i tortellini. Una vera e propria magia che oggi ci porta tra l'Emilia Romagna e le Marche, tra le tradizioni di queste regioni ricche di storia culinaria maestre, entrambe, di un particolare formato di pasta ripiena: i cappelletti. Ricordano nella forma dei copricapi medievali, caratterizzati da una fascia imbottita e una punta protesa in avanti. Non è semplice districarsi tra le varianti esistenti da zona a zona, da famiglia a famiglia... sia sul modo di chiudere i cappelletti che di farcirli: di "magro" con erbette e formaggio, oppure con tipi diversi (e quali) di carne. Aggiunta di noce moscata o altri aromi naturali... insomma è una sfida all'ultimo mattarello! Fortunatamente si tratta di un confronto pacifico dato che la differenza, come in ogni cosa, può essere solo arricchimento! Noi vi proponiamo la nostra versione dei cappelletti per cimentarvi insieme a nonne e zie nella preparazione di questi preziosi fagottini. Fateci sapere come sceglierete di gustarli, in brodo magari... e qual è la vostra tradizione!


						
						

														INGREDIENTI
							
							                            
                                
    								
    									
    										
    										473
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    473
    					
    					    					    					
    					    Carboidrati
    					    g
    					    53.7
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    28.5
    					
    					    					    					
    					    Grassi
    					    g
    					    15.4
    					
    					    					    					
    					      di cui saturi
    					    g
    					    5.04
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    215
    					
    					    					    					
    					    Sodio
    					    mg
    					    363
    					
    					    				
    			
                            
													


						
														
							
														Ingredienti per circa 1 kg di cappelletti 
							

							
								

																	Farina 00
								
								
								
																	400
									g
																

								

							
								

																	Uova
								
								
								(circa 4)
																	220
									g
																

								

							
														
							
						
														
							
														per il ripieno
							

							
								

																	Maiale
								
								
								(trito)
																	150
									g
																

								

							
								

																	Vitello
								
								
								(trito)
																	100
									g
																

								

							
								

																	Petto di pollo
								
								
								
																	100
									g
																

								

							
								

																	Parmigiano Reggiano DOP
								
								
								grattugiato
																	50
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Cipolle dorate
								
								
								
																	60
									g
																

								

							
								

																	Sedano
								
								
								
																	50
									g
																

								

							
								

																	Carote
								
								
								
																	60
									g
																

								

							
								

																	Vino rosso
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
								

																	Uova
								
								
								(1)
																	55
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per fare i cappelletti cominciate dalla preparazione della pasta all’uovo. Versate la farina in una ciotola capiente 1, sbattete leggermente le uova e unitele alla farina 2, poi iniziate ad impastare con le mani 3,
									

								

															

																		
																															
											
										
																														
																		fino ad ottenere un panetto liscio ed omogeneo 4 che poi avvolgerete nella pellicola trasparente e lascerete riposare, a temperatura ambiente, per mezzora. Nel frattempo preparate il ripieno. Sminuzzate sedano, carota e cipolla 5 e versate in una padella capiente insieme all’olio 6 lasciando stufare per una decina di minuti mescolando spesso.
									

								

															

																		
																															
											
										
																														
																		Intanto tagliate il pollo a cubetti 7, poi sminuzzateli finemente con il coltello 8 e infine unite al soffritto iniziale 9
									

								

															

																		
																															
											
										
																														
																		insieme alla carne trita di maiale e di vitello 10. Mescolate aiutandovi con un cucchiaio di legno 11 e rosolate per 5-6 minuti dopodiché sfumate con il vino rosso 12.
									

								

															

																		
																															
											
										
																														
																		Non appena l’alcol sarà evaporato aggiustate di sale e di pepe 13 e cuocete per altri 4-5 minuti 14. Versate la carne cotta nel mixer e ottenete un composto più fine 15.
									

								

															

																		
																															
											
										
																														
																		Trasferite il tutto in un recipiente insieme al Parmigiano grattugiato e all’uovo leggermente battuto 16, aggiungete noce moscata, sale e pepe nero macinato 17 e mescolate 18 tenendolo da parte.
									

								

															

																		
																															
											
										
																														
																		Riprendete la pasta all’uovo, togliete la pellicola e stendetela con la macchina per la pasta, oppure con il mattarello su una spianatoia leggermente infarinata. Se utilizzate la macchina dovrete appiattire leggermente l’impasto, infarinarlo leggermente e poi sistemarlo tra i due rulli 19. È importante che cominciate sempre dallo spessore più largo fino ad arrivare a quello più stretto, aggiungendo ogni volta un pizzico di farina su ogni lato. Durante questa operazione è possibile che la pasta tenda a sformarsi, quindi dovrete piegarla tirando prima un lembo e poi l’altro verso il centro 20, infine schiacciate leggermente nel mezzo 21
									

								

															

																		
																															
											
										
																														
																		e ricominciate a tirare la pasta tra i rulli 22. Mano a mano che ottenete delle sfoglie sottili di circa 0,6 mm copritele con pellicola trasparente in modo che non si asciughino troppo all’aria 23. Poi con una rotella liscia 24 tagliate dei quadrati di pasta da 5 cm,
									

								

															

																		
																															
											
										
																														
																		che andrete a farcire con un cucchiaino di composto 25. Compattate il condimento cercando di posizionarlo per bene al centro e ripiegate le estremità opposte, ottenendo così un triangolo 26. Unite infine le due estremità tirandole verso di voi 27
									

								

															

																		
																															
											
										
																														
																		Unitele 28 e appiattitele verso il basso, pinzando leggermente con le dita. Assicuratevi che siano ben chiusi poiché durante la cottura tenderanno ad aprirsi. A questo punto ripetete l'operazione per tutti gli altri 29 finché non avrete ottenuto tutti i vostri cappelletti pronti da cuocere 30. Man mano che li preparate adagiateli su un vassoietto dove avrete sistemato un canovaccio pulito e leggermente infarinato con la semola.
									

								

							
					    