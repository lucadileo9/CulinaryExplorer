Difficoltà: Facile
I cestini all'ortolana sono degli antipasti monoporzione versatili e dallo stile raffinato. Tra le nostre ricette troverete i fragranti cestini con gamberi e avocado, quelli realizzati con la cialda di parmigiano e farciti con una insalata alle mele dai sapori agrodolci e quelli realizzati con le patate e ripieni di salmone e formaggio fresco. Per arricchire i vostri buffet delle occasioni speciali è in arrivo un’altra versione saporita, che si tinge dei colori degli ortaggi estivi: i cestini all’ortolana. Una base leggera di sfoglia custodisce una crema di ricotta e una dadolata di verdure saltate in padella. Il risultato vi conquisterà al primo boccone!


						
						

														INGREDIENTI
							
							                            
                                
    								
    									
    										
    										174
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    174
    					
    					    					    					
    					    Carboidrati
    					    g
    					    12.5
    					
    					    					    					
    					      di cui zuccheri
    					    g
    					    3.9
    					
    					    					    					
    					    Proteine
    					    g
    					    3.9
    					
    					    					    					
    					    Grassi
    					    g
    					    12
    					
    					    					    					
    					      di cui saturi
    					    g
    					    4.63
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    12
    					
    					    					    					
    					    Sodio
    					    mg
    					    242
    					
    					    				
    			
                            
													


						
														
							
														Ingredienti per 12 cestini
							

							
								

																	Pasta Sfoglia
								
								
								rettangolare
																	230
									g
																

								

							
								

																	Ricotta vaccina
								
								
								
																	200
									g
																

								

							
								

																	Parmigiano Reggiano DOP
								
								
								
																	1
									cucchiaio
																

								

							
								

																	Melanzane
								
								
								
																	1
									
																

								

							
								

																	Zucchine
								
								
								
																	2
									
																

								

							
								

																	Peperoni rossi
								
								
								
																	1
									
																

								

							
								

																	Peperoni gialli
								
								
								
																	1
									
																

								

							
								

																	Cipolle bianche
								
								
								
																	½
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Basilico
								
								
								
																	12
									foglie
																

								

							
														
							
						
														
							
														per spennellare lo stampo
							

							
								

																	Olio di semi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i cestini all’ortolana per prima cosa munitevi di uno stampo da cupcake e capovolgetelo 1, spennellate il fondo esterno e il bordo con l’olio di semi di mais 2. Prendete la pasta sfoglia e con un coppapasta rotondo di 10 cm ricavate 12 dischi 3,
									

								

															

																		
																															
											
										
																														
																		bucherellate tutta la superficie con i rebbi di una forchetta 4. Ora adagiate i cerchietti sulle formine dello stampo e fatele aderire bene 5, appoggiate lo stampo su una leccarda da forno e cuocete nel forno statico preriscaldato a 200° per 12 minuti circa, devono risultare dorati in superficie. Una volta pronti sfornateli 6 e lasciateli raffreddare.
									

								

															

																		
																															
											
										
																														
																		Intanto preparate la farcitura: lavate, asciugate le verdure e tagliatele a dadini di circa 1 cm. Iniziate con la melanzana: spuntatela e poi tagliatela prima a fette, poi a strisce e infine a cubetti 7. Fate lo stesso per le zucchine 8 e per i peperoni rossi e gialli 9. 
									

								

															

																		
																															
											
										
																														
																		Mondate e tritate finemente la cipolla 10. Versate l’olio in una padella 11, aggiungete il trito di cipolle 12 e lasciate imbiondire leggermente.
									

								

															

																		
																															
											
										
																														
																		Quindi unite i dadini di melanzana 13, poi i peperoni 14 e infine le zucchine 15.
									

								

															

																		
																															
											
										
																														
																		Salate e pepate 16, lasciate cuocere a fuoco vivace per 15 minuti, mescolando di tanto in tanto, poi spegnete il fuoco e lasciate raffreddare 17. Preparate la crema di ricotta: in una ciotola mettete la ricotta ben scolata e ammorbiditela lavorandola con un cucchiaio 18. 
									

								

															

																		
																															
											
										
																														
																		Poi unite il parmigiano e una macinata di pepe 19. Mescolate fino ad ottenere una crema 20. Recuperate i cestini raffreddati e staccateli delicatamente dallo stampo 21;
									

								

															

																		
																															
											
										
																														
																		farciteli con la ricotta 22 e con le verdure 23, profumate con foglioline di basilico 24 e servite i vostri cestini all’ortolana.
									

								

							
					    