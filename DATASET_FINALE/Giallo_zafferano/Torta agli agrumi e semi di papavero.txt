Difficoltà: Facile
L’inverno è la stagione degli agrumi e chi ama la cucina può sbizzarrirsi creando ricette sempre nuove e sempre più profumate, come un delicato risotto o una sfiziosa pasta al pesto! Oggi però siamo rimasti sul classico e abbiamo deciso di sfornare un dolce semplice e genuino: la torta agli agrumi e semi di papavero. I semi di papavero, oltre ad aggiungere una nota croccante, conferiscono all’impasto un lieve sentore di nocciola che ben si sposa con il gusto fresco e delicato dell’arancia e del limone, accentuato da una golosa glassa aromatizzata al Grand Marnier… insieme a una tazza di tè caldo, la torta agli agrumi e semi di papavero sarà la merenda perfetta per prendersi una pausa dal freddo pungente di questo periodo!


						
						

														INGREDIENTI
							
							                            
                                
    								
    									
    										
    										570
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    570
    					
    					    					    					
    					    Carboidrati
    					    g
    					    69.5
    					
    					    					    					
    					      di cui zuccheri
    					    g
    					    42.8
    					
    					    					    					
    					    Proteine
    					    g
    					    8.7
    					
    					    					    					
    					    Grassi
    					    g
    					    27.7
    					
    					    					    					
    					      di cui saturi
    					    g
    					    3.9
    					
    					    					    					
    					    Fibre
    					    g
    					    3.8
    					
    					    					    					
    					    Colesterolo
    					    mg
    					    76
    					
    					    					    					
    					    Sodio
    					    mg
    					    132
    					
    					    				
    			
                            
													


						
														
							
														Ingredienti per uno stampo del diametro di 24 cm
							

							
								

																	Farina 00
								
								
								
																	280
									g
																

								

							
								

																	Farina di mandorle
								
								
								
																	50
									g
																

								

							
								

																	Olio di semi
								
								
								
																	170
									g
																

								

							
								

																	Zucchero
								
								
								
																	160
									g
																

								

							
								

																	Uova
								
								
								(circa 3 medie)
																	165
									g
																

								

							
								

																	Succo d'arancia
								
								
								
																	50
									g
																

								

							
								

																	Scorza d'arancia
								
								
								
																	1
									
																

								

							
								

																	Scorza di limone
								
								
								
																	1
									
																

								

							
								

																	Semi di papavero
								
								
								
																	30
									g
																

								

							
								

																	Miele di acacia
								
								
								
																	30
									g
																

								

							
								

																	Lievito in polvere per dolci
								
								
								
																	12
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la glassa
							

							
								

																	Zucchero a velo
								
								
								
																	125
									g
																

								

							
								

																	Grand Marnier
								
								
								
																	30
									g
																

								

							
								

																	Succo d'arancia
								
								
								
																	15
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta agli agrumi e semi di papavero, iniziate versando in una ciotola le uova intere, lo zucchero 1 e il sale 2 e lavorate il composto con una frusta elettrica per circa 3 minuti. Aggiungete l’olio di semi a filo mantenendo sempre in funzione le fruste 3,
									

								

															

																		
																															
											
										
																														
																		poi unite il miele 4, la scorza d’arancia grattugiata 5, la scorza di limone grattugiata 6
									

								

															

																		
																															
											
										
																														
																		e i semi di papavero 7 e lavorate il tutto ancora per qualche secondo. A questo punto setacciate la farina 00 8 e il lievito 9 all’interno della ciotola e azionate le fruste per incorporarle al composto.
									

								

															

																		
																															
											
										
																														
																		Infine aggiungete il succo d’arancia 10 e la farina di mandorle 11 e lavorate con le fruste fino ad ottenere un composto liscio e omogeneo. Imburrate 12 e infarinate uno stampo da 24 cm di diametro
									

								

															

																		
																															
											
										
																														
																		e versate all’interno il composto ottenuto (13-14). Cuocete in forno statico preriscaldato a 175° per circa 45 minuti, posizionando la tortiera sul ripiano medio. Trascorso il tempo di cottura (fate sempre la prova dello stecchino), sfornate la torta e lasciatela raffreddare all’interno dello stampo 15.
									

								

															

																		
																															
											
										
																														
																		Nel frattempo occupatevi della glassa: versate in una ciotola lo zucchero a velo e il Grand Marnier 16, unite il succo d'arancia 17 e lavorate con una frusta 18 fino ad ottenere una consistenza liscia e uniforme.
									

								

															

																		
																															
											
										
																														
																		Capovolgete la torta ormai fredda su una gratella, che avrete precedentemente appoggiato sopra un foglio di carta forno, e versatevi sopra la glassa 19 fino a ricoprire interamente la superficie 20. La vostra torta agli agrumi e semi di papavero è pronta per essere gustata 21!
									

								

							
					    