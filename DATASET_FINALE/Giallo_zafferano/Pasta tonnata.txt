Difficoltà: Molto facile
Pasta al tonno o pasta con la ricotta? Sono entrambe perfette per un pranzo o una cena dell’ultimo minuto. Stavolta vi proponiamo di riunirle in un'unica ricetta, per realizzare la pasta tonnata! Altrettanto facile e veloce da preparare, la pasta tonnata è caratterizzata da un condimento cremoso e saporito realizzato con due soli ingredienti: tonno e ricotta, appunto. Giusto il tempo di cuocere la pasta e potrete portare in tavola un primo piatto tanto semplice quanto appetitoso!


												
						
						

														INGREDIENTI
							
													


						
							
							

							
								

																	Farfalle
								
								
								
																	320
									g
																

								

							
								

																	Tonno sott'olio
								
								
								(peso sgocciolato)
																	150
									g
																

								

							
								

																	Ricotta vaccina
								
								
								
																	150
									g
																

								

							
								

																	Prezzemolo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta tonnata, per prima cosa mettete sul fuoco una pentola con acqua abbondante. Quando sarà arrivata a bollore, salate e versate la pasta 1 che dovrà cuocere per il tempo indicato sulla confezione. Nel frattempo occupatevi del condimento: sgocciolate il tonno in una ciotola 2, poi unite la ricotta 3.
									

								

															

																		
																															
											
										
																														
																		Aggiungete anche un paio di mestoli dell’acqua di cottura della pasta 4 e frullate con il mixer a immersione per ottenere una crema fluida e omogenea 5. Lavate e tritate il prezzemolo 6 e tenete da parte.
									

								

															

																		
																															
											
										
																														
																		Scolate la pasta sarà al dente e conditela con la crema di tonno e ricotta 7, mescolando bene per amalgamare il tutto 8. Servite la vostra pasta tonnata guarnendo con prezzemolo fresco a piacere 9!
									

								

							
					    