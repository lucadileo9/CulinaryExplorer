Difficoltà: Media
Tutti conoscono la piadina, ma probabilmente non tutti sanno cosa sia il crescione (o cassone)! Queste due specialità della cucina romagnola sono in realtà strettamente collegate tra di loro: il cascione, infatti, è realizzato con lo stesso impasto della piadina ma, a differenza di quest’ultima, viene chiuso a mezzaluna prima della cottura, come un calzone o un panzerotto. Il suo nome deriva dall’omonima erba di campo che viene tradizionalmente utilizzata per il ripieno, e non è da confondere con la crescia sfogliata e con la torta al testo, appartenenti rispettivamente alla tradizione marchigiana e umbra. Noi vi proponiamo tre diverse varianti: spinaci e bietole, salsiccia e patate, mozzarella e pomodoro… voi però potete dare libero sfogo alla fantasia e scegliere gli ingredienti più vari per realizzare appetitosi crescioni salati e, perché no, anche dolci!


						
						

														INGREDIENTI
							
							                            
                                
    								
    									
    										
    										702
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    702
    					
    					    					    					
    					    Carboidrati
    					    g
    					    78.6
    					
    					    					    					
    					      di cui zuccheri
    					    g
    					    4.8
    					
    					    					    					
    					    Proteine
    					    g
    					    21.7
    					
    					    					    					
    					    Grassi
    					    g
    					    33.4
    					
    					    					    					
    					      di cui saturi
    					    g
    					    12.07
    					
    					    					    					
    					    Fibre
    					    g
    					    4.7
    					
    					    					    					
    					    Colesterolo
    					    mg
    					    42
    					
    					    					    					
    					    Sodio
    					    mg
    					    911
    					
    					    				
    			
                            
													


						
														
							
														Per l'impasto (per 12 crescioni)
							

							
								

																	Farina 00
								
								
								
																	500
									g
																

								

							
								

																	Acqua
								
								
								(tiepida)
																	200
									ml
																

								

							
								

																	Strutto
								
								
								
																	75
									g
																

								

							
								

																	Sale fino
								
								
								
																	6
									g
																

								

							
								

																	Bicarbonato
								
								
								
																	2
									g
																

								

							
														
							
						
														
							
														Per il ripieno di erbette
							

							
								

																	Spinaci
								
								
								
																	250
									g
																

								

							
								

																	Bietole
								
								
								
																	250
									g
																

								

							
								

																	Cipolle bianche
								
								
								(grossa)
																	1
									
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il ripieno di salsiccia
							

							
								

																	Patate
								
								
								
																	400
									g
																

								

							
								

																	Luganega
								
								
								
																	200
									g
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il ripieno al pomodoro
							

							
								

																	Mozzarella
								
								
								
																	125
									g
																

								

							
								

																	Passata di pomodoro
								
								
								
																	200
									ml
																

								

							
								

																	Olio extravergine d'oliva
								
								
								
																	20
									g
																

								

							
								

																	Origano
								
								
								
																	1
									spicchio
																

								

							
								

																	Sale fino
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il crescione, iniziate dall'impasto che è lo stesso delle piadine: sciogliete il sale nell'acqua tiepida 1, mentre in una ciotola versate la farina setacciata e lo strutto (o la stessa quantità di olio d'oliva) 2. Poi unite anche l'acqua in cui avete disciolto il sale e il bicarbonato 3.
									

								

															

																		
																															
											
										
																														
																		A questo punto iniziate ad impastare inizialmente direttamente nella ciotola 4, poi energicamente su un piano di lavoro, per rendere l'impasto liscio e omogeneo 5. Formate una panetto e mettetelo in una ciotola coperto con pellicola trasparente 6 (potete anche solo avvolgerlo nella pellicola trasparente): dovrà riposare almeno 30 minuti in un luogo fresco.
									

								

															

																		
																															
											
										
																														
																		Nel frattempo dedicatevi ai ripieni: per quello con patate e salsiccia, fate bollire le patate 7 (per accorciare i tempi potete utilizzare la pentola a pressione), fino a quando non riuscirete a infilzarle con i rebbi di una forchetta. In una padella rosolate la salsiccia privata del suo budello e sgranata con un filo d'olio 8. Quando le patate saranno cotte, passatele e raccogliete la polpa in una ciotola 9
									

								

															

																		
																															
											
										
																														
																		quindi unite la salsiccia 10, mescolate gli ingredienti e tenete da parte al caldo. Per il ripieno di pomodoro e mozzarella, cuocete la passata di pomodoro con un filo d'olio 11, affettate la mozzarella e lasciatela scolare per eliminare il siero in eccesso 12.
									

								

															

																		
																															
											
										
																														
																		Per il ripieno alle erbette tritate finemente la cipolla 13 e fatela rosolare a fuoco bassissimo con un filo d'olio perchè appassisca dolcemente. Quando sarà ammorbidita, versate gli spinaci e le bietoline precedentemente lavati e spezzettati grossolanamente 14. Salate, pepate 15 e lasciate appassire le verdure mescolando di tanto in tanto.
									

								

															

																		
																															
											
										
																														
																		Riprendete l'impasto e dividetelo in 12 pezzi di circa 65 gr l'uno 16. Date a ciascuno una forma rotonda e stendetelo con il mattarello 17: dovrete ottenere 12 dischi spessi circa 1 mm e di 20 cm di diametro. Se avete un coppapasta di questo diametro potete usarlo per ottenere delle forme più definite 18.
									

								

															

																		
																															
											
										
																														
																		Farcite i crescioni con i diversi ripieni, disponendo la farcitura su una metà del disco, facendo attenzione a lasciare almeno 1 cm dal bordo: condite 4 dischi con le erbette 19, 4 con il pomodoro e la mozzarella 20 e gli altri 4 con salsiccia e patate. Quindi spennellate i bordi con poca acqua e richiudete i dischi a mezza luna 21.
									

								

															

																		
																															
											
										
																														
																		Sigillate i bordi esterni pressando leggermente con i rebbi di una forchetta 22, poi cuoceteli su una crepiera o una padella antiaderente scaldata in precedenza. Dovranno cuocere alcuni minuti per lato 23; quindi servite i crescioni caldi o tiepidi 24!
									

								

							
					    