Difficoltà: Media
I budini di riso salati sono un antipasto saporito nato dalla rivisitazione di un dolce classico: i budini di riso, ovvero golosi dolcetti toscani realizzati con pasta frolla ripiena di riso.
Nella variante salata che vi proponiamo in questa ricetta utilizziamo come base la pasta brisèe e come farcitura un succulento risotto al pomodoro arricchito con ingredienti sfiziosi come piselli e prosciutto e mantecato con il taleggio, che oltre a conferire un sapore spiccato dona anche cremosità alla preparazione. Servite i budini di riso salato come antipasto sfizioso oppure offriteli come finger food in occasione di un aperitivo a buffet.


						
						

														INGREDIENTI
							
							                            
                                
    								
    									
    										
    										325
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    325
    					
    					    					    					
    					    Carboidrati
    					    g
    					    37
    					
    					    					    					
    					      di cui zuccheri
    					    g
    					    1.5
    					
    					    					    					
    					    Proteine
    					    g
    					    8
    					
    					    					    					
    					    Grassi
    					    g
    					    15.6
    					
    					    					    					
    					      di cui saturi
    					    g
    					    8.08
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    44
    					
    					    					    					
    					    Sodio
    					    mg
    					    444
    					
    					    				
    			
                            
													


						
														
							
														Ingredienti per la pasta brisèe
							

							
								

																	Burro
								
								
								freddo
																	100
									g
																

								

							
								

																	Farina 00
								
								
								
																	200
									g
																

								

							
								

																	Acqua
								
								
								ghiacciata
																	70
									ml
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per il risotto
							

							
								

																	Riso Carnaroli
								
								
								
																	300
									g
																

								

							
								

																	Pisellini
								
								
								
																	150
									g
																

								

							
								

																	Prosciutto cotto
								
								
								a cubetti
																	100
									g
																

								

							
								

																	Taleggio
								
								
								
																	100
									g
																

								

							
								

																	Brodo vegetale
								
								
								
																	500
									ml
																

								

							
								

																	Vino bianco
								
								
								
																	100
									ml
																

								

							
								

																	Burro
								
								
								
																	50
									g
																

								

							
								

																	Scalogno
								
								
								
																	1
									
																

								

							
								

																	Triplo concentrato di pomodoro
								
								
								
																	1
									cucchiaio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i budini di riso salati iniziate con la preparazione della pasta brisèe, per realizzarla al meglio seguite la nostra ricetta Pasta brisèe: mettete nel mixer dotato di lame la farina, il burro a pezzi freddo 1, un pizzico di sale e frullate il tutto fino ad ottenere un composto dall'aspetto sabbioso e farinoso. Disponete il composto ottenuto su una spianatoia nella classica forma a fontana ed impastate il tutto velocemente aggiungendo poco alla volta l'acqua fredda 2 fino ad ottenere un impasto compatto ed abbastanza elastico. Una volta pronta, avvolgete la vostra pasta brisèe in un foglio di pellicola da cucina 3 e lasciatela riposare in frigo per almeno 40 minuti.
									

								

															

																		
																															
											
										
																														
																		Intanto preparate il risotto, in una padella scaldate un filo di olio e ponete lo scalogno tritato finemente 4; fate appassire lo scalogno e poi unite il riso 5, lasciandolo tostare pochi minuti. Sfumate con il vino bianco 6
									

								

															

																		
																															
											
										
																														
																		e poi unite un mestolo di brodo vegetale (per realizzarlo al meglio seguite la nostra scheda Brodo vegetale), mescolate 7 e a parte stemperate un cucchiaio di triplo concentrato di pomodoro in 50 ml di brodo 8 e versatelo nel riso 9. Cuocete il riso unendo poco alla volta il brodo vegetale e mescolando di tanto in tanto.
									

								

															

																		
																															
											
										
																														
																		A metà cottura incorporate i piselli 10. Proseguite la cottura incorporando il brodo poco alla volta fino a che il riso non sarà pronto, deve essere molto al dente perchè poi proseguirà la cottura in forno. Quando il riso sarà pronto, mantecate con il taleggio 11 e unite anche i cubetti di prosciutto cotto 12.
									

								

															

																		
																															
											
										
																														
																		Lasciate raffreddare il risotto 13 e riprendete la pasta brisèe, stendetela in sfoglia sottile circa 2-3 mm 14, ricavate dei cerchi con un coppapasta del diametro di 12 cm 15
									

								

															

																		
																															
											
										
																														
																		e rivestite con questi involucri uno stampo da muffin imburrato 16. Farcite la pasta brisèe con il risotto 17 e cuocete in forno statico preriscaldato a 180° per 60 minuti. A cottura ultimata, sfornate i budini e lasciateli intiepidire, poi sformateli rovesciando la teglia su un vassoio oppure estraendoli ad uno ad uno dallo stampo. I vostri budini di riso salati sono pronti per essere gustati 18.
									

								

							
					    