Difficoltà: Facile
Confetture e marmellate, compagne di merende, ma anche invitate perfette per l'ora dell'aperitivo assieme a golosi formaggi! Oggi vi sveliamo come preparare una favolosa confettura pere e zenzero, versatile e dal gusto che non passa di certo inosservato. Polpa di pere Abate e radice di zenzero fresca (utilizzata anche candita), danno vita ad un composto polposo dalla nota pungente che vi conquisterà sia sul pane abbrustolito che in accompagnamento a formaggi medio-stagionati e più stagionati. Deliziatevi anche voi con la confettura di pere e zenzero, preparandola in casa come abbiamo fatto noi! E se amate gli abbinamenti insoliti, provate anche la confettura pere e cannella, confettura di pesche e lavanda o quella di ananas per un gusto esotico!


												
						
						

														INGREDIENTI
							
							                            
                                
    								
    									
    										
    										36
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    36
    					
    					    					    					
    					    Carboidrati
    					    g
    					    8.7
    					
    					    					    					
    					      di cui zuccheri
    					    g
    					    8.4
    					
    					    					    					
    					    Proteine
    					    g
    					    0.1
    					
    					    					    					
    					    Grassi
    					    g
    					    0.1
    					
    					    					    					    					
    					    Fibre
    					    g
    					    0.5
    					
    					    					    					    					
    					    Sodio
    					    mg
    					    1
    					
    					    				
    			
                            
													


						
							
														Ingredienti per 2 vasetti da 250 g
							

							
								

																	Pere
								
								
								
																	1
									kg
																

								

							
								

																	Zenzero fresco
								
								
								
																	100
									g
																

								

							
								

																	Succo di limone
								
								
								
																	50
									g
																

								

							
								

																	Zucchero
								
								
								
																	350
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura pere e zenzero, procedete con la sanificazione dei barattoli come indicato nel box in fondo alla ricetta. A questo punto prendete le pere abate e privatele della buccia esterna 1 quindi dividetele a metà 2, poi in quarti per togliere più facilmente i semi 3.
									

								

															

																		
																															
											
										
																														
																		Riducete le pere a pezzetti 4; poi pelate la radice di zenzero fresco 5 e riducete anche questo a pezzetti 6. Spremete infine il succo di limone.
									

								

															

																		
																															
											
										
																														
																		In una casseruola capiente ponete le pere 7, lo zenzero 8, lo zucchero 9, 
									

								

															

																		
																															
											
										
																														
																		il succo di limone 10 e fate cuocere a fiamma media. Di tanto in tanto smuovete la casseruola per far in modo che il fondo non si attacchi. Una volta che lo zucchero risulterà sciolto alzate la fiamma e controllando la temperatura con un termometro accertatevi che raggiunga i 108° 11 prima di togliere la marmellata dal fuoco; raggiunti i 108° la marmellata sarà pronta. Trasferite il composto in un passaverdure 12
									

								

															

																		
																															
											
										
																														
																		e passate il tutto 13. Utilizzate i barattoli sanificati e riempiteli con la confettura di pere e zenzero ancora calda 14, quindi chiudete bene 15. Fate raffreddare completamente i barattoli capovolti su un canovaccio pulito, fino a completo raffreddamento. Verificate l'avvenuto sottovuoto, premendo al centro del tappo a vite per accertarvi che non ci sia il "click-clack" che indicherebbe il non avvenuto sottovuoto. 
									

								

							
					    