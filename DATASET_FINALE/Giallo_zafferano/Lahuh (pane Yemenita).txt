Difficoltà: Facile
Nella cucina mediorientale si trovano molti tipi di pane piatti e rotondi, cotti in padella o su una piastra circolare, leggermente unta di olio; uno di questi è il lahuh, un pane morbido di origine yemenita, molto presente nella cucina ebraica.
Il lahuh è un pane buono e molto facile da fare perchè non richiede la cottura in forno; si presenta come un pancake più grande, dalla consistenza umida e soffice, liscio da una parte, quella che è a contatto con il calore della padella, e pieno di bolle sulla parte superficiale.
Per ottenere un risultato ottimale, la padella deve essere raffreddata ogni volta prima di passare alla cottura della successiva porzione di impasto.
Il lahuh viene servito sia con preparazioni salate, come l'hummus o salsa di pomodoro, piuttosto che mangiato insieme ai piatti principali di carne; sia in versione dolce, ricoperto di miele e scaglie di mandorle.
Il lahuh porterà nella vostra casa un profumo e un sapore tutto mediorientale!


						
						

														INGREDIENTI
							
							                            
                                
    								
    									
    										
    										158
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    158
    					
    					    					    					
    					    Carboidrati
    					    g
    					    34.1
    					
    					    					    					
    					      di cui zuccheri
    					    g
    					    1.5
    					
    					    					    					
    					    Proteine
    					    g
    					    4.7
    					
    					    					    					
    					    Grassi
    					    g
    					    0.3
    					
    					    					    					
    					      di cui saturi
    					    g
    					    0.06
    					
    					    					    					
    					    Fibre
    					    g
    					    1.1
    					
    					    					    					    					
    					    Sodio
    					    mg
    					    491
    					
    					    				
    			
                            
													


						
														
							
							

							
								

																	Pane toscano
								
								
								senza crosta
																	60
									g
																

								

							
								

																	Farina 00
								
								
								
																	500
									g
																

								

							
								

																	Lievito di birra secco
								
								
								
																	3,5
									g
																

								

							
								

																	Sale fino
								
								
								
																	15
									g
																

								

							
								

																	Zucchero
								
								
								
																	10
									g
																

								

							
								

																	Acqua
								
								
								
																	700
									ml
																

								

							
														
							
						
														
							
														per ungere la padella
							

							
								

																	Olio di semi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il lahuh, per prima cosa mettete il pane bianco, privato della crosta, ad ammollare in acqua fredda per 5 minuti 1. Quando sarà ben morbido, strizzatelo bene con le mani 2. Sciogliete il lievito in acqua tiepida (in alternativa potete utilizzare 12 g di lievito di birra fresco) 3.
									

								

															

																		
																															
											
										
																														
																		In una ciotola capiente mescolate la farina, lo zucchero e il sale e versate su di essi, a filo, l'acqua con il lievito 4, mescolando intanto con una frusta per amalgamare bene gli ingredienti 5. Unite il pane ammollato e ben strizzato 6 e
									

								

															

																		
																															
											
										
																														
																		mescolate per sciogliere il pane e per rompere gli eventuali grumi 7. Coprite la ciotola con la pellicola 8 e lasciate lievitare a temperatura ambiente il composto per circa 2 ore; trascorso questo tempo, il composto risulterà più gonfio e pieno di bolle 9.
									

								

															

																		
																															
											
										
																														
																		A questo punto potete passare alla cottura del lahuh: oleate (con olio di semi o olio d'oliva) leggermente una padella antiaderente dai bordi bassi, del diametro di circa 20 cm (tipo di padella per le crepes), stendendo l'olio con un pezzo di carta da cucina 10 e versate circa 110 g di pastella 11, stendendola su tutta la superfice della padella, aiutandovi con il dorso di un cucchiaio 12.
									

								

															

																		
																															
											
										
																														
																		Cuocete il lahuh a fuoco medio, senza girare mai il pane, fino a che anche la parte superficiale non sarà rappresa (13-14). Una volta cotto, ponete il lahuh su un canovaccio pulito, copritelo con un altro canovaccio. Prima di continuare con un'altra porzione di impasto, è importante che raffreddiate la padella in una ciotola di acqua ghiacciata o sotto il getto freddo del rubinetto, in modo da ottenere un pane liscio da una parte e pieno di bolle dall'altro. Continuate la cottura dell'impasto rimanente fino a terminarlo 15. Servite il lahuh ancora caldo!
									

								

							
					    