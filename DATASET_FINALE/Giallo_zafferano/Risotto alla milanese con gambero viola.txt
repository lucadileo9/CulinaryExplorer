Difficoltà: Media
Il risotto allo zafferano è una delle ricette più rappresentative del capoluogo lombardo, un primo piatto semplice e dal gusto intenso. Invece del classico ossobuco alla milanese con risotto giallo, oggi vi stupiamo con una raffinata variante che include anche un omaggio al mare: il risotto alla milanese con gambero viola! Preparato con il midollo come da tradizione, il risotto alla milanese questa volta è guarnito con una tartare di gamberi viola, una pregiata specie di Gallipoli dal gusto molto dolce e gentile. La delicata freschezza dei crostacei viene valorizzata dall’aroma avvolgente dello zafferano, mentre il fondo bruno aggiunge alla pietanza un tocco di sapore in più!


						
						

														INGREDIENTI
							
													


						
														
							
							

							
								

																	Riso Carnaroli
								
								
								
																	320
									g
																

								

							
								

																	Scalogno
								
								
								
																	80
									g
																

								

							
								

																	Midollo
								
								
								
																	50
									g
																

								

							
								

																	Zafferano in pistilli
								
								
								
																	20
									
																

								

							
								

																	Vino bianco
								
								
								
																	80
									g
																

								

							
								

																	Brodo vegetale
								
								
								
																	
									q.b.
																

								

							
														
							
						
														
							
														Per i gamberi
							

							
								

																	Gamberi
								
								
								viola (abbattuti)
																	4
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per mantecare e guarnire
							

							
								

																	Burro
								
								
								freddo
																	80
									g
																

								

							
								

																	Parmigiano Reggiano DOP
								
								
								(da grattugiare)
																	80
									g
																

								

							
								

																	Fondo bruno
								
								
								
																	
									q.b.
																

								

							
								

																	Aceto di vino bianco
								
								
								
																	1
									cucchiaino
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il risotto alla milanese con gambero viola per prima cosa mettete i pistilli di zafferano in infusione nell’acqua calda, possibilmente dalla sera prima 1. Preparate il brodo vegetale che vi servirà per la cottura del risotto e tenetelo in caldo, dopodiché occupatevi della pulizia dei gamberi: eliminate le teste e il carapace 2, poi estraete il filo dell’intestino. Tagliate la polpa a pezzetti 3 e trasferitela in una ciotola.
									

								

															

																		
																																											
											
										
																						
											
										
																						
											
										
																																										
																		Condite leggermente con sale 4 e olio 5, mescolate 6 e riponete in frigorifero.
									

								

															

																		
																																											
											
										
																						
											
										
																						
											
										
																																										
																		Mondate e tritate lo scalogno 7. In una casseruola già calda fate sciogliere il midollo a fuoco medio 8, poi aggiungete lo scalogno 9.
									

								

															

																		
																																											
											
										
																						
											
										
																						
											
										
																																										
																		Quando lo scalogno si sarà ammorbidito versate il riso 10, abbassate il fuoco e fatelo tostare mescolando continuamente 11, dopodiché sfumate con il vino 12.
									

								

															

																		
																																											
											
										
																						
											
										
																						
											
										
																																										
																		Una volta che la parte alcolica sarà completamente evaporata iniziate a cuocere il riso aggiungendo un mestolo di brodo caldo per volta 13, aspettando sempre che si sia asciugato prima di aggiungerne ancora 14. Nel frattempo riscaldate l’acqua con i pistilli di zafferano in infusione e versatela nel risotto circa a un quarto del tempo di cottura 15.
									

								

															

																		
																																											
											
										
																						
											
										
																						
											
										
																																										
																		Amalgamate bene e terminate la cottura del riso 16. Quando sarà cotto spegnete il fuoco e unite il burro freddo 17, poi coprite con il coperchio per un minuto 18; in questo modo si abbasserà la temperatura del risotto.
									

								

															

																		
																																											
											
										
																						
											
										
																						
											
										
																																										
																		A questo punto mantecate anche con il Parmigiano Reggiano DOP grattugiato 19 e mescolate bene. In ultimo aggiungete un filo d’olio 20 e l’aceto di vino bianco, che conferirà un tocco di acidità 21.
									

								

															

																		
																																											
											
										
																						
											
										
																						
											
										
																																										
																		Impiattate il risotto e decorate con il fondo bruno 22, poi adagiate sulla superficie la tartare di gambero 23. Profumate con delle foglioline di maggiorana fresca e servite subito il vostro risotto alla milanese con gambero viola 24!
									

								

							
					    