Difficoltà: Media
Diciamo la verità: la ciambella è la regina delle brioche da colazione! Fritta e coperta di zucchero poi è una vera bontà! Come già provato per altre ricette come le frittelle, abbiamo deciso di cuocerle diversamente, dopo aver realizzato un morbidissimo impasto aromatizzato con un pizzico di cannella: ecco come sono nate le ciambelle soffici al forno! Sono ciambelle irresistibili tuffate nel latte o gustate da sole, perfino farcite con confetture o crema di nocciole! Noi le abbiamo guarnite con granella di zucchero, di pistacchi e nocciole ma potreste optare anche per delle golose gocce di cioccolato! Preparatevi a realizzarne doppia dose e a realizzare queste delizie di Carnevale fritte o al forno, andranno a ruba!


						
						

														INGREDIENTI
							
							                            
                                
    								
    									
    										
    										86
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    86
    					
    					    					    					
    					    Carboidrati
    					    g
    					    13.2
    					
    					    					    					
    					      di cui zuccheri
    					    g
    					    4.2
    					
    					    					    					
    					    Proteine
    					    g
    					    2.2
    					
    					    					    					
    					    Grassi
    					    g
    					    2.7
    					
    					    					    					
    					      di cui saturi
    					    g
    					    1.17
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    19
    					
    					    					    					
    					    Sodio
    					    mg
    					    30
    					
    					    				
    			
                            
													


						
														
							
														Ingredienti per l'impasto (per circa 35 ciambelle)
							

							
								

																	Burro
								
								
								(morbido)
																	60
									g
																

								

							
								

																	Farina 00
								
								
								
																	400
									g
																

								

							
								

																	Uova
								
								
								
																	1
									
																

								

							
								

																	Tuorli
								
								
								
																	1
									
																

								

							
								

																	Latte intero
								
								
								
																	180
									g
																

								

							
								

																	Lievito di birra secco
								
								
								
																	4
									g
																

								

							
								

																	Miele
								
								
								
																	10
									g
																

								

							
								

																	Zucchero
								
								
								
																	70
									g
																

								

							
								

																	Cannella in polvere
								
								
								
																	1
									pizzico
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per spennellare e guarnire
							

							
								

																	Albumi
								
								
								
																	1
									
																

								

							
								

																	Granella di pistacchi
								
								
								
																	50
									g
																

								

							
								

																	Granella di zucchero
								
								
								
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le ciambelle soffici al forno, iniziate dall'impasto: nella tazza di una planetaria dotata di foglia versate le uova e aggiungete lo zucchero 1, poi versate anche il miele 2 e la farina setacciata 3
									

								

															

																		
																															
											
										
																														
																		Unite il lievito di birra disidratato 4 (leggete sulla confezione se è necessario scioglierlo in poco liquido tiepido prima di unirlo al resto degli ingredienti, mentre se utilizzate quello fresco potete prenderne 12 g per questa preparazione da sciogliere in pocco latte tiepido); poi versate anche il latte a temperatura ambiente a filo, mentre iniziate a lavorare l'impasto 5. Poi aggiungete la cannella in polvere 6 e per ultimo un pizzico di sale; continuate a lavorare gli ingredienti fino a quando l'impasto non sarà omogeneo.
									

								

															

																		
																															
											
										
																														
																		Sostituite la foglia con il gancio e impastate ancora, quando il composto sarà incordato attorno al gancio aggiungete un pezzetto di burro morbido alla volta aspettando si sia assorbito prima di proseguire con un altro 7! Una volta assorbito tutto il burro, rovesciate l'impasto su un piano di lavoro leggermente oleato 8 e maneggiatelo per alcuni istanti: dovrà risultare piuttosto morbido 9.
									

								

															

																		
																															
											
										
																														
																		Date una forma sferica all'impasto e ponetelo in una ciotola leggermente oleata, coprite con pellicola e lasciate lievitare per 2 ore in forno spento con luce accesa 10. Passato il tempo necessario, l'impasto avrà raddoppiato il suo volume 11; riprendetelo e ponetelo su un piano di lavoro leggermente infarinato 12.
									

								

															

																		
																															
											
										
																														
																		Stendetelo con un mattarello in un disco dello spessore di 1 cm 13; con un coppapasta di 7,5 cm di diametro ricavate dei dischi (14-15)
									

								

															

																		
																															
											
										
																														
																		Staccate ciascun disco e con un coppapasta di 3,5 cm di diametro coppatelo per creare la ciambella con il buco 16; quindi allargatelo leggermente con le mani 17 e adagiate ciascuna ciambellina su una leccarda foderata con carta da forno 18 ben distanziata l'una dalle altre (potete riutilizzare l'impasto avanzato, farlo riposare circa 30 minuti e poi ristenderlo per realizzare altre ciambelline).
									

								

															

																		
																															
											
										
																														
																		Lasciate lievitare le ciambelline coperte con pellicola a temperatura ambiente lontano da correnti d'aria o sempre in forno spento con luce accesa per almeno 1 ora: le ciambelline dovranno raddoppiare di volume 19. Spennellatele con l'albume 20 e cospargetene alcune con la granella di zucchero 21
									

								

															

																		
																															
											
										
																														
																		altre con quella di nocciole o pistacchi 22; potete anche utilizzare gocce di cioccolato se preferite, avendo cura di infarinarle leggermente e congelarle prima di utilizzarle come decorazione. Infornate le ciambelle in forno statico preriscaldato a 180° per 15 minuti circa (160° per 5-8 minuti se forno ventilato, magari cuocetene una o due di prova per regolarvi meglio sui tempi). Una volta cotte 23, sfornatele e lasciate raffreddare le ciambelle soffici su una gratella prima di servirle 24
									

								

							
					    