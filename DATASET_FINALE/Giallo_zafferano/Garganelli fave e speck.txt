Difficoltà: Facile
Quante ricette è possibile preparare con le fave! Con questi legumi dal sapore primaverile, molto versatili in cucina, si possono davvero realizzare ottime insalate, primi piatti e contorni per tutti i gusti. Fave fresche e tenere insieme ad una nota intensa di sapidità data dallo speck sono gli ingredienti protagonisti della nostra ricetta, necessari per preparare un primo semplice e gustoso: i garganelli fave e speck. Il segreto per l'ottima riuscita di questo piatto? Risottare la pasta! Scolati a metà cottura, i garganelli vengono tuffati nel tegame di cottura insieme al resto degli ingredienti, amalgamandosi tra loro. La pasta rilascerà parte dell'amido così da rendere i garganelli fave e speck leggermente cremosi e quindi ancora più irresistibili!


												
						
						

														INGREDIENTI
							
							                            
                                
    								
    									
    										
    										483
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    483
    					
    					    					    					
    					    Carboidrati
    					    g
    					    53.8
    					
    					    					    					
    					      di cui zuccheri
    					    g
    					    2.1
    					
    					    					    					
    					    Proteine
    					    g
    					    23.6
    					
    					    					    					
    					    Grassi
    					    g
    					    17.5
    					
    					    					    					
    					      di cui saturi
    					    g
    					    4.73
    					
    					    					    					
    					    Fibre
    					    g
    					    7.1
    					
    					    					    					
    					    Colesterolo
    					    mg
    					    92
    					
    					    					    					
    					    Sodio
    					    mg
    					    1233
    					
    					    				
    			
                            
													


						
							
							

							
								

																	Garganelli all'uovo
								
								
								
																	250
									g
																

								

							
								

																	Fave
								
								
								(intere, da pulire) 
																	1,5
									kg
																

								

							
								

																	Speck
								
								
								(una sola fetta)
																	100
									g
																

								

							
								

																	Scalogno
								
								
								
																	8
									g
																

								

							
								

																	Pecorino
								
								
								(da grattugiare)
																	40
									g
																

								

							
								

																	Vino bianco secco
								
								
								
																	100
									g
																

								

							
								

																	Brodo vegetale
								
								
								
																	150
									g
																

								

							
								

																	Peperoncino fresco
								
								
								
																	1
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Origano
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per fare i garganelli fave e speck cominciate dalla preparazione del brodo vegetale. Nel frattempo passate alla pulizia delle fave sbaccellando queste ultime 1: con i baccelli potreste preparare una gustosa spadellata di scorza di fave. Poi togliete via la piccola escrescenza posta al di sopra di ogni fava 2 e tenete da parte quelle più tenere, mentre potrete sbucciare quelle più grosse, vale a dire quelle che hanno una pellicina più resistente 3: in questo modo avrete la parte più dolce e tenera del seme.
									

								

															

																		
																															
											
										
																														
																		Mondate lo scalogno 4 e sminuzzatelo finemente 5, dopodiché lasciatelo appassire per qualche minuto in una padella capiente insieme a 20 g di olio 6.
									

								

															

																		
																															
											
										
																														
																		Sfumate con il vino bianco 7 e, quando l'alcol sarà ben evaporato, abbassate la fiamma e lasciate cuocere per 10 minuti, dopodiché aggiungete anche le fave 8; fatele insaporire qualche istante, poi versate il brodo vegetale che avete preprato e lasciate cuocere per altri 15 minuti 9.
									

								

															

																		
																															
											
										
																														
																		Nel frattempo, tagliate lo speck a strisce orizzontali e verticali 10 così da ottenere dei cubetti non più grandi di 1 centimetro 11; private il peperoncino della parte superiore e tagliatelo a metà 12,
									

								

															

																		
																															
											
										
																														
																		con le dita di una mano tenete la punta del peperoncino e con l'latra mano, nella quale impugnate un coltello, fate scorrere la lama nel senso opposto ai semi 13 e poi tagliate a fettine sottili 14: così facendo, avrete soltanto il profumo del peperoncino senza piccantezza. In un'altra padella versate i restanti 10 g d'olio insieme al peperoncino 15
									

								

															

																		
																															
											
										
																														
																		e aggiungete i cubetti di speck 16; lasciate cuocere a fiamma viva per pochi minuti, giusto il tempo di far diventare croccante lo speck; mescolate di tanto in tanto e, quando saranno ben scottati, teneteli da parte 17. Mettete sul fuoco una pentola piena d'acqua e, quando sarà a bollore, aggiungete il sale. Cuocete la pasta a metà cottura 18.
									

								

															

																		
																															
											
										
																														
																		Quando i garganelli saranno esattamente a metà cottura, scolateli e versateli nella padella dove avete cotto le fave 19 (se fosse necessario aggiungete anche un po' d'acqua di cottura della pasta) e continuate la cottura per il tempo necessario versando anche lo speck col peperoncino 20. Nel frattempo grattugiate il pecorino 21
									

								

															

																		
																															
											
										
																														
																		e, quando la pasta sarà pronta, spegnete. Spolverate il formaggio e l'origano 22, mescolate tutti gli ingredienti 23 e infine impiattate i garganelli fave e speck e serviteli ancora ben caldi 24!
									

								

							
					    