Difficoltà: Media
Preparare una torta a strati vi spaventa, ma non volete rinunciare a un dolce a base di crema e frutta? La risposta è semplice e lo stampo furbo eliminerà tutti gli ostacoli in cucina! La crostata morbida con crema al cioccolato bianco e fragole è un dolce scenografico, ma allo stesso tempo molto semplice da realizzare. Una torta perfetta per le occasioni speciali, da dedicare alla persona che più amate in un giorno importante, come per esempio la Festa della Mamma! Questa crostata morbida conquisterà tutti sin dal primo sguardo e al primo assaggio non farete altro che ricevere tanti complimenti! Un dolce davvero goloso, arricchito con tanto cioccolato bianco e dal profumo di limoncello che lo rende davvero fresco, perfetto per ogni momento.

Scoprite anche la nostra crostata morbida con crema al melone!


						
						

														INGREDIENTI
							
													


						
														
							
														Ingredienti per uno stampo furbo da 28 cm
							

							
								

																	Farina 00
								
								
								
																	180
									g
																

								

							
								

																	Farina di nocciole
								
								
								
																	30
									g
																

								

							
								

																	Latte intero
								
								
								a temperatura ambiente
																	110
									g
																

								

							
								

																	Burro
								
								
								a temperatura ambiente
																	100
									g
																

								

							
								

																	Zucchero
								
								
								
																	90
									g
																

								

							
								

																	Uova
								
								
								(circa 1 medio)
																	55
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la crema al cioccolato bianco
							

							
								

																	Latte intero
								
								
								
																	250
									g
																

								

							
								

																	Cioccolato bianco
								
								
								
																	200
									g
																

								

							
								

																	Tuorli
								
								
								(2 medi)
																	50
									g
																

								

							
								

																	Zucchero
								
								
								
																	40
									g
																

								

							
								

																	Amido di mais (maizena)
								
								
								
																	20
									g
																

								

							
								

																	Limoncello
								
								
								
																	15
									g
																

								

							
														
							
						
														
							
														per la bagna
							

							
								

																	Acqua
								
								
								
																	120
									g
																

								

							
								

																	Limoncello
								
								
								
																	20
									g
																

								

							
								

																	Zucchero
								
								
								
																	10
									g
																

								

							
														
							
						
														
							
														per decorare
							

							
								

																	Fragole
								
								
								
																	500
									g
																

								

							
								

																	Gocce di cioccolato bianco
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Come prima cosa preparate la base della crostata morbida. Versate l’uovo in una ciotola e incorporate il pizzico di sale 1 e lo zucchero 2 mentre lavorate con le fruste elettriche. Continuate finché il composto non sarà ben montato 3.
									

								

															

																		
																															
											
										
																														
																		Aggiungete il burro morbido a pezzetti 4 e continuate a sbattere 5 fino ad ottenere un impasto liscio ed omogeneo. A questo punto aggiungete il latte a temperatura ambiente 6
									

								

															

																		
																															
											
										
																														
																		e amalgamate il tutto sempre con le fruste elettriche 7. Setacciate all'interno sia la farina 00 8 che il lievito 9. 
									

								

															

																		
																															
											
										
																														
																		Amalgamate bene il tutto, azionando le fruste elettriche a bassa velocità 10, e unite in più riprese la farina di nocciole 11, continuando a lavorare con lo sbattitore per incorporarla 12. 
									

								

															

																		
																															
											
										
																														
																		Imburrate e infarinate uno stampo furbo per crostata da 28 cm e versate l’impasto all’interno, livellando la superficie con una spatola 13 14. Cuocete nel forno statico preriscaldato a 180° per 30 minuti nel ripiano centrale. Una volta cotta, sfornate 15 e lasciate raffreddare. 
									

								

															

																		
																															
											
										
																														
																		Mentre la crostata cuoce in forno preparate la crema al cioccolato bianco. Tritate grossolanamente il cioccolato bianco 16. Mettete a scaldare il latte 17. Nel frattempo in una ciotola unite i tuorli insieme allo zucchero e mescolate con una frusta a mano 18. 
									

								

															

																		
																															
											
										
																														
																		Aggiungete anche l’amido di mais 19 e mescolate 20. Versate metà del latte caldo nel composto di uova 21. Mescolate bene con una frusta in modo da evitare i grumi e aggiungete il restante latte.
									

								

															

																		
																															
											
										
																														
																		Trasferite il composto di nuovo nel pentolino 22 e portate ad ebollizione, mescolando continuamente con una frusta a mano, fin quando la crema si addenserà 23. Spegnete il fuoco e aggiungete il cioccolato bianco spezzettato 24, mescolate bene fino a che il cioccolato sarà completamente sciolto.
									

								

															

																		
																															
											
										
																														
																		Aggiungete il limoncello 25, mescolate ancora fino a che sarà completamente incorporato 26. Trasferite in una ciotola, coprite con pellicola a contatto e lasciate raffreddare, prima a temperatura ambiente e poi in frigorifero. Nel frattempo preparate anche la bagna: in un pentolino versate l'acqua e lo zucchero 27 e scaldate sul fuoco fino a che sarà completamente sciolto.
									

								

															

																		
																															
											
										
																														
																		Spegnete il fuoco e aggiungete il limoncello 28. Quando tutte le basi saranno fredde riprendete la crostata morbida 29 e bagnatela con la bagna appena preparata utilizzando un pennello da cucina 30. 
									

								

															

																		
																															
											
										
																														
																		Riprendete la crema e lavoratela con una spatola fino a che risulterà liscia 31. Trasferite all'interno della crostata 32 e livellate con una spatola 33. 
									

								

															

																		
																															
											
										
																														
																		Lavate bene le fragole, eliminate il picciolo e tagliatele a fette 34. Utilizzatele per decorare la crostata 35, guarnite con le gocce di cioccolato e le foglioline di menta 36. La crostata morbida con crema al cioccolato bianco e fragole è pronta: servitela o conservatela in frigo. 
									

								

							
					    