Difficoltà: Facile
Il filet mignon con salsa al roquefort è un raffinato secondo piatto a base di tenero filetto di vitello, accompagnato da una saporita salsa a base di roquefort, un formaggio francese prodotto con latte di pecora e caratterizzato da striature azzurro-verdi come quelle del nostro gorgonzola.  Con il termine  "filet mignon" solitamente si intende un taglio di carne bovina molto tenero e pregiato, ricavato dall' estremità più piccola del filetto, che si trova sul retro della gabbia toracica dell'animale. Questo taglio di carne, pur essendo di qualità, risulta essere meno saporito di altri ed è per questo che solitamente lo si serve con salse di accompagnamento; nel nostro caso la salsa a base di roquefort.
Realizzare questa ricetta è davvero semplice e richiede poco tempo, ma vi permette di portare in tavola un piatto gourmet di grande effetto.


												
						
						

														INGREDIENTI
							
													


						
							
							

							
								

																	Filetto di vitello
								
								
								
																	400
									g
																

								

							
								

																	Sale fino
								
								
								
																	
									q.b.
																

								

							
								

																	Songino
								
								
								
																	
									q.b.
																

								

							
								

																	Panna fresca liquida
								
								
								
																	125
									g
																

								

							
								

																	Roquefort
								
								
								
																	60
									g
																

								

							
								

																	Burro
								
								
								
																	45
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il filet mignon con salsa al roquefort prendete il filetto, pulitelo, sgrassatelo 1 e tagliatelo a fette spesse circa 5 cm 2. Legate ora ogni fetta con dello spago bianco da cucina: fate due giri e fermate con un doppio nodo lo spago, tagliandone le parti in eccesso 3.
									

								

															

																		
																															
											
										
																														
																		In una padella antiaderente fate sciogliere il burro 4,  aggiungete i filetti, salate (poco, essendo la salsa molto saporita) e fate cuocere il tutto a fuoco moderato per circa 6 minuti. Trascorso questo tempo, girate i filetti sull’altro lato e cuocete per altri 6 minuti 5. Quando i filetti saranno pronti metteteli da parte e taglaite a pezzetti il roquefort 6.
									

								

															

																		
																															
											
										
																														
																		Nella stessa padella aggiungete la panna 7 e il formaggio 8; mescolate e continuate la cottura fino a quando il roquefort non si sarà sciolto completamente e avrete ottenuto una consistenza cremosa. Siete pronti per impiattare: disponete un filetto in ogni piatto, togliendo accuratamente lo spago, cospargetelo con la salsa e accompagnatelo con del songino fresco 9. Il filet mignon con salsa al roquefort è pronto, consigliamo di servirlo ancora caldo.
									

								

							
					    