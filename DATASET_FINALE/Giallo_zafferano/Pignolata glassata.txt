Difficoltà: Media
Il vero trait d’union tra le nostre regioni sono le ricette della tradizione che negli anni hanno visto sviluppare in ciascuna zona varianti gustose che ne hanno definito la tipicità. E’ questo il caso della Pignolata che si prepara in Calabria con il miele e in Sicilia ricoperta da due squisite glasse. La Pignolata glassata è una montagna di gnocchetti dolci fritti avvolta per metà da una glassa al cioccolato fondente e per la restante metà da una glassa aromatizzata limone. Un dolce black and white che punta tutto sui contrasti di colore e di sapore e bisogna ammettere che vince la sfida al palato! Dolce tipico del Carnevale, la Pignolata glassata si ritrova anche sulle tavole natalizie, perché ogni festa è buona per rispolverare questa irresistibile delizia!


						
						

														INGREDIENTI
							
							                            
                                
    								
    									
    										
    										656
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    656
    					
    					    					    					
    					    Carboidrati
    					    g
    					    87
    					
    					    					    					
    					      di cui zuccheri
    					    g
    					    87
    					
    					    					    					
    					    Proteine
    					    g
    					    8.3
    					
    					    					    					
    					    Grassi
    					    g
    					    29.2
    					
    					    					    					
    					      di cui saturi
    					    g
    					    16.36
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    194
    					
    					    					    					
    					    Sodio
    					    mg
    					    261
    					
    					    				
    			
                            
													


						
														
							
							

							
								

																	Uova
								
								
								(2 intere + 1 tuorlo)
																	125
									g
																

								

							
								

																	Farina 00
								
								
								
																	300
									g
																

								

							
								

																	Burro
								
								
								
																	30
									g
																

								

							
								

																	Zucchero
								
								
								
																	20
									g
																

								

							
								

																	Grappa
								
								
								
																	20
									g
																

								

							
								

																	Scorza di limone
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la glassa al limone
							

							
								

																	Albumi
								
								
								(circa 1)
																	37
									g
																

								

							
								

																	Succo di limone
								
								
								
																	15
									g
																

								

							
								

																	Zucchero a velo
								
								
								
																	200
									g
																

								

							
														
							
						
														
							
														per la glassa al cioccolato
							

							
								

																	Cioccolato fondente
								
								
								
																	200
									g
																

								

							
								

																	Burro
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la Pignolata glassata versate la farina setacciata in una ciotola 1, poi unite il burro morbido a pezzetti 2 , il sale 3
									

								

															

																		
																															
											
										
																														
																		lo zucchero semolato 4, poi profumate con la scorza grattugiata di un limone non trattato 5 e con la grappa 6.
									

								

															

																		
																															
											
										
																														
																		Infine unite le due uova intere e il tuorlo 7, tenendo da parte l'albume restante che servirà per realizzare la glassa. Iniziate ad impastare a mano energicamente 8 per amalgamare gli ingredienti poi versate l'impasto su una spianatoia infarinata 9
									

								

															

																		
																															
											
										
																														
																		proseguite ad impastare fino ad ottenere un impasto compatto al quale dare la forma di un panetto 10. Avvolgetelo con la pellicola per alimenti 12 e lasciate in frigorifero a rassodare per almeno 2 ore. Trascorso il tempo di riposo, riprendete l’impasto e con un tarocco dividetelo in pezzetti larghi 1 cm 12.
									

								

															

																		
																															
											
										
																														
																		Arrotolate ciascun pezzetto per ottenere dei filoncini 13, da questi ritagliate dei piccoli gnocchetti da 1 cm (14-15).
									

								

															

																		
																															
											
										
																														
																		Ora potete procedere con la cottura, scaldate in un tegame l’olio di semi fino al raggiungimento di 170° gradi circa, questa è la temperatura ideale per ottenere una perfetta frittura, è consigliabile munirsi di termometro per alimenti per poter monitorare con precisione la temperatura. Con una schiumarola, immergete nell’olio pochi gnocchetti alla volta 16, per evitare di abbassare la temperatura dell’olio. Friggete per circa 3-4 minuti poi scolate i bocconcini 17 e adagiateli su un vassoio rivestito di carta assorbente per asciugare l’olio in eccesso 18.
									

								

															

																		
																															
											
										
																														
																		Ora occupatevi delle glasse, per realizzare la glassa al limone versate l'albume in una ciotola, con una frusta iniziate a montarlo aggiungendo poco alla volta lo zucchero a velo 19 finchè non si sarà amalgamato tutto e poi versate a filo il succo di limone filtrato 20. Proseguite montando il composto fino a quando non sarà denso 21.
									

								

															

																		
																															
											
										
																														
																		Versate la glassa al limone su metà della pignolata 22 e mescolate per amalgamarla 23. Ora preparate quella al cioccolato: versate il cioccolato fondente tritato in un pentolino a bagnomaria, aggiungete il burro 24 e scaldate a fuoco moderato, mescolando di tanto in tanto con un cucchiaio di legno,
									

								

															

																		
																															
											
										
																														
																		finché il cioccolato non si sarà completamente sciolto 25. A questo punto versate il cioccolato fuso sulla restante metà della pignolata, mescolate  26 e trasferite il dolce su un piatto di portata o un’alzatina alternando le due glasse 27. La Pignolata glassata è pronta per essere gustata.
									

								

							
					    