Difficoltà: Facile
Cremosa e saporita, la pasta e fagioli è uno di quei piatti della tradizione irrinunciabili, dalla semplice bontà. Questa coccola appetitosa che ci scalda nei giorni più freddi può diventare anche un piatto da gustare nella stagione calda con la nostra ricetta della pasta e fagioli estiva. Un’appetitosa variante realizzata con borlotti freschi, aromatico basilico e degli ottimi pomodori ramati che risulteranno particolarmente saporiti in questo periodo. La cottura della pasta nella minestra permetterà di assorbire tutti i sapori e i profumi e vi restituirà un primo piatto ghiotto, sostanzioso ma soprattutto genuino!


												
						
						

														INGREDIENTI
							
							                            
                                
    								
    									
    										
    										575
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    575
    					
    					    					    					
    					    Carboidrati
    					    g
    					    108.1
    					
    					    					    					
    					      di cui zuccheri
    					    g
    					    12.2
    					
    					    					    					
    					    Proteine
    					    g
    					    22.7
    					
    					    					    					
    					    Grassi
    					    g
    					    5.7
    					
    					    					    					
    					      di cui saturi
    					    g
    					    0.93
    					
    					    					    					
    					    Fibre
    					    g
    					    23.7
    					
    					    					    					    					
    					    Sodio
    					    mg
    					    547
    					
    					    				
    			
                            
													


						
							
							

							
								

																	Fusilli 5 cereali
								
								
								
																	320
									g
																

								

							
								

																	Fagioli borlotti
								
								
								da sgranare
																	700
									g
																

								

							
								

																	Pomodori ramati
								
								
								
																	500
									g
																

								

							
								

																	Sedano
								
								
								
																	180
									g
																

								

							
								

																	Porri
								
								
								
																	150
									g
																

								

							
								

																	Cipollotti rossi
								
								
								di tropea
																	40
									g
																

								

							
								

																	Basilico
								
								
								
																	15
									g
																

								

							
								

																	Peperoncino secco
								
								
								piccoli
																	2
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Acqua
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta e fagioli estiva, per prima cosa lavate e spuntate il sedano e tagliatelo a rondelle 1, poi sfogliate il porro, spuntatelo e affettatelo sottilmente 2. Mondate il cipollotto e tagliate anche questo nello stesso modo 3.
									

								

															

																		
																															
											
										
																														
																		Lavate i pomodori, tagliateli a fette e poi a cubetti 4. Per finire sgranate i fagioli freschi 5. Una volta pronte le verdure potete passare alla cottura: scaldate l’olio in un tegame capiente, insaporite con il peperoncino qualche istante 6
									

								

															

																		
																															
											
										
																														
																		e poi aggiungete il sedano, il cipollotto e il porro 7. Rosolate per un paio di minuti, poi aggiungete i pomodori a tocchetti 8, le foglie di basilico 9
									

								

															

																		
																															
											
										
																														
																		e i fagioli 10. Salate 11, versate l’acqua fino a ricoprire le verdure 12,
									

								

															

																		
																															
											
										
																														
																		coprite con il coperchio 13 e cuocete a fiamma media ma non troppo alta per 20 minuti, mescolando di tanto in tanto. Trascorso questo tempo togliete il coperchio 14 e cuocete per altri 15-20 minuti o fino a quando i fagioli non risulteranno morbidi. A questo punto versate la pasta e mescolate 15.
									

								

															

																		
																															
											
										
																														
																		Se necessario aggiungete altra acqua (regolatevi in base alla consistenza della minestra) 16. Cuocete la pasta per 11 minuti e quando sarà pronta 17 servitela calda con qualche fogliolina di basilico fresco 18.
									

								

							
					    