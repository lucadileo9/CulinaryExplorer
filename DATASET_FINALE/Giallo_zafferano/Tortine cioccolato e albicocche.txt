Difficoltà: Media
Frutta e cioccolato? Una coppia perfetta! Fragole, ciliegie, cocco, pere ci hanno sempre regalato grandi abbinamenti e ispirati da questo abbiamo provato ad accostare al cioccolato le albicocche, creando un dolce soffice perfetto per la merenda di tutti! Le tortine cioccolato e albicocche infatti saranno facili da trasportare, i più piccoli potranno gustarle durante l'intervallo negli ultimi giorni di scuola, o potrete assaporarle insieme a loro durante la merenda pomeridiana al parco. Le tortine cioccolato e albicocche saranno semplicissime da preparare, perché non provare a realizzarle?  


												
						
						

														INGREDIENTI
							
													


						
							
														Ingredienti per 6 tortine
							

							
								

																	Farina 00
								
								
								
																	50
									g
																

								

							
								

																	Fecola di patate
								
								
								
																	10
									g
																

								

							
								

																	Cacao amaro in polvere
								
								
								
																	10
									g
																

								

							
								

																	Lievito in polvere per dolci
								
								
								
																	4
									g
																

								

							
								

																	Cioccolato fondente
								
								
								
																	60
									g
																

								

							
								

																	Uova
								
								
								(circa 2)
																	110
									g
																

								

							
								

																	Burro
								
								
								
																	50
									g
																

								

							
								

																	Zucchero
								
								
								
																	70
									g
																

								

							
								

																	Latte intero
								
								
								
																	30
									g
																

								

							
								

																	Albicocche
								
								
								(circa 270 g)
																	3
									
																

								

							
								

																	Zucchero a velo
								
								
								per decorare
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le tortine all’albicocca e cioccolato cominciate lasciando gli ingredienti a temperatura ambiente. Sminuzzate il cioccolato 1 e lasciatelo sciogliere a bagnomaria 2, mescolando di tanto in tanto. Non appena sarà sciolto unite il burro 3,
									

								

															

																		
																															
											
										
																														
																		mescolate fino a che non sarà sciolto 4, poi lasciate intiepidire. Nel frattempo dividete le uova 5, montate gli albumi a neve 6 e teneteli da parte.
									

								

															

																		
																															
											
										
																														
																		In un’altra ciotola montate i tuorli, versando lo zucchero poco alla volta 7. Ci vorranno circa 5 minuti, quindi versate a filo il cioccolato fuso 8, il latte 9 e spegnete le fruste. 
									

								

															

																		
																															
											
										
																														
																		Dovrete ottenere un composto liscio ed omogeneo 10. Setacciate nella ciotola la farina, la fecola 11, il cacao 12
									

								

															

																		
																															
											
										
																														
																		e il lievito 13. Mescolate con un mestolo di legno facendo attenzione che non si formino grumi 14. Quindi unite gli albumi montati a neve 15,
									

								

															

																		
																															
											
										
																														
																		mescolando delicatamente dal basso verso l'alto 16, fino a che non avrete ottenuto un composto gonfio e liscio 17. Prendete le albicocche, lavatele e asciugatele. Poi senza sbucciarle tagliatele 18, 
									

								

															

																		
																															
											
										
																														
																		e separate le due metà 19. Utilizzando un cucchiaino eliminate il nocciolo 20. Riprendete l'impasto al cioccolato e suddividetelo in 6 stampi da 10 cm in superficie, 9 alla base e alti 3 cm 21.
									

								

															

																		
																															
											
										
																														
																		In ogni stampo dovrete versare circa 60 g d'impasto. Disponete ciascuna metà dell'albicocca al centro di ogni stampo 23 tenendo verso l'alto la parte con la buccia. Cuocete i tortini in forno statico, già caldo a 180° per circa 25–28 minuti. Poi sfornatele 24 e lasciatele raffreddare prima di sformarle. Decorate con lo zucchero a velo e servite. 
									

								

							
					    