Difficoltà: Media
Quest’oggi non faremo molti giri di parole per presentarvi la ricetta del giorno. Si tratta del tiramisù foresta nera, un dolce inventato per tutti quelli che amano il connubio frutta + cioccolato. Non a caso gli amanti della celebre torta foresta nera saranno già tutt'orecchi a questo punto. Abbiamo perciò pensato di creare una crema che esaltasse la personalità di entrambi i dolci. Così abbiamo mantenuto la panna montata della torta e il mascarpone della crema tiramisù ed è nata una vera golosità in termini di consistenza e sapore! Noi che abbiamo provato il tiramisù foresta nera possiamo garantirvi che è davvero un esplosione di bontà oltre ad essere un bellissimo dessert da servire ai vostri ospiti, specialmente quelli dai palati più esigenti!


						
						

														INGREDIENTI
							
													


						
														
							
														Ingredienti per uno stampo da 25x17cm
							

							
								

																	Savoiardi
								
								
								(circa 28)
																	300
									g
																

								

							
								

																	Ciliegie
								
								
								tipo duroni
																	250
									g
																

								

							
								

																	Zucchero
								
								
								
																	50
									g
																

								

							
								

																	Kirsch
								
								
								
																	75
									g
																

								

							
								

																	Acqua
								
								
								
																	300
									g
																

								

							
														
							
						
														
							
														Per la crema al mascarpone
							

							
								

																	Mascarpone
								
								
								
																	500
									g
																

								

							
								

																	Panna fresca liquida
								
								
								
																	200
									g
																

								

							
								

																	Zucchero
								
								
								
																	25
									g
																

								

							
														
							
						
														
							
														Per decorare
							

							
								

																	Ciliegie
								
								
								tipo duroni
																	6
									
																

								

							
								

																	Cioccolato fondente
								
								
								
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il tiramisù foresta nera cominciate dalla crema. In una bacinella versate la panna fredda di frigorifero, unite lo zucchero 1 e azionate le fruste prima a velocità media e poi un po’ più alta. In questo modo monterà perfettamente a neve ferma 2. Dopodiché lavorate il mascarpone con una spatola per qualche istante, così lo ammorbidirete 3.
									

								

															

																		
																															
											
										
																														
																		Unite la panna montata un po’ alla volta 4. Così con la prima cucchiaiata potrete stemperare il mascarpone ed il resto invece potrete inglobarlo con maggiore delicatezza 5. Una volta amalgamato il tutto versate in una sac-à-poche con bocchetta a fiore e lasciate riposare in frigorifero per almeno 30 minuti 6.
									

								

															

																		
																															
											
										
																														
																		Intanto occupatevi delle ciliegie. Sciacquatele brevemente e asciugatele 7, dopodiché tagliatele in 4 parti eliminando il picciolo ed il seme 8. Versate in una padella antiaderente insieme allo zucchero, accendete il fornello a temperatura media e lasciate scaldare qualche minuto 9.
									

								

															

																		
																															
											
										
																														
																		Non appena noterete il succo che fuoriesce dalle ciliegie aggiungete il liquore: fate moltissima attenzione all’eventuale fiammata di ritorno 10. Quando l’alcol è evaporato unite l’acqua 11 e portate a bollore dopodiché spegnete 12.
									

								

															

																		
																															
											
										
																														
																		In un colino versate le ciliegie e raccogliete il succo caldo lasciandolo intiepidire qualche istante 13. Nel frattempo assicuratevi che i savoiardi stiano perfettamente nella cornice estendibile da 25x17cm e adagiata su un piatto (in alternativa andrà bene anche uno stampo rettangolare), quindi modellate una parte dei biscotti affinché non abbiano difficoltà ad entrare 14. Cominciate a bagnare i savoiardi uno alla volta, facendo attenzione a non inzupparli troppo e distribuiteli per tutto il perimetro 15.
									

								

															

																		
																															
											
										
																														
																		Sulla base andate a formare uno strato di crema 16 e cospargete con i duroni spadellati 17. Infine tornate a fare uno strato di savoiardi inzuppandoli nel restante liquido tiepido, stavolta però disponendoli in senso opposto a quello iniziale 18.
									

								

															

																		
																															
											
										
																														
																		Fate una leggera pressione con i palmi delle mani così da compattare bene 19 e per finire rivestite la superficie con ancora un po’ di crema 20. Livellate con la spatola per creare una superficie liscia e lasciate riposare in frigorifero per almeno 2 ore; tenete anche la restante crema in frigo 21.
									

								

															

																		
																															
											
										
																														
																		Sfilate la cornice 22 e passate alla decorazione. Riprendete la crema dal frigo e spremete 6 ciuffi distanziandoli tra loro, per aiutarvi immaginate di dividere il dolce in 6 porzioni 23. Grattugiate con un pelapatate il cioccolato 24
									

								

															

																		
																															
											
										
																														
																		e cospargete la parte senza ciuffi con i riccioli 25. Infine decorate i ciuffi con le ciliegie fresche 26. Ed ecco pronto il vostro buonissimo e scenografico tiramisù foresta nera 27!
									

								

							
					    