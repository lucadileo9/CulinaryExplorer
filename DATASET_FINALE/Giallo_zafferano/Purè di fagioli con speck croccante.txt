Difficoltà: Facile
Tra i contorni è senza dubbio il più cremoso e amato in famiglia: stiamo parlando naturalmente del purè di patate. Un evergreen della cucina casalinga da personalizzare con innumerevoli e stuzzicanti varianti, come il purè di patate dolci oppure quello di spinaci. Ispirati da queste deliziose ricette, abbiamo provato un’altra versione appetitosa: il purè di fagioli. Per questa pietanza abbiamo scelto i cannelli dal gusto delicato e leggero. La cremosità tradizionale è garantita e per dare un tocco di sapore in più abbiamo guarnito la pietanza con striscioline di speck croccante che lo rende irresistibile!


						
						

														INGREDIENTI
							
							                            
                                
    								
    									
    										
    										401
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    401
    					
    					    					    					
    					    Carboidrati
    					    g
    					    39.4
    					
    					    					    					
    					      di cui zuccheri
    					    g
    					    3.6
    					
    					    					    					
    					    Proteine
    					    g
    					    24.9
    					
    					    					    					
    					    Grassi
    					    g
    					    15.9
    					
    					    					    					
    					      di cui saturi
    					    g
    					    3.09
    					
    					    					    					
    					    Fibre
    					    g
    					    13.1
    					
    					    					    					
    					    Colesterolo
    					    mg
    					    23
    					
    					    					    					
    					    Sodio
    					    mg
    					    884
    					
    					    				
    			
                            
													


						
														
							
							

							
								

																	Fagioli cannellini secchi
								
								
								
																	300
									g
																

								

							
								

																	Speck
								
								
								a fette
																	100
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Aneto
								
								
								
																	
									q.b.
																

								

							
														
							
						
														
							
														per condire
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il purè di fagioli per prima cosa mettete in ammollo i fagioli cannellini secchi in acqua fredda per circa 12 ore 1, coprendo la ciotola con pellicola per alimenti. Trascorso il tempo, scolate i cannellini e sciacquateli sotto l'acqua corrente 2. In una pentola aggiungete i fagioli, ricopriteli con acqua fredda 3 e fate cuocere a fuoco medio per circa 2 ore.
									

								

															

																		
																															
											
										
																														
																		Durante la cottura raccomandiamo di schiumare 4, se necessario. Con un mestolo trasferite i fagioli cotti in uno scolapasta 5, eliminate l’acqua di cottura mettendone un po’ da parte 6.
									

								

															

																		
																															
											
										
																														
																		In un tegame aggiungete i 3 cucchiai di olio evo, l’aglio sbucciato 7 e fate rosolare leggermente. Unite i fagioli 8, mescolate con un cucchiaio di legno 9;
									

								

															

																		
																															
											
										
																														
																		regolate di sale 10 e pepe e fate cuocere circa 7 minuti per far insaporire. Eliminate lo spicchio di aglio 11. E trasferite i fagioli cotti nel frullatore 12.
									

								

															

																		
																															
											
										
																														
																		Aggiungete un mestolo di acqua di cottura messa da parte 13 e frullate sino a ottenere un purè soffice e senza grumi 14. Trasferite il purè di fagioli cannellini in piatto 15.
									

								

															

																		
																															
											
										
																														
																		Su di un tagliere tagliate a listarelle le fette di speck 16. In un tegame aggiungete lo speck 17 e fate rosolare a fuoco vivo senza nessun condimento sino a quando risulterà croccante 18.
									

								

															

																		
																															
											
										
																														
																		Condite il purè di fagioli con un giro di olio d’oliva 19, distribuite lo speck croccante 20, decorate con foglie di aneto e servite subito 21.
									

								

							
					    