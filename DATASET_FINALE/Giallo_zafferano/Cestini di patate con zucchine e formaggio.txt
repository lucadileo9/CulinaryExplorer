Difficoltà: Media
Sulla tavola delle cene a buffet tra amici non possono mancare i finger food, ghiotti stuzzichini da gustare in un boccone, veloci e informali, che non richiedono l’uso delle posate! Per questi piccoli sfizi le ricette non si contano: friabili cornetti salati, dorate crocchette, saporite pizzette e polpettine croccanti, ne abbiamo proprio per tutti i gusti. Il lungo elenco prosegue con la ricetta che vi proponiamo qui: i cestini di patate con zucchine e formaggio. Abbiamo trasformato questi versatili tuberi in golosi cestini da farcire con zucchine saltate in padella e strati filanti di scamorza. Belli da vedere e buoni da mangiare, i cestini di patate con zucchine e formaggio finiranno in un baleno!


						
						

														INGREDIENTI
							
							                            
                                
    								
    									
    										
    										80
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    80
    					
    					    					    					
    					    Carboidrati
    					    g
    					    4
    					
    					    					    					
    					      di cui zuccheri
    					    g
    					    0.5
    					
    					    					    					
    					    Proteine
    					    g
    					    3.8
    					
    					    					    					
    					    Grassi
    					    g
    					    5.5
    					
    					    					    					
    					      di cui saturi
    					    g
    					    3.12
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    19
    					
    					    					    					
    					    Sodio
    					    mg
    					    154
    					
    					    				
    			
                            
													


						
														
							
														Ingredienti per 12 cestini
							

							
								

																	Patate
								
								
								
																	300
									g
																

								

							
								

																	Zucchine
								
								
								
																	200
									g
																

								

							
								

																	Scamorza affumicata
								
								
								
																	150
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Origano
								
								
								
																	
									q.b.
																

								

							
														
							
						
														
							
														per imburrare gli stampini
							

							
								

																	Burro
								
								
								fuso
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i cestini di patate con zucchine e formaggio per prima cosa sbucciate le patate 1 e poi tagliatele a fettine sottili 1 mm con una mandolina 2. Trasferitele in una ciotola e conditele con olio di oliva 3,
									

								

															

																		
																															
											
										
																														
																		sale e origano 4. Mescolate per insaporire bene e poi imburrate 12 stampini in alluminio 5, disponete le fettine di patate prima su fondo 6
									

								

															

																		
																															
											
										
																														
																		e poi sui bordi interni 7 in modo da rivestire completamente i pirottini 8. Adagiateli ora su una griglia del forno 9
									

								

															

																		
																															
											
										
																														
																		e cuocete in forno ventilato preriscaldato a 200° per 20 minuti. Intanto tagliate a cubetti la scamorza 10, lavate e spuntate le zucchine, quindi tagliatele a dadini 11. In una padella versate l’olio e aggiungete lo spicchio d’aglio in camicia 12,
									

								

															

																		
																															
											
										
																														
																		lasciate insaporire qualche istante e poi aggiungete le zucchine 13, salate 14 e cuocete per 15 minuti a fuoco moderato. Terminata la cottura eliminate l’aglio 15 e tenete da parte.
									

								

															

																		
																															
											
										
																														
																		Nel frattempo i cestini avranno terminato la cottura, sfornateli 16. Farcite i cestini con qualche cubetto di scamorza 17, poi con le zucchine 18
									

								

															

																		
																															
											
										
																														
																		e terminate con un ultimo strato di scamorza 19.A questo punto ripassate nuovamente in forno per 10 minuti, giusto il tempo di far sciogliere la scamorza. Sformate i cestini di patate 20 lasciateli leggermente intiepidire e poi serviteli in tavola 21.
									

								

							
					    