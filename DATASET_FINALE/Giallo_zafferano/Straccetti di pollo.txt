Difficoltà: Molto facile
Il petto di pollo è un ingrediente molto versatile che ben si presta agli accostamenti più vari e appetitosi! Dopo avervi proposto la versione al forno ricoperta di scamorza, oggi prepariamo una ricetta per cuocere il petto di pollo in padella, ottenendo un risultato ugualmente sfizioso! Gli straccetti di pollo, teneri bocconcini di carne insaporiti con vino bianco e profumati con un trito di prezzemolo fresco. Un secondo piatto facile e veloce da preparare, perfetto per le vostre cene last minute, ottimo anche nella versione col tacchino. Se dopo aver gustato gli straccetti di pollo avete voglia di sperimentare delle versioni più elaborate, provate gli straccetti di pollo alla sorrentina, una sfiziosa rivisitazione degli omonimi gnocchi, oppure i saporiti straccetti di pollo al radicchio!


												
						
						

														INGREDIENTI
							
							                            
                                
    								
    									
    										
    										333
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    333
    					
    					    					    					
    					    Carboidrati
    					    g
    					    6
    					
    					    					    					
    					      di cui zuccheri
    					    g
    					    0.3
    					
    					    					    					
    					    Proteine
    					    g
    					    41.8
    					
    					    					    					
    					    Grassi
    					    g
    					    14
    					
    					    					    					
    					      di cui saturi
    					    g
    					    2.26
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    105
    					
    					    					    					
    					    Sodio
    					    mg
    					    355
    					
    					    				
    			
                            
													


						
							
							

							
								

																	Petto di pollo
								
								
								
																	700
									g
																

								

							
								

																	Olio extravergine d'oliva
								
								
								 
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Vino bianco
								
								
								 
																	100
									g
																

								

							
								

																	Prezzemolo
								
								
								
																	
									q.b.
																

								

							
								

																	Farina 00
								
								
								 
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli straccetti di pollo, iniziate tagliando il petto di pollo a listarelle dello spessore di mezzo centimetro 1; passate gli straccetti ottenuti nella farina 2 fino a coprirli uniformemente 3,
									

								

															

																		
																															
											
										
																														
																		poi rimuovete la farina in eccesso 4 magari setacciando gli straccetti con un colino. Ora scaldate una padella con l’olio extravergine di oliva e lasciate dorare uno spicchio d’aglio sbucciato intero 5 (così sarà più facile rimuoverlo) a fuoco dolce, poi aggiungete gli straccetti di pollo infarinati 6,
									

								

															

																		
																															
											
										
																														
																		aggiustate di sale e pepe 7 e fate rosolare per 3-4 minuti a fiamma vivace 8, mescolando spesso per non far bruciare gli straccetti. Sfumate con il vino bianco 9
									

								

															

																		
																															
											
										
																														
																		e lasciatelo evaporare completamente 10, spolverizzate con il prezzemolo tritato a piacere 11 e spegnete il fuoco. I vostri straccetti di pollo sono pronti per essere serviti 12!
									

								

							
					    