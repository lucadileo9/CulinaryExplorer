Difficoltà: Facile
Se sentendo parlare di montanara stavate già pensando di addentare una pizzella fritta, siete fuori strada! I vermicelli alla montanara sono un primo piatto rustico con un condimento a base di salsiccia, pomodorini e cipolla, insaporito con finocchietto selvatico e Pecorino romano. Una vera e propria esplosione di sapori che riempirà il palato a ogni forchettata, complice l’utilizzo di un formato di pasta lunga che avvolge alla perfezione tutti gli ingredienti. Facili e veloci da preparare anche all’ultimo minuto, i vermicelli alla montanara sono così buoni che vorrete proporli ancora e ancora!


												
						
						

														INGREDIENTI
							
													


						
							
							

							
								

																	Vermicelli
								
								
								
																	400
									g
																

								

							
								

																	Salsiccia
								
								
								
																	300
									g
																

								

							
								

																	Pomodorini ciliegino
								
								
								
																	200
									g
																

								

							
								

																	Cipolle dorate
								
								
								
																	120
									g
																

								

							
								

																	Pecorino romano
								
								
								da grattugiare
																	30
									g
																

								

							
								

																	Finocchietto selvatico
								
								
								
																	1
									rametto
																

								

							
								

																	Vino bianco secco
								
								
								
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i vermicelli alla montanara, per prima cosa mettete sul fuoco una pentola con acqua abbondante da salare a bollore per cuocere la pasta. Lavate e dividete a metà i pomodorini 1, poi mondate la cipolla e tritatela finemente 2. Private la salsiccia del budello e sminuzzatela grossolanamente. Scaldate una padella con un giro d’olio 3.
									

								

															

																		
																																											
											
										
																						
											
										
																						
											
										
																																										
																		Soffriggete la cipolla per 3-4 minuti, poi aggiungete la salsiccia 4. Quando la salsiccia sarà ben rosolata, sfumate con il vino bianco 5 e lasciate evaporare completamente la parte alcolica. Unite i pomodorini 6 e regolate di sale e di pepe.
									

								

															

																		
																																											
											
										
																						
											
										
																						
											
										
																																										
																		Sfogliate il finocchietto direttamente nella padella 7 e cuocete a fuoco vivace per pochi minuti. Nel frattempo cuocete i vermicelli nell’acqua che sarà arrivata a bollore 8. Scolate la pasta al dente e trasferitela nella padella con il condimento 9.
									

								

															

																		
																																											
											
										
																						
											
										
																						
											
										
																																										
																		Amalgamate bene il tutto aggiungendo un mestolo dell’acqua di cottura 10, poi togliete la padella dal fuoco e mantecate con il Pecorino grattugiato 11. Servite i vostri vermicelli alla montanara con pepe nero macinato a piacere 12!
									

								

							
					    