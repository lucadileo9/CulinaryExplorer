Difficoltà: Facile
Lo zafferano è una spezia antica che si ricava dagli stigmi del fiore omonimo. In principio veniva utilizzato per le sue proprietà coloranti ma col tempo è diventato un ingrediente pregiato con cui si possono realizzare ricette indimenticabili… come il risotto allo zafferano! Questo classico primo piatto è tipico della cucina lombarda dove viene spesso abbinato all’ossobuco, ma è amato in tutte le regioni d’Italia: dai grandi e dai piccoli, dai palati più raffinati a quelli più veraci. Il motivo sta nella semplicità della preparazione e nella magia dorata dello zafferano, che impreziosisce i chicchi di riso con il suo aroma e colore inconfondibile. Per un sapore più intenso vi consigliamo di scegliere i pistilli, ma se preferite andrà benissimo anche lo zafferano in polvere. Come ogni risotto che si rispetti, inoltre, sarà fondamentale la fase della mantecatura per ottenere la cremosità ideale, né troppo brodosa né troppo densa. Se avete sempre voluto sapere come si prepara un risotto allo zafferano perfettamente all’onda, quindi, non vi resta che seguire la ricetta!


						
						

														INGREDIENTI
							
													


						
														
							
														Ingredienti 
							

							
								

																	Riso Carnaroli
								
								
								
																	320
									g
																

								

							
								

																	Zafferano in pistilli
								
								
								
																	1
									cucchiaino
																

								

							
								

																	Cipolle dorate
								
								
								
																	½
									
																

								

							
								

																	Vino bianco
								
								
								
																	40
									g
																

								

							
								

																	Brodo vegetale
								
								
								
																	1
									l
																

								

							
								

																	Acqua
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per mantecare
							

							
								

																	Grana Padano DOP
								
								
								freddo di frigo (da grattugiare)
																	80
									g
																

								

							
								

																	Burro
								
								
								freddo di frigo
																	75
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il risotto allo zafferano per prima cosa mettete i pistilli di zafferano in una ciotolina e coprite con l’acqua 1. Lasciate in infusione per almeno 6 ore o anche per tutta la notte, coprendo la ciotolina. Trascorso il tempo di infusione preparate il brodo vegetale e tenetelo in caldo. Mondate e tritate la cipolla molto finemente 2, poi versatela in una padella con un giro d’olio 3.
									

								

															

																		
																																											
											
										
																						
											
										
																						
											
										
																																										
																		Accendete il fuoco al minimo e fatela appassire molto dolcemente per circa 10-15 minuti 4; per aiutarvi potete aggiungere un pizzico di sale o un mestolino di brodo. Quando la cipolla sarà morbida e traslucida versate il riso 5 e tostatelo per un paio di minuti, mescolando continuamente e tenendo il fuoco basso per evitare che si bruci la cipolla 6.
									

								

															

																		
																																											
											
										
																						
											
										
																						
											
										
																																										
																		Sfumate con il vino bianco 7 e lasciate evaporare completamente la parte alcolica, poi iniziate a bagnare il riso con il brodo caldo, un mestolo per volta, avendo cura di aspettare che venga assorbito prima di aggiungere quello successivo 8. Mantenete un bollore leggero e costante 9.
									

								

															

																		
																																											
											
										
																						
											
										
																						
											
										
																																										
																		Quando il riso sarà quasi a cottura potete unire lo zafferano con il suo liquido di infusione (potete conservare i pistilli rimasti attaccati sul fondo e utilizzarli per la decorazione) 10. Mescolate bene e finite di cuocere il riso, regolando di sale se necessario. Una volta terminata la cottura, spegnete il fuoco e mantecate con il burro 11 e il Grana Padano DOP grattugiato 12, entrambi freddi di frigo.
									

								

															

																		
																																											
											
										
																						
											
										
																						
											
										
																																										
																		Aggiungete ancora un pochino di brodo, quanto basta per ottenere la giusta consistenza 13, poi amalgamate il tutto 14, scuotendo il tegame per formare la classica “onda”. Impiattate il vostro risotto allo zafferano e guarnite con i pistilli tenuti da parte 15!
									

								

							
					    