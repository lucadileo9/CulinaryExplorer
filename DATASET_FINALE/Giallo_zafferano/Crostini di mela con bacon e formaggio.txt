Difficoltà: Facile
Chi ha detto che i crostini si realizzano solo con il pane? Noi ad esempio li abbiamo preparati con la polenta e con le patate, stravolgendo con gusto l’idea più tradizionale di questo stuzzichino all’italiana! Qui vi proponiamo un’altra ricetta appetitosa che vi conquisterà per i suoi sapori e soprattutto per la facilità della preparazione: i crostini di mela con bacon e formaggio. La tipica pagnotta a fette è stata sostituita da croccanti e succulente fettine di mela sormontate dal bacon e una fresca crema al formaggio. Per finire abbiamo aggiunto una gradevole nota aromatica con l’erba cipollina. Semplici e veloci, questi crostini diventeranno i protagonisti dei vostri aperitivi con gli amici!


												
						
						

														INGREDIENTI
							
													


						
							
														Ingredienti per 20 pezzi circa
							

							
								

																	Mele Evelina
								
								
								
																	1
									
																

								

							
								

																	Feta
								
								
								
																	100
									g
																

								

							
								

																	Panna fresca liquida
								
								
								
																	50
									g
																

								

							
								

																	Bacon
								
								
								
																	100
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Erba cipollina
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i crostini di mela con bacon e formaggio per prima cosa ponete la feta a tocchetti in un bicchiere alto, versate la panna fresca 1 e frullate tutto con il mixer a immersione per ottenere un composto cremoso, salate e pepate 3 e condite con poco olio di oliva.
									

								

															

																		
																															
											
										
																														
																		Ora scaldate una padella e rosolate qui le fettine di bacon 4, finché non risulteranno ben dorate 5. Tagliate le fettine a pezzetti di 2 cm e tenete da parte 6.
									

								

															

																		
																															
											
										
																														
																		Ora tagliate gli steli di erba cipollina che serviranno per guarnire i crostini 7. Lavate le mele, tagliatele a metà 8, eliminate il torsolo centrale e poi affettatele in modo da ottenere degli spicchi spessi 1 cm 9.
									

								

															

																		
																															
											
										
																														
																		Scaldate un filo di olio di oliva in una padella 10 e cuocete le fettine di mela per qualche minuto da entrambi i lati 11, dovranno rimanere croccanti 12.
									

								

															

																		
																															
											
										
																														
																		Tutto è pronto per comporre gli stuzzichini: prendete una fettina di mela, adagiate sopra del bacon 13, un cucchiaino di crema di feta 14 e per finire aromatizzate con l’erba cipollina. Servite subito i vostri crostini di mela con bacon e formaggio 15.
									

								

							
					    