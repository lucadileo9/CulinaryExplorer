Difficoltà: Media
Siete alla ricerca del dolce da preparare per il pranzo di Natale o per il cenone di Capodanno? Il rotolo red velvet grazie ai suoi colori è perfetto per entrambe le occasioni. Inoltre grazie al suo gusto fresco e delicato siamo sicuri piacerà proprio a tutti! Il rotolo red velvet si ispira a una delle torte americane più famose in tutto il mondo e si veste a festa proprio per un giorno speciale come questo. I colori restano invariati, infatti il rosso della pasta biscotto spicca in mezzo ad una candida crema a base di mascarpone, che ricorderà proprio la neve. Speriamo che passerete delle piacevoli feste e che questa variante del tipico tronchetto possa renderle davvero dolci e speciali! 


						
						

														INGREDIENTI
							
							                            
                                
    								
    									
    										
    										321
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    321
    					
    					    					    					
    					    Carboidrati
    					    g
    					    23.1
    					
    					    					    					
    					      di cui zuccheri
    					    g
    					    19.7
    					
    					    					    					
    					    Proteine
    					    g
    					    8.6
    					
    					    					    					
    					    Grassi
    					    g
    					    21.5
    					
    					    					    					
    					      di cui saturi
    					    g
    					    12.23
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    157
    					
    					    					    					
    					    Sodio
    					    mg
    					    197
    					
    					    				
    			
                            
													


						
														
							
														Ingredienti per la pasta biscotto
							

							
								

																	Uova
								
								
								( circa 4)
																	220
									g
																

								

							
								

																	Zucchero
								
								
								
																	80
									g
																

								

							
								

																	Farina 00
								
								
								
																	35
									g
																

								

							
								

																	Cacao amaro in polvere
								
								
								
																	5
									g
																

								

							
								

																	Coloranti alimentari
								
								
								rosso, in polvere
																	1
									cucchiaino
																

								

							
														
							
						
														
							
														per la crema
							

							
								

																	Formaggio fresco spalmabile
								
								
								
																	350
									g
																

								

							
								

																	Panna fresca liquida
								
								
								
																	150
									g
																

								

							
								

																	Zucchero a velo
								
								
								
																	50
									g
																

								

							
								

																	Baccello di vaniglia
								
								
								
																	½
									
																

								

							
														
							
						
														
							
														per decorare
							

							
								

																	Panna fresca liquida
								
								
								
																	30
									g
																

								

							
								

																	Ribes rosso
								
								
								
																	
									q.b.
																

								

							
								

																	Cioccolato fondente
								
								
								in riccioli
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il rotolo red velvet come prima cosa iniziate dalla pasta biscotto. Versate nella ciotola di una planetaria dotata di frusta lo zucchero e le uova 1. Azionate la macchina e aggiungete anche il colorante in polvere 2; continuate a lavorare fino a che non avrete ottenuto un composto gonfio e spumoso 3. 
									

								

															

																		
																															
											
										
																														
																		Setacciate poi all'interno la farina 4 e il cacao 5; quindi mescolate con una spatola dal basso verso l'alto per non smontare il composto 6. 
									

								

															

																		
																															
											
										
																														
																		Versatelo il composto ottenuto all'interno di una leccarda 37X32 cm, foderata con carta forno 7 e utilizzando una spatola a gomito 8 spargetelo su tutta la superficie 9. 
									

								

															

																		
																															
											
										
																														
																		Cuocete in forno statico preriscaldato a 180° per 10-12 minuti. Una volta cotto estraetelo dal forno e lasciatelo raffreddare 10. Nel frattempo occupatevi di preparare la crema: ponete in una ciotola il formaggio cremoso e la panna 11, aggiungete lo zucchero a velo 12
									

								

															

																		
																															
											
										
																														
																		e i semi della bacca di vaniglia 13. Lavorate il tutto con le fruste elettriche 14 fino ad ottenere una crema spumosa 15. Coprite con pellicola e riponete in frigorifero. 
									

								

															

																		
																															
											
										
																														
																		Quando la pasta biscotto sarà completamente fredda capovolgetela su un piano dove avrete posizionato un foglio di carta forno. Eliminate la carta forno attaccata alla base della pasta biscotto tirandola via molto delicatamente 16. Rifilate poi i bordi con un coltello 17 e ponete la crema al centro, tenendone da parte circa un terzo 18. 
									

								

															

																		
																															
											
										
																														
																		Spargetela su tutta la superficie della pasta biscotto 19, quindi arrotolate, senza stringere troppo, la pasta biscotto su se stessa (20-21).   
									

								

															

																		
																															
											
										
																														
																		Avvolgete il rotolo con la carta forno sottostante 22 e trasferitelo su un vassoio 23, poi riponetelo in frigorifero per 30 minuti. Trascorso questo tempo, riprendete il rotolo e rifilate i bordi tagliando leggermente le estremità 24. 
									

								

															

																		
																															
											
										
																														
																		A questo punto riprendete la crema rimasta, unite la panna per la decorazione 25 e mescolate per ammorbidirla 26. Distribuite la crema ottenuta sul rotolo 27 
									

								

															

																		
																															
											
										
																														
																		spargendola sulla parte superiore e su quella laterale 28. Guarnite con i ribes rossi, i riccioli di cioccolato e gli aghetti di rosmarino 29. Riponete il rotolo red velvet in frigorifero fino al momento di servirlo 30!
									

								

							
					    