Difficoltà: Media
La torta leggera è una torta fredda allo yogurt arricchita dalle mele, con una base super speciale, realizzata con riso soffiato e cioccolato bianco. Una ricetta perfetta per i giorni più caldi, un dolce senza forno semplice, ma allo stesso tempo molto particolare grazie al profumo di cardamomo e all'utilizzo del liquore Calvados, un distillato di sidro ottenuto dalla distillazione proprio delle mele, originario della Francia! Scoprirete le mele in due consistenze: teneri cubetti interposti tra la base croccante e la morbida crema, più uno strato di gelatina, realizzata proprio con il succo! Questa torta è una vera e propria delizia per il palato ed è adatta a tutte le occasioni, correte a prepararla!

Ecco altre torte fredde da provare:


						
						

														INGREDIENTI
							
													


						
														
							
														per la base da 22 cm
							

							
								

																	Riso soffiato
								
								
								
																	50
									g
																

								

							
								

																	Cioccolato bianco
								
								
								
																	100
									g
																

								

							
								

																	Cardamomo
								
								
								verde in polvere
																	3
									g
																

								

							
														
							
						
														
							
														per la crema allo yogurt
							

							
								

																	Yogurt bianco naturale
								
								
								
																	500
									g
																

								

							
								

																	Zucchero
								
								
								
																	50
									g
																

								

							
								

																	Gelatina in fogli
								
								
								
																	20
									g
																

								

							
								

																	Liquore
								
								
								Calvados
																	50
									ml
																

								

							
								

																	Mele Granny Smith
								
								
								pulite, a cubetti
																	250
									g
																

								

							
								

																	Succo di limone
								
								
								
																	50
									ml
																

								

							
														
							
						
														
							
														per la gelatina di mele
							

							
								

																	Succo di mela
								
								
								
																	200
									g
																

								

							
								

																	Liquore
								
								
								Calvados
																	40
									ml
																

								

							
								

																	Gelatina in fogli
								
								
								
																	10
									g
																

								

							
														
							
						
														
							
														per decorare
							

							
								

																	Mele Granny Smith
								
								
								
																	
									q.b.
																

								

							
								

																	Cardamomo
								
								
								verde, in semi
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la torta leggera come prima cosa sistemate i cubetti di mela in una ciotola 1, aggiungete il succo di limone 2 e mescolate. Mettete il tutto sottovuoto al 100% oppure in alternativa coprite con pellicola 3 e riponete in frigorifero a macerare per 2 ore.
									

								

															

																		
																																											
											
										
																						
											
										
																						
											
										
																																										
																		Nel frattempo preparate la base. In una ciotola versate il riso soffiato e aggiungete il cioccolato bianco sciolto 4, ad una temperatura non superiore ai 35°. Unite il cardamomo 5 e mescolate 6.
									

								

															

																		
																																											
											
										
																						
											
										
																						
											
										
																																										
																		Sistemate un anello da 22 cm su una teglia rivestita con carta forno e trasferite all'interno il composto di riso soffiato 7. Livellate bene con una spatola 8 e riponete in frigorifero a rassodare per 30 minuti. Intanto preparate la crema. Come prima cosa mettete a mollo la gelatina in acqua fredda, poi versate in un pentolino i 50 ml di Calvados 9.
									

								

															

																		
																																											
											
										
																						
											
										
																						
											
										
																																										
																		Scaldate il liquore e aggiungete la gelatina scolata 10; mescolate bene per scioglierla, poi aggiungete lo zucchero e aspettate sino a che non sarà completamente sciolto. Versate il composto in una ciotola dove avrete già versato lo yogurt 12.
									

								

															

																		
																																											
											
										
																						
											
										
																						
											
										
																																										
																		Sistemate la ciotola in un'altra bowl con del ghiaccio; mescolate con una frusta 13, sino ad ottenere un composto omogeneo. Il ghiaccio servirà a far gelatificare prima la crema. A questo punto riprendete la base dal frigo e sistemate sopra le mele 14, spargendole in maniera uniforme 15, lasciando un paio di cm liberi dal bordo.
									

								

															

																		
																																											
											
										
																						
											
										
																						
											
										
																																										
																		Versate sopra anche la crema di yogurt 16 e livellatela 17. Riponete in abbatitore o in freezer per mezz'ora a solidifcare. Quando la torta sarà solida potrete preparare la gelatina. Come fatto prima mettetela a bagno in acqua fredda e scioglietela nei 40 ml di liquore caldo 18.
									

								

															

																		
																																											
											
										
																						
											
										
																						
											
										
																																										
																		Mescolate per farla sciogliere, poi aggiungete il succo di mela 19. Mescolate e colate sulla torta 20. Riponete di nuovo in freezer per un'ora, sino a che la gelatina non si sarà solidificata 21.
									

								

															

																		
																																											
											
										
																						
											
										
																						
											
										
																																										
																		A questo punto rimuovete l'anello 22 e decorate con i cubetti di mela e il cardamomo verde 23. Riponete in frigorifero sino al momento di servirla 24.
									

								

							
					    