Difficoltà: Molto facile
Per la ricetta di oggi abbiamo scelto di proporre un abbinamento molto particolare ma nello stesso tempo contemporaneo. I vermicelli al lime e pepe rosa sono un primo piatto vegetariano originale e diverso dal solito, che si realizza in pochissimo tempo. Questo accostamento stuzzicherà le vostre papille gustative… il gusto del lime, che spesso via abbiamo proposto in dolci freschi come una cheesecake, regala una nota fresca e leggera, mentre il pepe rosa con il suo gusto delicato dona un tocco di eleganza e vivacità al piatto con il suo colore brillante. I vermicelli, più spessi degli spaghetti, grazie alla loro consistenza e al loro spessore, sono il formato di pasta perfetto per legare con la cremosità del mascarpone. Se siete in attesa di ospiti improvvisi e avete poco tempo per preparare la cena, questa è la ricetta che state cercando, sbalordirete i vostri ospiti con pochissima fatica!


												
						
						

														INGREDIENTI
							
							                            
                                
    								
    									
    										
    										730
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    730
    					
    					    					    					
    					    Carboidrati
    					    g
    					    67.8
    					
    					    					    					
    					      di cui zuccheri
    					    g
    					    3.9
    					
    					    					    					
    					    Proteine
    					    g
    					    19.9
    					
    					    					    					
    					    Grassi
    					    g
    					    42.1
    					
    					    					    					
    					      di cui saturi
    					    g
    					    24.7
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    92
    					
    					    					    					
    					    Sodio
    					    mg
    					    178
    					
    					    				
    			
                            
													


						
							
							

							
								

																	Vermicelli
								
								
								
																	320
									g
																

								

							
								

																	Mascarpone
								
								
								
																	250
									g
																

								

							
								

																	Lime
								
								
								succo e scorza
																	1
									
																

								

							
								

																	Pepe rosa
								
								
								
																	
									q.b.
																

								

							
								

																	Grana Padano DOP
								
								
								(da grattugiare)
																	60
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i vermicelli al lime e pepe rosa iniziate a cuocere i vermicelli in abbondante acqua bollente, salata a piacere 1. Nel frattempo ponete il mascarpone in una padella antiaderente e, senza accendere il fuoco, salate e pepate 2. Lavate il lime, estraetene il succo e filtratelo 3.
									

								

															

																		
																															
											
										
																														
																		Versate quindi il succo del lime in padella 4 e mescolate con una spatola 5 per incorporarlo al mascarpone. Scolate la pasta al dente, tenendo da parte l’acqua di cottura 6.
									

								

															

																		
																															
											
										
																														
																		Trasferitela direttamente nel tegame con il mascarpone 7, aggiungete un mestolo di acqua di cottura 8 e continuate a mescolare in modo che il mascarpone, con il solo calore dell’acqua, si ammorbidisca e diventi una crema 9.
									

								

															

																		
																															
											
										
																														
																		Aggiungete altro pepe rosa macinato al momento 10 e la scorza del lime grattugiata finemente 11 e terminate di amalgamare il tutto. Impiattate i vostri vermicelli al lime e pepe rosa quindi terminate il piatto con una spolverata di grana grattugiato 12.
									

								

							
					    