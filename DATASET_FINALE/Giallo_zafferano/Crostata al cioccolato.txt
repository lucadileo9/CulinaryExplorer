Difficoltà: Media
Voglia di una merenda golosa? Non abbiamo dubbi che la crostata al cioccolato sia la ricetta perfetta per stuzzicare i palati di grandi e piccini, un classico amatissimo, anche nella sua versione mignon, che qui oggi vi presentiamo in una veste accattivante, complice una decorazione speciale! Una frolla friabile aromatizzata all’arancia è l’abbinamento perfetto per la crema al cioccolato fondente che crea un gioco di consistenze e di aromi al quale è difficile resistere. E per rendere ancora più speciale questo ci siamo lasciati tentare da un effetto scenografico che non passa inosservato, il risultato? Una golosa scacchiera dove quadratini di frolla si alternato a quelli di cioccolato rendendo la crostata al cioccolato il dolce perfetto anche per un’occasione speciale! Siamo certi che avete già l’acquolina, siete pronti a mettere le mani in pasta?


						
						

														INGREDIENTI
							
							                            
                                
    								
    									
    										
    										818
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    818
    					
    					    					    					
    					    Carboidrati
    					    g
    					    96.3
    					
    					    					    					
    					      di cui zuccheri
    					    g
    					    52.3
    					
    					    					    					
    					    Proteine
    					    g
    					    13.6
    					
    					    					    					
    					    Grassi
    					    g
    					    42.1
    					
    					    					    					
    					      di cui saturi
    					    g
    					    23.47
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    297
    					
    					    					    					
    					    Sodio
    					    mg
    					    77
    					
    					    				
    			
                            
													


						
														
							
														Ingredienti per la frolla (per uno stampo da 22 cm di diametro)
							

							
								

																	Burro
								
								
								morbido
																	180
									g
																

								

							
								

																	Farina 00
								
								
								
																	300
									g
																

								

							
								

																	Zucchero
								
								
								 
																	110
									g
																

								

							
								

																	Scorza d'arancia
								
								
								 
																	1
									
																

								

							
								

																	Lievito in polvere per dolci
								
								
								 
																	1
									g
																

								

							
								

																	Tuorli
								
								
								
																	3
									
																

								

							
														
							
						
														
							
														per la crema al cioccolato
							

							
								

																	Uova
								
								
								medie
																	2
									
																

								

							
								

																	Zucchero
								
								
								 
																	100
									g
																

								

							
								

																	Amido di mais (maizena)
								
								
								
																	35
									g
																

								

							
								

																	Latte intero
								
								
								 
																	500
									g
																

								

							
								

																	Cioccolato fondente
								
								
								 
																	100
									g
																

								

							
														
							
						
														
							
														per spennellare
							

							
								

																	Panna fresca liquida
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la crostata al cioccolato iniziate dalla preparazione della pasta frolla: setacciate su una spianatoia la farina 00, formate la classica fontana e al centro versate lo zucchero semolato 1, il lievito chimico per dolci 2, il burro morbido 3; in questo caso abbiamo utilizzato burro morbido perchè si impasta a mano, altrimenti se usate un mixer per realizzare la sabbiatura, dovrete utilizzarlo freddo di frigo.
									

								

															

																		
																															
											
										
																														
																		Unite infine i tuorli 4 e iniziate ad impastare a mano, velocemente raccogliendo tutti gli ingredienti, aromatizzate con la scorza di arancia grattugiata 5, proseguite impastando a mano velocemente per non riscaldare troppo con le mani l’impasto fino ad ottenere un panetto omogeneo 6
									

								

															

																		
																															
											
										
																														
																		avvolgete il panetto di pasta frolla con la pellicola per alimenti 7 e ponetelo a rassodare in frigorifero per 1 ora. Intanto occupatevi della crema: tritate con un coltello il cioccolato fondente 8, poi in un tegame scaldate il latte 9
									

								

															

																		
																															
											
										
																														
																		a parte, in una ciotola, sbattete con una frusta le due uova intere, poi unite lo zucchero semolato 10 continuate a sbattere fino ad ottenere un composto chiaro e per finire unite anche l’amido setacciato 11 mescolando sempre con la frusta fino ad ottenere un composto senza grumi 12
									

								

															

																		
																															
											
										
																														
																		Versate il latte che avete precedentemente scaldato nel composto di uova e amido 13, rimettete tutto nel tegame 14 e fate addensare a fuoco moderato fino ad ottenere una crema densa 15. 
									

								

															

																		
																															
											
										
																														
																		Spegnete il fuoco e aggiungete il cioccolato tritato 16, mescolate fino a completo scioglimento 17. Trasferite la crema in una ciotola e coprite con pellicola a contatto. Lasciate raffreddare a temperatura ambiente e poi in frigo. Ora riprendete il panetto di pasta frolla batteleto con un mattarello se risulta troppo indurito, per renderlo più malleabile 18.
									

								

															

																		
																															
											
										
																														
																		Ponetelo tra due fogli di carta da forno e stendetelo ad uno spessore di 3-4 mm (19-20); rovesciate poi il disco di frolla aiutandovi con la carta da forno su una teglia forata di 22 cm di diametro 21; in questo caso non ci sarà bisogno di imburrarla e infarinarla, cosa che invece servirà per una teglia qualsiasi 
									

								

															

																		
																															
											
										
																														
																		una volta adagiata la frolla eliminate anche il secondo foglio di carta forno 22. Fate aderire la pasta frolla ai bordi e al fondo (per aiutarvi potete arrotolare un pallino di frolla in un pezzetto di pellicola e con questo premere sul fondo e sui bordi). Passate il mattarello sulla teglia per eliminare la pasta in eccesso e pareggiare i bordi 23 e bucherellate il fondo con i rebbi di una forchetta 24.
									

								

															

																		
																															
											
										
																														
																		Farcite la crostata con la crema pasticcera al cioccolato ormai raffreddata 25, livellate con una spatola la superficie per distribuire in modo uniforme la crema. Con il mattarello stendete la frolla avanzata per la decorazione, ritagliate delle strisce in verticale 26 e in orizzontale per ottenere dei quadratini di circa 1,5 cm 27.
									

								

															

																		
																															
											
										
																														
																		Applicate i quadratini sulla superficie aiutandovi con un coltello 28, partendo dal bordo e creando un motivo a scacchiera 29. Una volta terminato spennellate la frolla con la panna fresca liquida (così assumerà un colorito più dorato) e cuocete la crostata al cioccolato in forno statico preriscaldato a 160° per 50 minuti nel ripiano più basso del forno. Una volta terminata la cottura sfornate la crostata, lasciatela intiepidire prima di sformarla e gustarla 30!
									

								

							
					    