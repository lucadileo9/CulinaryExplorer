Difficoltà: Facile
C’era una volta Benevento… una delle 5 città capoluogo di provincia della bella Campania. Una delle città archeologiche più rappresentative della regione grazie alla storia e alla bellezza del borgo che sorge, come in una conca, circondato dalle colline. Il fascino di questa città però viene rinsaldato dal tour enogastronomico, che diciamocelo, diventa a questo punto indispensabile! Siamo stati così incuriositi da una ricetta tipica che è il cardone beneventano. Di norma viene preparato per il pranzo di Natale ma sovente viene poi riproposto per portare in tavola un piatto gustoso e salutare, tipicamente invernale. Infatti il consommé che deriva dalla cottura della gallina con le varie verdure e l’aggiunta delle altre carni e del cardo, il vero ingrediente protagonista che da il nome alla ricetta, fa del cardone beneventano una preparazione sostanziosa e gustosissima!


						
						

														INGREDIENTI
							
							                            
                                
    								
    									
    										
    										283
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    283
    					
    					    					    					
    					    Carboidrati
    					    g
    					    4.8
    					
    					    					    					
    					      di cui zuccheri
    					    g
    					    2.1
    					
    					    					    					
    					    Proteine
    					    g
    					    34.2
    					
    					    					    					
    					    Grassi
    					    g
    					    14.1
    					
    					    					    					
    					      di cui saturi
    					    g
    					    5.79
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    253
    					
    					    					    					
    					    Sodio
    					    mg
    					    166
    					
    					    				
    			
                            
													


						
														
							
							

							
								

																	Brodo di pollo
								
								
								
																	2,5
									l
																

								

							
								

																	Pollo
								
								
								cotto in brodo da sfilacciare
																	400
									g
																

								

							
								

																	Cardi
								
								
								
																	1
									kg
																

								

							
								

																	Uova
								
								
								
																	4
									
																

								

							
								

																	Parmigiano Reggiano DOP
								
								
								grattugiato
																	60
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per le polpettine
							

							
								

																	Vitello
								
								
								tritato
																	250
									g
																

								

							
								

																	Uova
								
								
								
																	1
									
																

								

							
								

																	Pangrattato
								
								
								
																	20
									g
																

								

							
								

																	Parmigiano Reggiano DOP
								
								
								grattugiato
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il cardone beneventano cominciate dalla preparazione del brodo di pollo. Nel frattempo dedicatevi alla pulizia del cardo (varietà gobbo): eliminate le coste più esterne e coriacee 1 conservando quelle interne, che sono tenere. Lavatele accuratamente e da queste eliminate i filamenti con l’aiuto di un pelapatate 2. Tagliate le coste a pezzi 3
									

								

															

																		
																															
											
										
																														
																		ed immergetele in acqua fredda acidulata, quindi dove avrete spremuto un limone, così da non farlo annerire 4. Intanto occupatevi delle polpettine. In un recipiente mescolate insieme la carne trita, il sale ed il pepe, il parmigiano grattugiato ed il pangrattato 5. Poi unite le uova leggermente battute 6
									

								

															

																		
																															
											
										
																														
																		e amalgamate per bene il tutto 7, fino ad ottenere un impasto morbido ma compatto. Formate le polpettine di circa 10 grammi l’una 8 (in questo modo dovreste ottenerne circa 30) e tenetele in frigorifero coperte con pellicola fino a quando il brodo non sarà pronto 9.
									

								

															

																		
																															
											
										
																														
																		Dopo aver scolato il pollo, cuocete le polpettine nel tegame con il brodo di pollo per circa 10 minuti 10, poi unite i cardi ben scolati e cuocete per altri 15-20 minuti 11. Mentre le polpettine e il cardo cuociono nel brodo, sfilacciate con le mani il pollo, riducendolo in striscioline piccole 12.
									

								

															

																		
																															
											
										
																														
																		Unite anche queste nel brodo 13. Infine rompete le uova in un recipiente 14 e mescolate con un pizzico di sale ed il parmigiano grattugiato 15.
									

								

															

																		
																															
											
										
																														
																		Versate il composto nel tegame 16 e cuocete per altri 7-8 minuti mescolando di tanto in tanto 17. A questo punto il cardone beneventano è pronto, non vi resta che servirlo ancora caldissimo 18.
									

								

							
					    