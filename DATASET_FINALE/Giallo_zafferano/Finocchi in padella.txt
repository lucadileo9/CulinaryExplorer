Difficoltà: Molto facile
Aromatici e profumati i finocchi in padella sono il contorno last minute che stavate cercando. Semplici e veloci da preparare, i finocchi mantengono tutto il loro sapore e la loro croccantezza. Ora non avete più scuse, quando rientrate tardi dal lavoro e avete poco tempo per preparare, il contorno light è la vostra soluzione salvacena, perfetto da accompagnare a pietanze sia di carne che di pesce. E se proprio non sapete resistere al richiamo della crosticina dorata, a fine cottura aggiungete del pangrattato e fateli gratinare in forno per pochi minuti, saranno irresistibilmente croccanti!


												
						
						

														INGREDIENTI
							
													


						
							
							

							
								

																	Finocchi
								
								
								(circa 2)
																	800
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Aglio
								
								
								
																	2
									spicchi
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i finocchi in padella, iniziate lavando i finocchi, poi puliteli tagliando la base del torsolo e i gambi 1(questi ultimi potete usarli per aromatizzare una zuppa o un brodo). Dividete a metà ciascun finocchio e poi procedete tagliandoli a spicchi 2. Una volta tagliati i finocchi potete procedere con la cottura: scaldate l’olio di oliva extravergine in una padella con due spicchi di aglio 3.
									

								

															

																		
																																											
											
										
																						
											
										
																						
											
										
																																										
																		Insaporite i rametti di timo 4, poi aggiungete gli spicchi di finocchi 5. Aggiustate di sale 6.
 
									

								

															

																		
																																											
											
										
																						
											
										
																						
											
										
																																										
																		Pepate a piacere 7 e coprite con un coperchio 8. Cuocete per 5 minuti a fuoco medio (se preferite una consistenza finale più morbida potete proseguire alcuni minuti questa fase di cottura). Muovete la padella ogni tanto per muoverli, senza sfaldarli. Trascorsi i 5 minuti togliete il coperchio alzate la fiamma e cuocete per circa 7-8 minuti fino a farli prendere un bel colore 9, muovete sempre la padella per una cottura omogenea. Una volta pronti servite ben caldi.
									

								

							
					    