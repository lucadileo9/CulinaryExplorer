Difficoltà: Facile
L’avocado, con la sua polpa morbida e burrosa e il suo gusto inconfondibile è uno dei frutti esotici più apprezzati in cucina. Anche noi abbiamo ceduto al suo fascino realizzando ricette appetitose fuori dagli schemi come la cremosa finta maionese di avocado o la speziata zuppa di pollo e avocado. L’avocado però si presta anche a piatti semplici e poco elaborati che ne esaltano il suo tipico sapore. Vi invitiamo a provarlo in questa ricetta del pollo con pomodori e avocado. Il petto di pollo viene semplicemente grigliato e accompagnato da una dadolata di pomodori e polpa di avocado. Questa ricetta espressa, genuina, fresca e colorata è l’idea perfetta per pranzi e cene estive last-minute!


						
						

														INGREDIENTI
							
													


						
														
							
							

							
								

																	Petto di pollo
								
								
								
																	550
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	1
									
																

								

							
								

																	Pepe nero
								
								
								
																	1
									cucchiaino
																

								

							
								

																	Lime
								
								
								
																	1
									
																

								

							
								

																	Origano
								
								
								
																	1
									cucchiaino
																

								

							
														
							
						
														
							
														per il contorno
							

							
								

																	Pomodori ramati
								
								
								
																	500
									g
																

								

							
								

																	Avocado
								
								
								
																	200
									g
																

								

							
								

																	Cipolle rosse
								
								
								
																	100
									g
																

								

							
								

																	Sale fino
								
								
								
																	1
									cucchiaino
																

								

							
								

																	Paprika
								
								
								
																	1
									cucchiaino
																

								

							
								

																	Pepe nero
								
								
								
																	1
									cucchiaino
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il pollo con pomodori e avocado per prima cosa tagliate il petto di pollo a fettine 1, battete queste ultime con il batticarne per renderle più sottili 2. Trasferite la carne in una teglia, quindi condite con olio, sale e pepe 3.
									

								

															

																		
																															
											
										
																														
																		Aggiungete anche la scorza di lime 4 e il suo succo 5, infine aromatizzate con l’origano 6. Mescolate bene per insaporire.
									

								

															

																		
																															
											
										
																														
																		Coprite con pellicola per alimenti 7 e tenete da parte fino al momento della cottura. Occupatevi ora dei pomodori: dopo averli lavati e asciugati tagliateli a spicchi e poi riduceteli a dadini 8. Mondate e tritate la cipolla rossa 9.
									

								

															

																		
																															
											
										
																														
																		In una ciotola unite i pomodori e la cipolla 10. Ora dividete a metà l’avocado, incidete la polpa in senso verticale e poi in orizzontale in modo da ricavarne dei cubetti 11. Versate l’avocado in ciotola 12.
									

								

															

																		
																															
											
										
																														
																		Condite con olio 13, paprika 14, sale e pepe. Passate ora alla cottura: scaldate bene una griglia, adagiate i petti di pollo 15 e cuoceteli per 5 minuti.
									

								

															

																		
																															
											
										
																														
																		Poi girateli 16 e proseguite la cottura per altri 5 minuti. Dovranno essere ben grigliati e presentare le tipiche striature in superficie 17. Una volta cotto, servite subito il pollo con la dadolata di pomodori e avocado 18.
									

								

							
					    