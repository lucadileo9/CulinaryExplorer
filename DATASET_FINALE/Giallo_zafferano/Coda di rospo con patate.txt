Difficoltà: Molto facile
Stop a salmoni stopposi e branzini anemici! Se desiderate cucinare il pesce al forno ma il risultato non vi soddisfa mai appieno, la coda di rospo con patate è una ricetta che stupirà sia voi che i vostri ospiti! Partiamo dalla scelta del pesce: la coda di rospo (o rana pescatrice) si distingue per la velocità di preparazione. Non ha lische ma solo un osso centrale e la consistenza soda e compatta delle carni la rende perfetta per la cottura in forno. In questa ricetta, abbiamo ricoperto la coda di rospo con una panure grossolana al profumo di limone, che contribuisce a mantenere morbida la carne del pesce e ne esalta il sapore delicato di mare. Come accompagnare questa delizia dalla panure croccante? Con altre note fragranti come quelle delle patatine fritte: il contorno sfizioso per eccellenza! Il risultato sarà all’altezza delle vostre aspettative, sia per il gusto che per la presentazione!


						
						

														INGREDIENTI
							
							                            
                                
    								
    									
    										
    										770
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    770
    					
    					    					    					
    					    Carboidrati
    					    g
    					    27.3
    					
    					    					    					
    					      di cui zuccheri
    					    g
    					    3.1
    					
    					    					    					
    					    Proteine
    					    g
    					    29
    					
    					    					    					
    					    Grassi
    					    g
    					    60.5
    					
    					    					    					
    					      di cui saturi
    					    g
    					    11.67
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    80
    					
    					    					    					
    					    Sodio
    					    mg
    					    538
    					
    					    				
    			
                            
													


						
														
							
														Ingredienti per la coda di rospo
							

							
								

																	Coda di rospo
								
								
								tranci, già puliti
																	500
									g
																

								

							
								

																	Pane casereccio
								
								
								 
																	80
									g
																

								

							
								

																	Olio extravergine d'oliva
								
								
								 
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Scorza di limone
								
								
								 
																	1
									
																

								

							
														
							
						
														
							
														Per le patatine fritte
							

							
								

																	Patate
								
								
								
																	300
									g
																

								

							
								

																	Olio di semi di arachide
								
								
								
																	1
									l
																

								

							
														
							
						
														
							
														per la teglia
							

							
								

																	Olio extravergine d'oliva
								
								
								 
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la coda di rospo con patate, per prima cosa preparate la panure: tagliate il pane fresco a cubetti 1 e mettetelo in un mixer. Aggiungete l’olio extravergine di oliva 2, sale, pepe 3,
									

								

															

																		
																															
											
										
																														
																		le foglioline di timo 4 e la scorza grattugiata del limone 5 e azionate il mixer a più riprese in modo da ottenere una consistenza grossolana 6.
									

								

															

																		
																															
											
										
																														
																		Ora prendete i tranci di coda di rospo già puliti ed eliminate l’osso centrale 7. Ungete una teglia con l’olio d’oliva, adagiate i tranci di coda di rospo all’interno della teglia 8 e ricopriteli con la panure 9. Infornate il pesce in forno statico preriscaldato a 180° per 15 minuti o fino a quando la crosticina non risulterà bella dorata.
									

								

															

																		
																															
											
										
																														
																		Nel frattempo potete passare alla preparazione delle patate: lavate le patate per togliere residui di terra e asciugatele bene. Senza togliere la buccia, tagliatele a fettine di un paio di millimetri di spessore usando una mandolina 10; sovrapponete le fettine di patate e tagliatele a bastonicini piuttosto sottili 11. Riscaldate l’olio di semi di arachidi in un pentolino fino a una temperatura di 130°-140° (da misurare con un termometro da cucina), poi immergete poche patate per volta 12 e friggetele per circa 5 minuti.
									

								

															

																		
																															
											
										
																														
																		Quando le patatine avranno assunto un colore dorato, scolatele con una schiumarola e trasferitele su un piatto foderato con carta assorbente per eliminare l’olio in eccesso 13. Trascorso il tempo di cottura della coda di rospo, rimuovete la teglia dal forno 14 e impiattate il pesce insieme alle patatine appena fritte: la vostra coda di rospo con patate è pronta per essere gustata 15!
									

								

							
					    