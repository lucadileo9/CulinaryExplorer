Difficoltà: Facile
Fragranti ciambelline da gustare in purezza o intinte in un vino liquoroso: comunque preferirete gustarli, i biscotti al vino vi sorprenderanno per la loro semplicità e dolcezza. Sono realizzati solo con farina, olio, vino e zucchero: sono aromatici grazie alla presenza dell'anice, sono fragranti grazie all'impasto a base di olio e vino bianco. Uno tira l'altro a qualsiasi ora del giorno... e della sera! Sono perfetti, come i tozzetti o cantucci, anche per concludere una cena in compagnia, al momento dell'ammazzacaffè. Delicati e profumati, i biscotti al vino evocano storie contadine e tavole imbandite, vita di un tempo che potrete ricreare con una teglia di profumatissime ciambelline!
Scoprite anche i nostri biscotti al limone!


						
						

														INGREDIENTI
							
							                            
                                
    								
    									
    										
    										97
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    97
    					
    					    					    					
    					    Carboidrati
    					    g
    					    15.6
    					
    					    					    					
    					      di cui zuccheri
    					    g
    					    5.3
    					
    					    					    					
    					    Proteine
    					    g
    					    1.5
    					
    					    					    					
    					    Grassi
    					    g
    					    2.8
    					
    					    					    					
    					      di cui saturi
    					    g
    					    0.39
    					
    					    					    					
    					    Fibre
    					    g
    					    0.3
    					
    					    					    					    					
    					    Sodio
    					    mg
    					    32
    					
    					    				
    			
                            
													


						
														
							
														Ingredienti per circa 40 biscotti
							

							
								

																	Vino bianco
								
								
								
																	135
									g
																

								

							
								

																	Farina 00
								
								
								
																	500
									g
																

								

							
								

																	Olio di semi
								
								
								
																	125
									g
																

								

							
								

																	Zucchero
								
								
								
																	150
									g
																

								

							
								

																	Semi di anice
								
								
								
																	½
									cucchiaio
																

								

							
								

																	Lievito in polvere per dolci
								
								
								
																	8
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per decorare
							

							
								

																	Zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti al vino, iniziate ponendo i semi di anice nel vino bianco, mescolate 1 e tenete da parte. In una ciotola versate la farina setacciata con il lievito 2, un pizzico di sale e lo zucchero 3.
									

								

															

																		
																															
											
										
																														
																		Mescolate a mano e poi create una conca, dove potrete versare l'olio 4 e il vino con i semini di anice 5. Impastate a mano 6
									

								

															

																		
																															
											
										
																														
																		e una volta che avrete raccolto tutti gli ingredienti, spostatevi su un piano di lavoro. Compattate bene l'impasto 7 e poi staccate un pezzetto alla volta, di circa 28 g 8, scaldatelo lavorandolo tra i palmi delle mani poi create un filoncino lungo circa 20 cm 9.
									

								

															

																		
																															
											
										
																														
																		Arrotolatelo facendo congiungere le estremità, fatele aderire bene 10. Ora potete tuffare la ciambellina nello zucchero 11, solo da una parte 12. Proseguite allo stesso modo per tutti gli altri, otterrete circa 40 biscotti.
									

								

															

																		
																															
											
										
																														
																		Sistemate man a mano le ciambelline su un foglio foderato con carta forno con la parte zuccherata rivolta verso l'alto 13. Cuocete in forno statico preriscaldato a 180° per circa 25 minuti. Quindi sfornate i vostri biscotti al vino 14, fateli raffreddare prima di servirli 15.
									

								

							
					    