Difficoltà: Media
Con i primi freddi arrivano sulle nostre tavole anche i frutti invernali, la melagrana è uno di questi e, con i suoi chicchi aciduli dal color amaranto e la sua fama di simbolo porta fortuna, può riservare tante sorprese golose, come la nostra monoporzione di semifreddo con Pavesini. Piccoli lingotti di meringa avvolti da una salsa alla melagrana e note croccanti di mandorle e nocciole tostate, solo a descriverlo si ha l'acquolina in bocca! Lasciatevi tentare da questi dessert mono porzione che non solo arricchiranno i vostri menu di dolcezza, ma saranno anche di buon auspicio!


						
						

														INGREDIENTI
							
							                            
                                
    								
    									
    										
    										244
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    244
    					
    					    					    					
    					    Carboidrati
    					    g
    					    31.7
    					
    					    					    					
    					      di cui zuccheri
    					    g
    					    22.7
    					
    					    					    					
    					    Proteine
    					    g
    					    5.3
    					
    					    					    					
    					    Grassi
    					    g
    					    10.7
    					
    					    					    					
    					      di cui saturi
    					    g
    					    2.9
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    17
    					
    					    					    					
    					    Sodio
    					    mg
    					    125
    					
    					    				
    			
                            
													


						
														
							
							

							
								

																	Pavesini
								
								
								
																	27
									
																

								

							
								

																	Menta
								
								
								
																	
									q.b.
																

								

							
								

																	Granella di nocciole
								
								
								
																	
									q.b.
																

								

							
								

																	Mandorle in scaglie
								
								
								
																	
									q.b.
																

								

							
														
							
						
														
							
														Ingredienti per la meringa
							

							
								

																	Zucchero
								
								
								
																	90
									g
																

								

							
								

																	Albumi
								
								
								
																	45
									g
																

								

							
								

																	Acqua
								
								
								
																	10
									g
																

								

							
								

																	Nocciole intere spellate
								
								
								
																	20
									g
																

								

							
								

																	Mandorle pelate
								
								
								
																	20
									g
																

								

							
								

																	Panna fresca liquida
								
								
								
																	110
									g
																

								

							
														
							
						
														
							
														per la salsa alla melagrana
							

							
								

																	Melagrana
								
								
								intera
																	200
									g
																

								

							
								

																	Succo di limone
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la monoporzione di semifreddo con Pavesini iniziate a sgranare la melagrana, ricavando circa 160 g di chicchi 1. Versate i chicchi in un pentolino 2 con il succo di limone 3 e cuocete per circa 10 minuti  a fiamma moderata.
									

								

															

																		
																																											
											
										
																						
											
										
																						
											
										
																																										
																		Frullate con un mixer a immersione 4, poi passate al setaccio 5 per eliminare i semini 6.
									

								

															

																		
																																											
											
										
																						
											
										
																						
											
										
																																										
																		Ora prendete uno stampo in silicone per 9 semifreddi da 3 x 8 cm alti circa 3 cm. Distribuite la salsa di melagrana negli stampini in parti uguali 7. Trasferite in freezer per farlo rassodare, giusto il tempo di preparare la meringa. Ponete lo zucchero in un pentolino, versate l’acqua 8 e scaldate a fuoco medio-basso per formare lo sciroppo 9, immergete un termometro per assicurarvi che lo sciroppo raggiunga la giusta temperatura.
									

								

															

																		
																																											
											
										
																						
											
										
																						
											
										
																																										
																		Quando lo sciroppo raggiunge 115° versate gli albumi in una ciotola 10 e montateli con delle fruste elettriche 11. Quando lo sciroppo arriva a 121° versatelo a filo nei albumi 12, montate a velocità bassa cosi non si perde lo sciroppo nelle pareti della ciotola.
									

								

															

																		
																																											
											
										
																						
											
										
																						
											
										
																																										
																		Continuate a lavorare fino al completo raffreddamento. La meringa dovrà risultare densa, lucida e liscia 13. Tritate le nocciole e le mandorle 14 e incorporatele alla meringa 15.
									

								

															

																		
																																											
											
										
																						
											
										
																						
											
										
																																										
																		Ora versate la panna in una ciotola 16 e montatela a neve con le fruste elettriche 17.  Incorporate la panna alla meringa 18 poco per volta. 
									

								

															

																		
																																											
											
										
																						
											
										
																						
											
										
																																										
																		Con una spatola mescolate delicatamente 19.Trasferite il composto in un sac-à-poche senza bocchetta 20. Prendete lo stampo da freezer dividete l’impasto in 9 parti uguali 21. 
									

								

															

																		
																																											
											
										
																						
											
										
																						
											
										
																																										
																		Con una spatola livellate bene. Ora adagiate sopra a ogni stampo un Pavesino 22. Trasferite in freezer per almeno 4-6 ore 23. Trascorso il tempo di rassodamento, sformate i semifreddi 24.
									

								

															

																		
																																											
											
										
																						
											
										
																						
											
										
																																										
																		Al lato di ogni semifreddo fate aderire un Pavesino 25, premendo leggermente. Decorate con granella di mandorle e nocciole 26, chicchi di melagrana e qualche foglia di menta. Aspettate 10 -15 minuti prima di servire la monoporzione di semifreddo con Pavesini 27.
									

								

							
					    