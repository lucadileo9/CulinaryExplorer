Difficoltà: Facile
Voglia di uno stuzzichino prima dell'attività fisica? La frutta secca è ideale, ancora meglio se tuffata in un impasto saporito e nutriente a base di Grana Padano DOP. Stiamo parlando dei cantucci al Grana Padano e frutta secca, deliziosi e croccanti biscottini salati per arricchire il cestino del pane o per una merenda da campioni! Prima di un allenamento o subito dopo, vi daranno l'energia giusta. Ma sono perfetti anche per arricchire un buffet, da servire come stuzzichino per una cena o un pranzo tra amici o da preparare e portare in ufficio come snack. Qualunque sia l'occasione, prepare i cantucci al Grana Padano e frutta secca è sempre una buona idea!


												
						
						

														INGREDIENTI
							
													


						
							
														Ingredienti per circa 24 cantucci
							

							
								

																	Grana Padano DOP
								
								
								Riserva Oltre 20 mesi
																	60
									g
																

								

							
								

																	Albumi
								
								
								(di circa 3 uova medie) a temperatura ambiente
																	90
									g
																

								

							
								

																	Farina 0
								
								
								
																	200
									g
																

								

							
								

																	Mandorle
								
								
								grezze
																	20
									g
																

								

							
								

																	Pistacchi
								
								
								
																	20
									g
																

								

							
								

																	Olio extravergine d'oliva
								
								
								
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cantucci al Grana Padano con frutta secca, iniziate versando in ciotola farina, Grana Padano DOP grattugiato 1, olio 2 e albumi 3.
									

								

															

																		
																															
											
										
																														
																		Amalgamate bene con le mani 4 e impastate fino ad ottenere un impasto omogeneo. Unite la frutta secca, le mandorle 5 e i pistacchi 6.
									

								

															

																		
																															
											
										
																														
																		Mescolate prima in ciotola 7, poi trasferite tutto su un piano di lavoro e date la forma di un filoncino largo circa 4 cm 8. Appiattite leggermente il filoncino 9
									

								

															

																		
																															
											
										
																														
																		e posizionatelo su una placca rivestita con carta da forno 10. Cuocete in forno statico preriscaldato a 180° per circa 15 minuti. Sfornate 11 e tagliate a fettine di circa 0,5 cm il filoncino per creare i cantucci 12. Con queste dosi ne otterrete circa 24.
									

								

															

																		
																															
											
										
																														
																		Riposizionate sulla placca foderata con carta forno i biscotti 13 e cuocete in forno statico preriscaldato questa volta a 170° per circa 25 minuti, fino a quando saranno ben dorati 14. Poi sfornate i vostri cantucci al Grana Padano con frutta secca e fateli raffreddare, quindi gustateli 15.
									

								

							
					    