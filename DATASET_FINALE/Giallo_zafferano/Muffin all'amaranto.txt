Difficoltà: Molto facile
I muffin all'amaranto sono un'alternativa ai classici muffin con gocce di cioccolato. Questi deliziosi dolcetti vengono realizzati con tre tipi di farina, tra cui la farina integrale e quella di amaranto, che hanno un sapore più forte rispetto a quella bianca. L'amaranto che viene tostato fino a farlo scoppiettare come avviene con i pop corn, ha un sapore dolciastro che ricorda quasi quello delle nocciole. Tutto ciò porta a ricordare i sapori di un tempo, che vengono esaltati dall'aggiunta dello zucchero di canna e dalla scorza di arancia. Al giorno d'oggi l'amaranto è uno pseudo-cereale quasi dimenticato, mentre in passato era diffusissimo. Veniva addirittura venerato, così come la quinoa, in quanto le popolazioni che ne facevano uso gli attribuivano origini e poteri magici. Nella mitologia greca, inoltre, si narrava che le Dee amassero essere festeggiate dagli umani con ghirlande di amaranto, per ottenere così la loro protezione e benevolenza. Questo cereale si presenta sotto forma di piccoli semi, simili al cous cous ma di un colore più scuro che caratterizzerà proprio la nuance dei vostri muffin. Servite i vostri muffin tiepidi per esaltarne al meglio tutti i sapori, magari accompagnati da una tazza di tè caldo!


						
						

														INGREDIENTI
							
													


						
														
							
														Ingredienti per 12 muffin
							

							
								

																	Amaranto
								
								
								
																	25
									g
																

								

							
								

																	Farina di amaranto
								
								
								
																	100
									g
																

								

							
								

																	Farina integrale
								
								
								
																	100
									g
																

								

							
								

																	Farina 00
								
								
								
																	100
									g
																

								

							
								

																	Zucchero di canna
								
								
								
																	150
									g
																

								

							
								

																	Latte di riso
								
								
								
																	180
									g
																

								

							
								

																	Olio extravergine d'oliva
								
								
								
																	80
									g
																

								

							
								

																	Gocce di cioccolato
								
								
								
																	60
									g
																

								

							
								

																	Uova
								
								
								
																	1
									
																

								

							
								

																	Tuorli
								
								
								
																	1
									
																

								

							
								

																	Lievito in polvere per dolci
								
								
								
																	9
									g
																

								

							
								

																	Scorza d'arancia
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per decorare
							

							
								

																	Gocce di cioccolato
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i muffin all'amaranto iniziate versando proprio l'amaranto in una padella antiaderente per farlo tostare 1. A questo punto l'amaranto inizierà a scoppiettare come i pop corn, quindi mettete il coperchio 2 e lasciatelo sul fuoco per circa 3-4 minuti, a fuoco dolce, e lasciatelo raffreddare 3.
									

								

															

																		
																															
											
										
																														
																		Mescolate la farina di amaranto insieme a quella 00 e al lievito, quindi setacciateli in una ciotola capiente 4, aggiungete quindi anche la farina integrale 5, lo zucchero di canna 6 e il sale.
									

								

															

																		
																															
											
										
																														
																		A parte, in un'altra ciotolina sbattete le uova con una frusta e unitevi il latte di riso 7 e l'olio 8. Quindi versate questo composto nella ciotola con le farine 9.
									

								

															

																		
																															
											
										
																														
																		Mescolate bene con una spatolina e aggiungete le gocce di cioccolato 10. Unite anche la scorza dell'arancia grattugiata 11 e l'amaranto tostato precedentemente e ormai freddo, tenendone da parte circa 5 grammi che userete per decorare i vostri muffin 12.
									

								

															

																		
																															
											
										
																														
																		Versate l'impasto in un sac-a-poche e utilizzatelo per riempire i pirottini, fiacendo attenzione a non superare i 3/4 dello stampo 13. Spargete la superficie con le gocce di cioccolato e l'amaranto tostato 14 e infornate a 180° C per 20 minuti in forno statico (se usate il forno ventilato infornate a 160° per 15 minuti) 15. Lasciate intiepidire e servite i vostri muffin all'amaranto.
									

								

							
					    