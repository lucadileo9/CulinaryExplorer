Difficoltà: Facile
I lamingtons australiani sono dolcetti deliziosi e molto semplici da preparare e devono il loro nome a Lord Lamington, governatore del Queensland dal 1896 al 1901. Sono cubotti con una consistenza simile al pan di spagna farciti con la marmellata e ricoperti di cioccolato fondente e scagliette di cocco. Si possono trovare in diverse varianti, farciti con la crema oppure senza lo strato interno ma semplicemente glassati con cioccolato e poi coperti con scaglie di cocco. I lamingtons sono un'ottima idea per un dolce sfizioso, magari da consumare "a più puntate" perché si conservano molto bene per diversi giorni.


						
						

														INGREDIENTI
							
							                            
                                
    								
    									
    										
    										230
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    230
    					
    					    					    					
    					    Carboidrati
    					    g
    					    20.4
    					
    					    					    					
    					      di cui zuccheri
    					    g
    					    16.1
    					
    					    					    					
    					    Proteine
    					    g
    					    3.3
    					
    					    					    					
    					    Grassi
    					    g
    					    15
    					
    					    					    					
    					      di cui saturi
    					    g
    					    10.13
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    42
    					
    					    					    					
    					    Sodio
    					    mg
    					    19
    					
    					    				
    			
                            
													


						
														
							
														Ingredienti per una teglia rettangolare da 30,5x22,5 cm
							

							
								

																	Burro
								
								
								
																	100
									g
																

								

							
								

																	Farina 00
								
								
								
																	200
									g
																

								

							
								

																	Uova
								
								
								medie 
																	5
									
																

								

							
								

																	Baccello di vaniglia
								
								
								
																	1
									
																

								

							
								

																	Zucchero
								
								
								
																	130
									g
																

								

							
								

																	Lievito in polvere per dolci
								
								
								(1 bustina)
																	16
									g
																

								

							
														
							
						
														
							
														per la farcitura
							

							
								

																	Marmellata
								
								
								di mirtilli rossi 
																	170
									g
																

								

							
														
							
						
														
							
														per la copertura
							

							
								

																	Cocco rapè
								
								
								
																	300
									g
																

								

							
								

																	Cioccolato fondente
								
								
								
																	500
									g
																

								

							
								

																	Panna fresca liquida
								
								
								
																	300
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i lamingtons austrialiani, per prima cosa fondete il burro a fuoco dolce e una volta pronto lasciatelo intiepidire. Poi preparate l’impasto: sbattete le uova con lo zucchero nella planetaria dotata di fruste per almeno 10 minuti a velocità media 1 (se non avete la planetaria potete utilizzare uno sbattitore elettrico), poi aggiungete il burro fuso e intiepidito 2 e continuate a sbattere fino a ottenere un composto molto spumoso e chiaro 3
									

								

															

																		
																															
											
										
																														
																		In una terrina capiente setacciate la farina con il lievito 4, incidete con un coltellino una bacca di vaniglia 5  e prelevatene i semini; unite la farina setacciata con il lievito e i semi della bacca di vaniglia 5 al composto e mescolate delicatamente con una spatola o una frusta 6
									

								

															

																		
																															
											
										
																														
																		Imburrate e infarinate uno stampo rettangolare da 30,5x22,5 cm e versate l’impasto 7. Infornate in forno preriscaldato a 180° per 30 minuti (160° per 20 minuti se si tratta di forno ventilato). Una volta pronto, potrete sfornare la base e lasciarla intiepidire nello stampo una decina di minuti e poi sformarla per lasciarla raffreddare completamente: ci vorranno circa un paio di ore 8. Nel frattempo, scaldate la panna in un pentolino. Poi tritate grossolanamente il cioccolato fondente 9
									

								

															

																		
																															
											
										
																														
																		e mettetelo a fondere a bagnomaria 10; quando sarà sciolto aggiungete la panna calda a filo 11, mescolate e tenete da parte in caldo il cioccolato fuso perché non si rapprenda 12
									

								

															

																		
																															
											
										
																														
																		Tagliate la base in quadrati di 4x4 cm 13, tagliate orizzontalmente ciascun quadrato 14 ottenendo così 35 pezzetti. Farcite la base con della marmellata di mirtilli rossi. Ricoprite quindi con l’altra metà del quadratino 15
									

								

															

																		
																															
											
										
																														
																		Versate la farina di cocco in una terrina. Prendete un quadrato per volta, tuffatelo nel cioccolato fuso 16 in modo che sia ben ricoperto e fate colare il cioccolato in eccesso. Passatelo nel cocco per bene in modo che si copra del tutto17 ed eliminate la copertura in eccesso. Procedete allo stesso modo fino ad esaurire i lamingtons, lasciateli riposare in un luogo fresco su una gratella per dolci (oppure su un vassoio foderato con carta da forno) in modo che il cioccolato e la copertura al cocco si rapprendano 18. I vostri lamingtons sono pronti per essere serviti e gustati!
									

								

							
					    