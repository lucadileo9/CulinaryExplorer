Difficoltà: Molto facile
Avete mai provato a realizzare una crema con fave e scarola? Il gusto dolce delle fave si sposa perfettamente con il sapore deciso e un po’ amarognolo della scarola per creare un connubio di sapori equilibrato. Il risultato è una pietanza sana e genuina da accompagnare con crostoni di pane tostato in forno con un filo di olio di oliva. Per dare una nota saporita alla pietanza guarnite il piatto con fette di pancetta croccante saltata in padella. Approfittate della stagione primaverile per realizzare tante altre ricette invitanti con le fave fresche!


						
						

														INGREDIENTI
							
							                            
                                
    								
    									
    										
    										476
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    476
    					
    					    					    					
    					    Carboidrati
    					    g
    					    58
    					
    					    					    					
    					      di cui zuccheri
    					    g
    					    6.8
    					
    					    					    					
    					    Proteine
    					    g
    					    35.1
    					
    					    					    					
    					    Grassi
    					    g
    					    11.6
    					
    					    					    					
    					      di cui saturi
    					    g
    					    2.43
    					
    					    					    					
    					    Fibre
    					    g
    					    29.1
    					
    					    					    					
    					    Colesterolo
    					    mg
    					    10
    					
    					    					    					
    					    Sodio
    					    mg
    					    1568
    					
    					    				
    			
                            
													


						
														
							
							

							
								

																	Fave
								
								
								col baccello
																	4
									kg
																

								

							
								

																	Scarola (indivia)
								
								
								
																	500
									g
																

								

							
								

																	Pancetta affumicata
								
								
								
																	4
									fette
																

								

							
								

																	Cipolle bianche
								
								
								
																	1
									
																

								

							
								

																	Brodo vegetale
								
								
								
																	500
									ml
																

								

							
								

																	Olio extravergine d'oliva
								
								
								
																	30
									ml
																

								

							
								

																	Sale fino
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
														
							
						
														
							
														per accompagnare
							

							
								

																	Pane casereccio
								
								
								
																	4
									fette
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la crema di fave con scarola e crostoni iniziate dalla pulizia delle fave fresche: aprite i baccelli e sgranateli, poi eliminate la pellicola esterna dei semi e raccoglieteli in una ciotola 1; in tutto dovrete ottenere circa 500 g di fave pulite. Lavate sotto l’acqua fresca corrente la scarola 2 e tagliatela a strisce 3.
									

								

															

																		
																															
											
										
																														
																		Sbucciate la cipolla ed affettatela finemente 4. Scaldate un filo di olio di oliva in una padella ampia, poi versate la cipolla affettata 5 e fatela appassire a fuoco dolce per 5 minuti, mescolando di tanto in tanto per non farla bruciare. Poi unite le fave sgusciate 6,
									

								

															

																		
																															
											
										
																														
																		la scarola 7, salate 8 pepate e aromatizzate con le foglie di menta 9
									

								

															

																		
																															
											
										
																														
																		cuocete qualche minuto con il coperchio 10 per far ammorbidire la scarola. Versate il brodo vegetale 11 e proseguite la cottura con il coperchio per 15 minuti o fino a quando le verdure non saranno morbide. A cottura ultimata 12
									

								

															

																		
																															
											
										
																														
																		trasferite le verdure in una contenitore alto e stretto 13 e frullatele con il mixer ad immersione 14 finché non otterrete una crema densa 15 che terrete in caldo.
									

								

															

																		
																															
											
										
																														
																		A parte affettate la pagnotta 16, trasferite le fette di pane su una leccarda una rivestita con carta da forno, salate e irroratele con un filo di olio 17 poi tostate le fette di pane in forno preriscaldato con grill per 3-4 minuti su entrambi i lati finché non saranno dorate 18.
									

								

															

																		
																															
											
										
																														
																		Intanto scaldate una padella e cuocete le fette di pancetta su entrambi i lati 19 a fuoco vivace per un minuto o il tempo necessario per renderle croccanti 20, non è necessario aggiungere il condimento in cottura perché la pancetta rilascerà il suo grasso. Trasferite la crema in un piatto di portata, guarnitela con la pancetta croccante e accompagnatela con le fette di pane tostato. La vostra gustosa crema di fave con scarola e crostoni è pronta, gustatela subito 21!
									

								

							
					    