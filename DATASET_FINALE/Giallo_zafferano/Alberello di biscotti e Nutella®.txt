Difficoltà: Media
Cucinare è un piacere e una soddisfazione, in certi casi può essere anche molto divertente soprattutto quando si parla di biscotti, come nel caso dell'alberello di biscotti e Nutella®! Una golosa preparazione di dolcissime stelle che compongono un perfetto centrotavola per le feste. Una ricetta semplice ma d'effetto: alberello di biscotti e Nutella®. Tante stelline di scioglievole e delicata pasta frolla alle mandorle, con un tocco di zenzero, vengono rese ancora più magiche e speciali da strati di Nutella®; una sopra l'altra dalla più grande alla più piccola. Tante dolci meringhette bianche ricorderanno la neve che si posa sugli abeti nel periodo natalizio: una vera gioia per occhi e palato!


						
						

														INGREDIENTI
							
													


						
														
							
														Ingredienti per 11 biscotti
							

							
								

																	Nutella®
								
								
								
																	120
									g
																

								

							
								

																	Farina 00
								
								
								
																	275
									g
																

								

							
								

																	Farina di mandorle
								
								
								
																	60
									g
																

								

							
								

																	Zenzero in polvere
								
								
								
																	¼
									cucchiaino
																

								

							
								

																	Zucchero
								
								
								
																	125
									g
																

								

							
								

																	Burro
								
								
								freddo di frigo
																	150
									g
																

								

							
								

																	Uova
								
								
								
																	1
									
																

								

							
														
							
						
														
							
														per guarnire
							

							
								

																	Zucchero a velo
								
								
								
																	
									q.b.
																

								

							
								

																	Meringhe
								
								
								
																	56
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’alberello di biscotti e Nutella® per prima cosa preparate la pasta frolla alle mandorle: in una ciotola versate la farina 00 e la farina di mandorle 1, aromatizzate con lo zenzero in polvere 2, aggiungete anche lo zucchero 3
									

								

															

																		
																															
											
										
																														
																		e il burro freddo a pezzetti 4. Con la punta delle dita impastate velocemente il composto affinché diventi sabbioso. A questo punto aggiungete l’uovo intero 5, mescolate per incorporarlo, quindi rovesciate l’impasto su una spianatoia 6
									

								

															

																		
																															
											
										
																														
																		e continuate a lavorarlo fino a ottenere un panetto compatto e liscio 7. Avvolgete il panetto con la pellicola trasparente 8 e ponete in frigorifero a rassodare per 30-50 minuti in frigorifero. Trascorso il tempo di risposo, riprendete il panetto di pasta frolla e stendetelo ad uno spessore di circa 5 mm con il mattarello sulla spianatoia leggermente infarinata 9.
									

								

															

																		
																															
											
										
																														
																		Una volta steso, ricavate delle stelline usando 11 stampini diversi in ordine crescente di dimensione (10-11). Adagiate le stelline su una leccarda rivestita con carta forno 12 e cuocete in forno statico preriscaldato a 170° per 30-35 minuti.
									

								

															

																		
																															
											
										
																														
																		A cottura ultimata sfornate le stelline e lasciatele raffreddare 13. Dedicatevi infine alla realizzazione dell’alberello: prendete la stella più grande e con l’aiuto di un sac-à-poche con bocchetta liscia da 3 mm, applicate un piccolissimo puntino di Nutella® su ciascuna delle 5 punte 14. Adagiate una piccola meringa su ciascuna punta 15.
									

								

															

																		
																															
											
										
																														
																		Spremete una piccola dose di Nutella® anche al centro 16, e adagiate sopra il secondo biscotto sfalzandolo in modo che le punte non coincidano altrimenti si coprirà la decorazione sottostante 17. Proseguite impilando man mano delle stelline di dimensione più piccola fino ad arrivare in cima. Una volta posizionata la penultima stella, spolverizzate l'albero con lo zucchero a velo 18. 
									

								

															

																		
																															
											
										
																														
																		Guarnite l’ultima stellina, la più piccola, con Nutella® 19 e ponete al centro una piccola meringa. Per finire adagiate la stellina in cima 20. L’alberello di biscotti e Nutella® è pronto, la festa può iniziare 21!
									

								

							
					    