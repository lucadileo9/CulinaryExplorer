Difficoltà: Molto facile
Il banana split, dessert a base di frutta e gelato, è uno dei dolci americani più diffusi e conosciuti al mondo e ne esistono moltissime varianti. Il banana split è composto da una banana tagliata longitudinalmente (da qui la parola inglese "split" che significa spaccatura) e coperta con tre palline di gelato (tradizionalmente panna, cioccolato e fragola) che vengono poi guarnite con panna montata, topping di fragola e cioccolato, ciliegie candite, granella di nocciole etc... Si dice che il primo banana split fu preparato nel 1904 da uno studente dell'università di Pittsburgh che sbarcava il lunario lavorando nel bar del padre, ma moltissime località americane rivendicano l'invenzione di questo diffusissimo dolce estivo. A Wilmington, in Ohio, ogni anno viene celebrato il "Banana Split Festival", dove tutti i partecipanti si esibiscono nella preparazione della loro versione speciale di questo gustoso dessert. Noi vi presentiamo la versione più classica e tradizionale del banana split, che però può essere preparato con i gusti di gelato che più vi piacciono e guarnito con i topping e le salse alla frutta che preferite, inoltre si può rendere il banana split ancora più gustoso aggiungendo altra frutta fresca a piacere!


												
						
						

														INGREDIENTI
							
							                            
                                
    								
    									
    										
    										1310
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1310
    					
    					    					    					
    					    Carboidrati
    					    g
    					    121.2
    					
    					    					    					
    					      di cui zuccheri
    					    g
    					    116.1
    					
    					    					    					
    					    Proteine
    					    g
    					    17.9
    					
    					    					    					
    					    Grassi
    					    g
    					    83.8
    					
    					    					    					
    					      di cui saturi
    					    g
    					    39.32
    					
    					    					    					
    					    Fibre
    					    g
    					    7.3
    					
    					    					    					
    					    Colesterolo
    					    mg
    					    119
    					
    					    					    					
    					    Sodio
    					    mg
    					    110
    					
    					    				
    			
                            
													


						
							
														Ingredienti per una banana split
							

							
								

																	Banane
								
								
								
																	1
									
																

								

							
								

																	Gelato alla fragola
								
								
								pallina 
																	1
									
																

								

							
								

																	Cioccolato fondente
								
								
								
																	80
									g
																

								

							
								

																	Panna fresca liquida
								
								
								
																	150
									ml
																

								

							
								

																	Granella di nocciole
								
								
								
																	
									q.b.
																

								

							
								

																	Cioccolato fondente
								
								
								in scagliette
																	
									q.b.
																

								

							
								

																	Ciliegie candite
								
								
								
																	3
									
																

								

							
								

																	Confettura di fragole
								
								
								
																	2
									cucchiai
																

								

							
								

																	Gelato al cioccolato
								
								
								pallina
																	1
									
																

								

							
								

																	Gelato alla panna
								
								
								pallina
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la banana split iniziate a preparare i due topping: per quello al cioccolato tritate il cioccolato fondente con un coltello 1, fatelo sciogliere a bagnomaria e aggiungete circa 30 ml di panna scaldata in un pentolino mescolando di continuo 2. Passate con un colino 2 cucchiai di confettura di fragole 3 per eliminare i semini ed ottenere così una purea. Montate la rimanente panna fresca.
									

								

															

																		
																															
											
										
																														
																		Tagliate a metà una banana per il lungo 4 e disponetela su di un piatto ovale o a “barchetta”, disponetevi quindi una pallina di gelato alla fragola, una di gelato alla vaniglia e una di gelato al cioccolato 5. Poi decorate con i topping di fragola e cioccolato a piacere e con la panna montata 6. Guarnite infine il banana split con della granella di nocciole, scagliette di cioccolato e ciliegie candite.
									

								

							
					    