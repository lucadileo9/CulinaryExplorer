Difficoltà: Facile
Un ricco pranzo in famiglia o una raffinata cena tra amici non si può che concludere in bellezza, con un dessert raffinato e goloso. Questa preparazione è l'ideale per portare in tavola piccole delizie da gustare in compagnia: le crostatine ripiene di crema pasticcera e amarene. Si tratta di gusci di sfoglia cotti in forno perchè diventino degli eleganti cestini in cui raccogliere un cuore di vellutata crema aromatizzata alla vaniglia. Una nota di freschezza viene poi garantita dalla decorazione: amarene sciroppate distribuite sulle crostatine come piccole pepite e due foglioline di menta che donano un aroma particolare. Non vi resta che iniziare a selezionare gli ingredienti per realizzare queste prelibate crostatine ripiene di crema pasticcera e amarene.


						
						

														INGREDIENTI
							
							                            
                                
    								
    									
    										
    										172
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    172
    					
    					    					    					
    					    Carboidrati
    					    g
    					    19
    					
    					    					    					
    					      di cui zuccheri
    					    g
    					    7.2
    					
    					    					    					
    					    Proteine
    					    g
    					    2.2
    					
    					    					    					
    					    Grassi
    					    g
    					    9.7
    					
    					    					    					
    					      di cui saturi
    					    g
    					    3.79
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    54
    					
    					    					    					
    					    Sodio
    					    mg
    					    100
    					
    					    				
    			
                            
													


						
														
							
														Ingredienti per 16 crostatine
							

							
								

																	Dischetti di pasta
								
								
								
																	16
									
																

								

							
														
							
						
														
							
														Per la crema pasticcera
							

							
								

																	Tuorli
								
								
								
																	3
									
																

								

							
								

																	Amido di mais (maizena)
								
								
								
																	45
									g
																

								

							
								

																	Zucchero
								
								
								
																	70
									g
																

								

							
								

																	Latte intero
								
								
								
																	200
									g
																

								

							
														
							
						
														
							
														Per decorare
							

							
								

																	Amarene sciroppate
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le crostatine ripiene di crema pasticcera e amarene, iniziate dalla crema pasticcera: prendete la bacca di vaniglia, incidetela con un coltellino ed estraetene i semi raschiandola 1. Aggiungete i semi ed il baccello di vaniglia al latte e panna versati in un tegame (potete anche sostituire la panna con 50 g di latte) 2. Accendete il fuoco dolce e quando il composto avrà sfiorato il bollore, spegnete il fuoco e lasciate la vaniglia in infusione per almeno 5 minuti. Intanto proseguite la preparazione separando gli albumi dai tuorli; raccogliete questi ultimi un una ciotola capiente e aggiungete lo zucchero. Sbattete i tuorli e lo zucchero con uno sbattitore elettrico 3 oppure una frusta a mano per ottenere una crema omogenea.
									

								

															

																		
																															
											
										
																														
																		Quando saranno bianchi e spumosi, unite l'amido di mais setacciato 4 o di riso e amalgamatelo al resto del composto. Togliete la bacca di vaniglia dal latte e panna scaldati e unite il composto con le uova 5. Accendete nuovamente il fuoco dolce e mescolate con una frusta continuamente per addensare il composto 6.
									

								

															

																		
																															
											
										
																														
																		Una volta pronta la crema, versatela in una ciotola 7 e coprite con pellicola trasparente a contatto. Lasciatela raffreddare prima a temperatura ambiente poi riponetela in frigorifero fino al momento di utilizzarla. Prendete i dischetti di sfoglia 8, foderate con ciascun dischetto 16 stampini smerigliati che misurano 10 cm di diametro nella parte superiore e 8 cm nella parte inferiore 9.
									

								

															

																		
																															
											
										
																														
																		Fate aderire bene il fondo e i bordi e bucherellate il fondo con i rebbi di una forchetta 10; spennellate i dischetti con il tuorlo sbattuto con il latte 11, poi cuceteli in forno statico preriscaldato a 200° per 10 minuti (180° per 5 minuti se forno ventilato; in questo caso potete cuocerne uno per regolarvi per i successivi). Una volta cotti, sfornateli 12 e lasciateli intiepidire quindi sformateli e fateli raffreddare completamente su una gratella.
									

								

															

																		
																															
											
										
																														
																		Nel frattempo, prendete le amarene, scolatele del liquido di conservazione e tagliatele a metà 13, e ricavate due quarti da ogni metà 14. Prendete la crema e versatela in una sac-à-poche con bocchetta a stella per farcire ciascuna crostatina 15
									

								

															

																		
																															
											
										
																														
																		Adagiate su ciascuna crostatina i quarti di amarena, cercando di comporre dei petali: 8 quarti sul perimetro e 1 al centro 16. Una volta terminato 17, potete ulteriormente decorare le crostatine ripiene di crema pasticcera e amarene con foglioline di menta 18.
									

								

							
					    