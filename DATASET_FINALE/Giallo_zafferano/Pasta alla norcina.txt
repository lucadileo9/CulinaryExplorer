Difficoltà: Facile
Con la pasta alla norcina andiamo a riscoprire un godurioso piatto della cucina umbra, ricco e dalla cremosità irrestibile. A rendere speciale questo primo piatto sono due ingredienti tipici di Norcia: la ricotta di pecora e la salsiccia speziata. Sapori rustici, forti e genuini che non temono le mode culinarie e ancora oggi portano gusto e piacere sulle nostre tavole. Sul territorio troverete diverse versioni di questa pasta: una più raffinata che prevede l'aggiunta del tartufo nero, altro pregio locale, e una più casalinga e moderna con la panna fresca, che dona un tocco più vellutato. Come spesso accade nelle ricette tradizionali, anche qui sono bastati pochi e semplici ingredienti per dare vita a un piatto appetitoso e senza tempo!


												
						
						

														INGREDIENTI
							
							                            
                                
    								
    									
    										
    										773
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    773
    					
    					    					    					
    					    Carboidrati
    					    g
    					    70.5
    					
    					    					    					
    					      di cui zuccheri
    					    g
    					    6.1
    					
    					    					    					
    					    Proteine
    					    g
    					    28.7
    					
    					    					    					
    					    Grassi
    					    g
    					    41.8
    					
    					    					    					
    					      di cui saturi
    					    g
    					    17.35
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    76
    					
    					    					    					
    					    Sodio
    					    mg
    					    1004
    					
    					    				
    			
                            
													


						
							
							

							
								

																	Penne Rigate
								
								
								
																	320
									g
																

								

							
								

																	Salsiccia
								
								
								
																	300
									g
																

								

							
								

																	Ricotta di pecora
								
								
								
																	200
									g
																

								

							
								

																	Cipolle ramate
								
								
								
																	100
									g
																

								

							
								

																	Aglio
								
								
								
																	1
									spicchio
																

								

							
								

																	Parmigiano Reggiano DOP
								
								
								da grattugiare
																	50
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta alla norcina mondate 1 e tritate finemente la cipolla 2. Incidete leggermente la salsiccia, eliminate il budello e spezzettate grossolanamente con le mani 3. 
									

								

															

																		
																																											
											
										
																						
											
										
																						
											
										
																																										
																		Versate un filo di olio in padella 4, aggiungete la cipolla tritata 5, lo spicchio d’aglio e lasciate soffriggere a fuoco medio per circa 5 minuti. Aggiungete alla cipolla la salsiccia spezzettata 6 e cuocete a fuoco moderato per altri 5 minuti, sino a renderla ben dorata. Intanto ponete sul fuoco un tegame colmo di acqua e salate al bollore, servirà per cuocere la pasta.
									

								

															

																		
																																											
											
										
																						
											
										
																						
											
										
																																										
																		Eliminate l'aglio e spegnete il fioco 7. Cuocete la pasta al dente 8. Versate in padella la ricotta di pecora 9.
 
									

								

															

																		
																																											
											
										
																						
											
										
																						
											
										
																																										
																		Aggiungete un mestolo di acqua di cottura della pasta 10 e mescolate 11. Scolate la pasta al dente direttamente nella padella con il condimento 12 e saltate a fuoco vivace per 2 minuti. 
									

								

															

																		
																																											
											
										
																						
											
										
																						
											
										
																																										
																		Terminate la preparazione con l’aggiunta del Parmigiano 13, mescolate bene 14 e servite ben calda la pasta alla norcina 15!
									

								

							
					    