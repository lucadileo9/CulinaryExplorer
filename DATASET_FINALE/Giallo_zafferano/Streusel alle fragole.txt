Difficoltà: Facile
Dolce per la colazione, per la merenda o da fine pasto? Bella domanda! Purtroppo questo streusel alle fragole è capace di mettere davvero in gran confusione. Per fortuna siamo venuti a capo della questione e abbiamo capito che in realtà va bene per tutte le occasioni! Quindi che si tratti della mattina accompagnando con una tazza di latte o tè, al pomeriggio con un pallina di gelato o alla sera con un po’ di fonduta di cioccolato in cui immergere l’estremità della propria fetta, lo streusel alle fragole si adatterà sempre e comunque. I puristi ovviamente potranno fare a meno del dressing perché questo dolce è già speciale di suo... al massimo sceglieranno di fare un semplice e salutare bis! Vedrete che non è affatto difficile da preparare anzi, quello che sarà davvero complicato da fare sarà resistergli!
Controllate di avere tutti gli ingredienti in dispensa che oggi prepariamo insieme lo streusel alle fragole.


						
						

														INGREDIENTI
							
													


						
														
							
														Ingredienti per uno stampo da 35x11cm
							

							
								

																	Burro
								
								
								
																	125
									g
																

								

							
								

																	Zucchero
								
								
								
																	125
									g
																

								

							
								

																	Farina di mandorle
								
								
								
																	125
									g
																

								

							
								

																	Farina 00
								
								
								
																	125
									g
																

								

							
								

																	Sale fino
								
								
								
																	1
									pizzico
																

								

							
								

																	Limoni
								
								
								(succo e scorza)
																	1
									
																

								

							
														
							
						
														
							
														Per la gelatina di fragole
							

							
								

																	Fragole
								
								
								
																	400
									g
																

								

							
								

																	Zucchero
								
								
								
																	200
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo streusel alle fragole cominciate dall’impasto. Nella tazza di una planetaria, o eventualmente potete lavorare anche a mano o con uno sbattitore, versate il burro plastico (a metà tra quello a pomata e quello freddo). Poi unite lo zucchero 1, un pizzico di sale e la scorza di limone grattugiata 2. Azionate la foglia a velocità bassa, il tempo necessario per compattare gli ingredienti 3.
									

								

															

																		
																															
											
										
																														
																		Poi aggiungete tutto in un colpo la farina di mandorle 4 e la farina 00 5. Una volta mescolati bene tutti gli ingredienti spegnete la macchina 6
									

								

															

																		
																															
											
										
																														
																		e versate sul piano da lavoro per compattare brevemente con le mani 7. Ottenete un panetto rettangolare e avvolgete nella pellicola. Lasciate raffreddare in frigorifero per almeno 1 ora: è importante che risulti ben sodo 8. Nel frattempo occupatevi della composta. Sciacquate brevemente e asciugate le fragole 9.
									

								

															

																		
																															
											
										
																														
																		Privatele del picciolo e tagliatele a pezzetti piccoli 10. Versate in un tegame 11 e aggiungete lo zucchero 12.
									

								

															

																		
																															
											
										
																														
																		Spremete il limone dal quale avete grattugiato la scorze e versatelo nel tegame 13. Accendete il fornello e lasciate cuocere per 30 minuti a fuoco medio mescolando di tanto in tanto 14. A fine cottura la consistenza dovrà risultare vischiosa e compatta 15.
									

								

															

																		
																															
											
										
																														
																		Versate in una ciotola con un colino e setacciate per eliminare i semi 16, lasciate raffreddare completamente a temperatura ambiente 17. Riprendete l’impasto e dividetelo in 2 parti: una più grande e una meno. Sbriciolate i 2/3 con una grattugia a maglie grosse (eventualmente potete farlo a mano) su un foglio di carta forno 18.
									

								

															

																		
																															
											
										
																														
																		Poi versate in uno stampo da 35x11cm formando così la base 19. Su questa versate la gelatina ormai raffreddata 20 e ricoprite grattugiando il restante 1/3 di impasto 21.
									

								

															

																		
																															
											
										
																														
																		Potete passare alla cottura. Il dolce cuoce in forno caldo a 170° per 50 minuti 22. Una volta cotto lo streusel alle fragole lasciatelo raffreddare completamente prima di sformarlo e tagliarlo in rettangoli 23. Se gradite potete servirlo con una pallina di gelato 24!
									

								

							
					    