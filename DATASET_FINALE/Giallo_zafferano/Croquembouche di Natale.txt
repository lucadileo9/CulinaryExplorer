Difficoltà: Difficile
Il croquembouche è un dolce tipicamente francese che in patria viene generalmente preparato in occasioni particolari come matrimoni, battesimi, cresime, comunioni, ma per la sua forma che ricorda un abete può diventare anche un dolce per Natale o Capodanno!
La sua preparazione molto lunga e laboriosa, infatti, lo rende poco adatto a tutti i giorni ma perfetto per impressionare gli invitati durante una festa o una cena.
La parola croquembouche significa letteralmente “che crocca in bocca” e deriva dal metodo con cui viene preparato: il croquembouche, infatti, non è altro che una piramide conica, più o meno grossa, fatta di bignè farciti con crema pasticcera o panna e fissati uno sull’altro con del caramello.
Una volta pronto, il croquembouche viene decorato con lunghi filamenti di caramello che conferiscono al dolce un aspetto simile a quello di un albero di Natale; volendo si può decorare il croquembouche anche con fiorellini, nastrini, fiocchetti o caramelle a seconda del gusto personale.


						
						

														INGREDIENTI
							
							                            
                                
    								
    									
    										
    										481
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    481
    					
    					    					    					
    					    Carboidrati
    					    g
    					    69.2
    					
    					    					    					
    					      di cui zuccheri
    					    g
    					    52.5
    					
    					    					    					
    					    Proteine
    					    g
    					    8.5
    					
    					    					    					
    					    Grassi
    					    g
    					    19
    					
    					    					    					
    					      di cui saturi
    					    g
    					    9.78
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    281
    					
    					    					    					
    					    Sodio
    					    mg
    					    149
    					
    					    				
    			
                            
													


						
														
							
														Ingredienti per 30-40 bignè
							

							
								

																	Uova
								
								
								
																	210
									g
																

								

							
								

																	Farina 00
								
								
								
																	130
									g
																

								

							
								

																	Burro
								
								
								
																	100
									g
																

								

							
								

																	Acqua
								
								
								
																	200
									g
																

								

							
								

																	Zucchero
								
								
								
																	5
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la crema pasticcera
							

							
								

																	Latte intero
								
								
								
																	600
									ml
																

								

							
								

																	Panna fresca liquida
								
								
								
																	150
									ml
																

								

							
								

																	Zucchero
								
								
								
																	210
									g
																

								

							
								

																	Amido di mais (maizena)
								
								
								
																	67,5
									g
																

								

							
								

																	Tuorli
								
								
								
																	6
									
																

								

							
								

																	Baccello di vaniglia
								
								
								(grande)
																	1
									
																

								

							
														
							
						
														
							
														per il caramello
							

							
								

																	Zucchero
								
								
								
																	250
									g
																

								

							
								

																	Acqua
								
								
								
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il croquembouche iniziate a realizzare la pasta choux. Tagliate il burro a cubetti e ponetelo in un tegame, poi aggiungete l’acqua, lo zucchero 1 e il sale 2. Portate il tutto a bollore a fuoco basso e, non appena inizierà a bollire, togliete il composto dal fuoco e aggiungete la farina setacciandola direttamente all'interno del tegame 3.
									

								

															

																		
																															
											
										
																														
																		Mescolate subito con una frusta in maniera abbastanza energica 4. Riportate la pentola sul fuoco dolce e continuate a mescolare con un mestolo di legno. L'impasto sarà pronto quando staccandosi dalle pareti formerà una palla e sul fondo del tegame sarà presente una patina bianca 5. Otterrete un composto morbido e consistente: trasferitelo quindi nella ciotola di una planetaria 6 e lavoratelo con il gancio a foglia a velocità bassa per qualche minuto, in modo da farlo intiepidire rapidamente.
									

								

															

																		
																															
											
										
																														
																		Solo quando dalla planetaria non fuoriuscirà più fumo potrete aggiungete le uova, una per volta 7, prestando attenzione ad aggiungere il successivo solo quando il precedente sarà completamente assorbito. Proseguite in questo modo fino ad ultimare le uova e otterrete un composto liscio e cremoso 8. Se non possedete una planetaria, potete tranquillamente realizzare questo passaggio con un mestolo di legno. Trasferite il composto in una sac-à-poche dotata di bocchetta liscia da 1 cm 9
									

								

															

																		
																															
											
										
																														
																		e utilizzatela per formare dei mucchietti di pasta su una leccarda foderata con la carta forno 10. Con questo impasto dovrete ottenerne circa 30, quindi cercate di fare dei mucchietti piuttosto grandi e distanziandoli in maniera uniforme. Una volta terminato tutto l'impasto, smorzate la punta dei bignè abbassandola delicatamente con un pennello imbevuto leggermente in acqua 11. Cuocete i bignè in forno statico preriscaldato per 15 minuti a 220° evitando di aprire il forno durante la cottura. Trascorsi i primi 15 minuti abbassate la temperatura a 190° e cuocete la pasta choux per altri 10 minuti. A questo punto spegnete il forno e lasciate all'interno i bignè per altri 30 minuti con lo sportello leggermente aperto (mettete tra lo sportello e il forno un cucchiaio di legno); questo servirà a fare asciugare bene l'interno. Estraete i vostri bignè dal forno 12 e lasciateli raffreddare completamente.
									

								

							
					    