Difficoltà: Facile
Quando arriva l'autunno è impossibile lasciarsi sfuggiare la bontà dei funghi freschi, estremamente versatili e perfetti per preparare deliziosi condimenti per tanti primi piatti, come il classico risotto ai funghi, ma anche per accompagnare piatti di carne o per preparare gustosi antipasti o piatti unici. Se avete in programma un pranzo o una cena con amici e non volete sfigurare, noi vi proponiamo una ricetta che conquisterà tutti al primo assaggio: torta di crespelle ai funghi! Un modo originale per presentare le crespelle, arricchite con un'ottima bescamella, impreziosite dal sapore intenso dei funghi champignon e finferli e con un tocco di gusto in più dato dal prosciutto cotto. Pronti per assaporare strati di pura bontà? Con la torta di crespelle ai funghi il successo è assicurato!


						
						

														INGREDIENTI
							
													


						
														
							
														Per le crespelle
							

							
								

																	Latte intero
								
								
								
																	400
									g
																

								

							
								

																	Farina 00
								
								
								
																	200
									g
																

								

							
								

																	Uova
								
								
								medie 
																	2
									
																

								

							
								

																	Burro
								
								
								fuso
																	30
									g
																

								

							
														
							
						
														
							
														Per la besciamella
							

							
								

																	Latte intero
								
								
								
																	1
									l
																

								

							
								

																	Farina 00
								
								
								
																	100
									g
																

								

							
								

																	Burro
								
								
								
																	100
									g
																

								

							
								

																	Sale
								
								
								
																	1
									pizzico
																

								

							
								

																	Noce moscata
								
								
								
																	
									q.b.
																

								

							
														
							
						
														
							
														Per i funghi
							

							
								

																	Funghi champignon
								
								
								
																	500
									g
																

								

							
								

																	Funghi finferli (gallinacci)
								
								
								
																	300
									g
																

								

							
								

																	Porri
								
								
								
																	130
									g
																

								

							
								

																	Grana Padano DOP
								
								
								
																	250
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Prosciutto cotto
								
								
								in un unica fetta
																	300
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta di crespelle ai funghi iniziate dall’impasto delle crepe: fate sciogliere il burro in un pentolino a fuoco basso, quindi lasciate intiepidire. In una ciotola capiente versate le uova e sbattetele con una forchetta, aggiungete il latte 1 e amalgamate gli ingredienti 2. Poi setacciate la farina nella ciotola con uova e latte 3,
									

								

															

																		
																															
											
										
																														
																		mescolate bene 4 e aggiungete il burro fuso intiepidito 5. Mescolate il composto fino a che non avrà raggiunto una consistenza liscia ed omogenea 6,
									

								

															

																		
																															
											
										
																														
																		poi traferitelo in una ciotola, copritelo con la pellicola 7 e riponetelo in frigorifero per almeno 30 minuti. Prendete poi i funghi champignon: togliete dal gambo la terra con un coltello 8, puliteli con un panno umido 9
									

								

															

																		
																															
											
										
																														
																		quindi tagliateli a fettine 10. Prendete poi i funghi finferli: con un pennello rimuovete la terra dal gambo 11 e puliteli anch'essi delicatamente con un panno umido 12.
									

								

															

																		
																															
											
										
																														
																		Procedete quindi tagliando a rondelle il porro 13, mettetelo a soffriggere in padella con un po’ d’olio 14, fatelo stufare per circa 5 minuti, poi aggiungete i funghi champignon 15,
									

								

															

																		
																															
											
										
																														
																		i finferli 16, aggiustate di sale 17 e pepe e fateli cuocere per almeno 20 minuti. Nel frattempo preparate la besciamella: in un tegame mettete a scaldare il latte 18,
									

								

															

																		
																															
											
										
																														
																		fate sciogliere il burro in un pentolino 19 a fuoco basso, poi spegnete il fuoco e aggiungete la farina setacciata a pioggia 20, mescolando con una frusta 21 per evitare la formazione di grumi.
									

								

															

																		
																															
											
										
																														
																		Avrete così ottenuto quello che i francesi chiamano roux: aggiungete un pizzico di sale, poi unite il latte caldo poco alla volta 22 mescolando energicamente il tutto con una frusta. Aromatizzate con un po' di noce moscata 23 e cuocete per 5-6 minuti a fuoco dolce finché la salsa si sarà addensata 24 e inizierà a bollire. Con questa ricetta otterrete una densità media, se volete una besciamella più liquida dovrete diminuire la dose di burro e farina.
									

								

															

																		
																															
											
										
																														
																		Passato il tempo necessario, scaldate una padella per crepes o una padella ampia antiaderente (dal diametro compreso tra i 18 ed i 22 cm) e ungetela con poco burro; versate al centro un mestolo dell’impasto 25 e spargetelo su tutta la superficie aiutandovi con l’apposito attrezzo. Cuocete le crepes per un minuto 26 muovendo la padella di tanto in tanto o aiutandovi con una spatola per staccarle dal fondo, quindi giratele per cuocere anche dall’altra parte. A mano a mano che realizzate le crespelle, ponetele una sull’altra su un piatto da portata 27.
									

								

															

																		
																															
											
										
																														
																		Tagliate a cubetti il prosciutto cotto 28, poi prendete un cerchio apribile e posizionatelo su una teglia rivestita da carta da forno 29 e cominciate a comporre la torta: disponete una sfoglia di crespelle, versate la besciamella, i funghi, il cotto a cubetti, un po’ di Grana Padano grattugiato 30
									

								

															

																		
																															
											
										
																														
																		e procedete allo stesso modo con tutte le crespelle 31. Quando la torta sarà finita, cospargetela con il Grana Padano 32 e mettetela a cuocere in forno per 40 minuti a 180°. Una volta pronta, sfornatela e lasciatela intiepidire: la vostra torta di crespelle ai funghi è pronta per essere gustata! 33
									

								

							
					    