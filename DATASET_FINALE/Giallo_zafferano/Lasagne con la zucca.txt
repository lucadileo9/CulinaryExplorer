Difficoltà: Facile
La zucca, profumato e dolce regalo dell'autunno... chi sa resistere al suo sapore avvolgente? Noi no di certo, infatti di ricette con la zucca ne abbiamo già proposte tante, molte delle quali legate alla festa di Halloween. Però non abbiamo saputo resistere alla tentazione di assaporarlo in nuove versioni, per questo oggi vi proponiamo le lasagne alla zucca! In questa ricetta si alternano gustosi strati di lasagne e ricca besciamella intervallati da lei: sua maestà la zucca, in morbidi dadini! Nelle fredde giornate in cui viene voglia di accendere il forno per scaldarsi, vi suggeriamo di cuocere questa delizia: non c’è niente di meglio che lasciarsi coccolare da un piatto così gustoso e avvolgente, che vi farà chiudere gli occhi al primo assaggio mentre vi godete le prime piogge autunnali!


						
						

														INGREDIENTI
							
							                            
                                
    								
    									
    										
    										845
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    845
    					
    					    					    					
    					    Carboidrati
    					    g
    					    65.2
    					
    					    					    					
    					      di cui zuccheri
    					    g
    					    21.7
    					
    					    					    					
    					    Proteine
    					    g
    					    50.5
    					
    					    					    					
    					    Grassi
    					    g
    					    47
    					
    					    					    					
    					      di cui saturi
    					    g
    					    22.5
    					
    					    					    					
    					    Fibre
    					    g
    					    131.5
    					
    					    					    					
    					    Colesterolo
    					    mg
    					    6.5
    					
    					    					    					
    					    Sodio
    					    mg
    					    500
    					
    					    				
    			
                            
													


						
														
							
														Ingredienti per una pirofila 20x30 cm
							

							
								

																	Lasagne all'uovo
								
								
								(15 sfoglie)
																	200
									g
																

								

							
								

																	Scamorza affumicata
								
								
								
																	400
									g
																

								

							
								

																	Fiordilatte
								
								
								
																	200
									g
																

								

							
								

																	Grana Padano DOP
								
								
								grattugiato
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Salvia
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la besciamella
							

							
								

																	Latte intero
								
								
								
																	1
									l
																

								

							
								

																	Burro
								
								
								
																	100
									g
																

								

							
								

																	Farina 00
								
								
								
																	100
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per la zucca
							

							
								

																	Zucca
								
								
								
																	1,8
									kg
																

								

							
								

																	Aglio
								
								
								
																	3
									spicchi
																

								

							
								

																	Rosmarino
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
								

																	Olio extravergine d'oliva
								
								
								
																	25
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le lasagne con la zucca iniziate dalla besciamella. Versate in un pentolino il latte, aggiungete noce moscata 2, sale e pepe nero 3. Portate a bollore.
									

								

															

																		
																																											
											
										
																						
											
										
																						
											
										
																																										
																		Nel frattempo in un'altra pentola capiente versate il burro a cubetti 4 e lasciatelo fondere. A questo punto aggiungete la farina tutta in una volta 5. Mescolate rapidamente con una frusta sino ad ottere un bel roux dorato 6.
									

								

															

																		
																																											
											
										
																						
											
										
																						
											
										
																																										
																		Unite il latte caldo 7, mescolando sempre con la frusta. Cuocete sino a che la besciamella non si sarà addensata 8. Tenete da parte. Ora passate alla zucca: sbucciatela ed eliminate i semi interni. Tagliatela poi a cubetti, grandi 1 cm 9. Dovrete ricavarne 850 g.
									

								

															

																		
																																											
											
										
																						
											
										
																						
											
										
																																										
																		Tritate finemente un rametto di rosmarino 10 e trasferitelo in una pentola dove avrete già versato l'olio e gli spicchi d'aglio sbucciati e schiacciati 11. Lasciate insaporire a fiamma media e aggiungete la zucca a dadini 12.
									

								

															

																		
																																											
											
										
																						
											
										
																						
											
										
																																										
																		Aggiungete sale, pepe e noce moscata 13. Mescolate bene, lasciatela rosolare e coprite con un coperchio 14. Abbassate la fiamma e lasciate cuocere per circa 15/20 minuti. Non occorre aggiungere acqua o brodo perché la zucca rilascerà la propria acqua che sarà sufficiente a farla ammorbidire, ma ricordatevi di controllare che non asciughi troppo a causa di una temperatura eccessiva; in ogni caso è bene mescolare di tanto in tanto. Alla fine la zucca risulterà molto morbida: se si schiaccia facilmente con il cucchiaio di legno, è pronta. Mentre la zucca cuoce tagliate a cubettini piccoli la scamorza 15.
									

								

															

																		
																																											
											
										
																						
											
										
																						
											
										
																																										
																		Fate poi la stessa cosa con il fiordilatte 16. Non appena la zucca sarà cotta versatene la metà all'interno della besciamella 17 e mescolate bene 18.
									

								

															

																		
																																											
											
										
																						
											
										
																						
											
										
																																										
																		Componete la lasagna: sul fondo di una pirofila, grande 20x30 cm, realizzate un leggero strato di besciamella alla zucca 19, disponete 3 sfoglie una accanto all’altra 20 e poi cospargete con altra besciamella alla zucca. Aggiungete un po' di scamorza a dadini 21. 
									

								

															

																		
																																											
											
										
																						
											
										
																						
											
										
																																										
																		Unite anche un po' di mozzarella 22, una spolverata di Grana 23 e un po' di zucca a cubetti 24. Coprite con altra sfoglia e ripete fino a formare 5 strati. 
									

								

															

																		
																																											
											
										
																						
											
										
																						
											
										
																																										
																		Condite bene anche l'ultimo strato di pasta e posizionate sopra delle foglioline di salvia 25. Aggiungete del pepe, un filo d'olio 26 e cuocete in forno statico preriscaldato a 180° per circa 30 minuti. Se verso la fine della cottura dovesse sembrarvi poco dorata in superficie date qualche minuto di grill. Sfornate 27, aspettate pochi minuti e servite la vostra lasagna alla zucca!
									

								

							
					    