Difficoltà: Facile
Il colcannon è una delle ricette che potrete assaggiare un po' ovunque in Irlanda. Si tratta semplicemente di un purè di patate arricchito in genere con il cavolo riccio o la verza, ingredienti comuni nel Paese dei trifogli. Solitamente questi ortaggi non godono di ottima reputazione perché ritenuti poco appetitosi, ma siamo pronti a scommettere che vi ricrederete preparando questo ricco contorno: il colcannon, solitamente gustato nella stagione più fredda, è anche l'accompagnamento perfetto per l'Irish Stew, lo spezzatino di agnello tipico irlandese. Proponendolo, infatti, abbiamo pensato a quanto la festa di San Patrizio sia sentita anche in tante zone d'Italia e tra un ballo e un Irish coffee, potrete proporre ai vostri amici irlandesi una delle specialità della terra dei Celti fatte proprio da voi! Ciò che rende il colcannon inconfondibile è l'impiattamento: quindi, quando lo porterete in tavola, ricordatevi di creare un incavo al centro che accoglierà una noce di burro, per rendere questa ricetta ancora più appetitosa e irresistibile. Accompagnate il tutto da un'ottima birra irlandese, per una serata all'insegna dell'allegria e della deliziosa cucina irlandese.


												
						
						

														INGREDIENTI
							
													


						
							
							

							
								

																	Patate
								
								
								
																	950
									g
																

								

							
								

																	Verza
								
								
								già pulita
																	340
									g
																

								

							
								

																	Cipollotti
								
								
								3 già puliti, circa
																	115
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Latte intero
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Burro
								
								
								
																	60
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il colcannon cominciate sbucciando le patate e tagliandole a tocchetti di circa 3 centimetri 1. Versatele in una pentola capiente 2 e coprite con abbondante acqua 3
									

								

															

																		
																															
											
										
																														
																		Lessate le patate per 10 minuti, dopodiché scolatele 4. Nel frattempo pulite anche la verza, eliminando le prime foglie più scure e coriacee 5. Con un coltello tagliate via anche la base 6
									

								

															

																		
																															
											
										
																														
																		e poi riducete a julienne le foglie più tenere (dovrete ottenere 340 g di verza) 7. Mondate i cipollotti e sminuzzateli finemente 8. In una casseruola versate l’olio extravergine d’oliva e, quando caldo, unite la verza lasciandola scottare per 10 minuti 9. Mescolate spesso affinché la cottura sia omogenea e le foglie non si brucino.
									

								

															

																		
																															
											
										
																														
																		Versate il cipollotto tritato e cuocete per altri 5 minuti 10. Infine abbassate la fiamma e aggiungete il latte 11, mescolate e unite anche le patate schiacciandole direttamente nel tegame 12.
									

								

															

																		
																															
											
										
																														
																		Cuocete per pochi minuti a fuoco basso, mescolando come fosse un purè di patate 13 e non appena tutto sarà addensato versate in un piatto  da portata 14. Formate una fontana nel mezzo e sistemate il burro in uno o due pezzi, che si fonderà quasi immediatamente a contatto con il calore della preparazione: il vostro colcannon è pronto per essere gustato ancora fumante 15!
									

								

							
					    