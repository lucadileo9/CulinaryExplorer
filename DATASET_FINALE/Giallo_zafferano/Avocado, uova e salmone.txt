Difficoltà: Facile
Se la colazione all’inglese è la vostra passione, la nostra ricetta dell’avocado, uova e salmone vi conquisterà al primo boccone. Il tradizionale uovo al tegamino viene qui rivisitato con una variante dal gusto esotico, complici la presenza dell’avocado con la sua polpa saporita e stuzzicante e la nota fresca del lime. Ma la particolarità di questo piatto sta nell’essere servito sul guscio di avocado che diventa un originale recipiente tutto da gustare! L’avocado, uova e salmone è una preparazione ricca e sostanziosa che conferisce un tocco gourmet alla solita colazione ed è perfetta da servire in occasione di un brunch domenicale con gli amici. Provatelo in alternativa, o magari in aggiunta, al classico avocado toast!


												
						
						

														INGREDIENTI
							
							                            
                                
    								
    									
    										
    										343
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    343
    					
    					    					    					
    					    Carboidrati
    					    g
    					    2
    					
    					    					    					
    					      di cui zuccheri
    					    g
    					    2
    					
    					    					    					
    					    Proteine
    					    g
    					    15.5
    					
    					    					    					
    					    Grassi
    					    g
    					    30.3
    					
    					    					    					
    					      di cui saturi
    					    g
    					    4.9
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    194
    					
    					    					    					
    					    Sodio
    					    mg
    					    792
    					
    					    				
    			
                            
													


						
							
							

							
								

																	Avocado
								
								
								
																	2
									
																

								

							
								

																	Uova
								
								
								medie
																	4
									
																

								

							
								

																	Salmone affumicato
								
								
								
																	90
									g
																

								

							
								

																	Erba cipollina
								
								
								
																	6
									rametti
																

								

							
								

																	Lime
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Pepe rosa in grani
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’avocado, uova e salmone, grattugiate la scorza del lime e raccoglietela in una ciotolina 1. Tritate l’erba cipollina e tenetela da parte 2. Ora dividete a metà l’avocado (per la ricetta ne occorreranno due per un totale di 700 g) 3,
									

								

															

																		
																															
											
										
																														
																		eliminate il nocciolo 4, spremete sulla polpa il succo del lime 5 per non farla annerire, quindi intagliate la polpa con un coltellino in senso orizzontale e poi in senso verticale 6, in questo modo sarà più pratico estrarre la polpa con il cucchiaio.
									

								

															

																		
																															
											
										
																														
																		Adagiate su ciascuna metà di avocado una fettina di salmone affumicato 7, salate, pepate e insaporite con la scorza di lime che avete grattugiato 8. Ora preparate le uova al tegamino: scaldate una padella con un filo di olio di oliva 9,
									

								

															

																		
																															
											
										
																														
																		versate le uova delicatamente facendo attenzione a non romperle 10. Cuocete le uova per circa 2-3 minuti. Una volta cotte, raccogliete ciascun uovo con un cucchiaio 11 e adagiatelo sull'avocado 12.
									

								

															

																		
																															
											
										
																														
																		Condite con i grani di pepe rosa 13, aromatizzate con l’erba cipollina tritata 14 e servite subito il vostro avocado, uova e salmone 15!
									

								

							
					    