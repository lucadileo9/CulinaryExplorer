Difficoltà: Facile
La cipolla, caratterizzata dal suo tipico profumo spiccato e dal sapore vagamente dolce, è un ingrediente versatile e molto utilizzato in cucina, con cui è possibile preparare insalate fresche, marmellate, torte salate e secondi piatti. In questa ricetta ve la proponiamo in un invitante primo piatto, preparato con un condimento da leccarsi i baffi: i vermicelli al sugo di cipolle e pancetta. Un succulento piatto di pasta dal carattere rustico, dove la cipolla viene lasciata cuocere diventando morbida e profumata, pronta ad accogliere il gusto sapido e ricco della pancetta affumicata croccante. Siete curiosi? Allora non vi resta che scoprire questo sfizioso binomio di sapori!


												
						
						

														INGREDIENTI
							
							                            
                                
    								
    									
    										
    										519
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    519
    					
    					    					    					
    					    Carboidrati
    					    g
    					    78.6
    					
    					    					    					
    					      di cui zuccheri
    					    g
    					    14.5
    					
    					    					    					
    					    Proteine
    					    g
    					    13.4
    					
    					    					    					
    					    Grassi
    					    g
    					    16.8
    					
    					    					    					
    					      di cui saturi
    					    g
    					    5.68
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    29
    					
    					    					    					
    					    Sodio
    					    mg
    					    566
    					
    					    				
    			
                            
													


						
							
							

							
								

																	Vermicelli
								
								
								
																	320
									g
																

								

							
								

																	Cipolle dorate
								
								
								
																	500
									g
																

								

							
								

																	Burro
								
								
								
																	25
									g
																

								

							
								

																	Olio extravergine d'oliva
								
								
								
																	25
									g
																

								

							
								

																	Zucchero
								
								
								
																	15
									g
																

								

							
								

																	Pancetta affumicata
								
								
								(a fette)
																	80
									g
																

								

							
								

																	Timo
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i vermicelli al sugo di cipolle e pancetta cominciate mondando le cipolle 1, dopodiché tagliatele sottilmente a rondelle 2. In una padella antiaderente fate scaldare l'olio e sciogliete il burro a fiamma dolce 3,
									

								

															

																		
																															
											
										
																														
																		poi versate le cipolle 4, regolate di sale 5 e di zucchero 6 e lasciate cuocere, sempre a fuoco dolce, per 30-40 minuti, in modo che le cipolle si ammorbidiscano; se fosse necessario, potete aggiungere qualche cucchiaio d’acqua durante la cottura.
									

								

															

																		
																															
											
										
																														
																		Quando le cipolle saranno quasi a cottura ultimata, tagliate la pancetta a listarelle 7 e fatele cuocere in una padella antiaderente, lasciandole scottare a fiamma vivace per qualche istante perchè risultino croccanti 8 ed infine aggiungetele alle cipolle 9 (conservate qualche pezzettino di pancetta, per decorare il piatto).
									

								

															

																		
																															
											
										
																														
																		Lavate, asciugate e staccate le foglioline di timo e maggiorana 10, spezzettate le foglioline con le mani e aggiungetele al sugo 11 (conservatene una piccola quantità per la presentazione finale). Intanto lasciate cuocere la pasta in acqua bollente e salata 12.
									

								

															

																		
																															
											
										
																														
																		Quando la pasta sarà cotta al dente, scolatela, versatela direttamente nella padella con il sugo di cipolle e pancetta 13 e lasciate cuocere qualche istante a fiamma viva per insaporire. Una volta pronta 14, potete servire e guarnire con la pancetta tenuta da parte, con il timo e la maggiorana 15, dopodiché potrete gustare i vostri vermicelli al sugo di cipolle e pancetta ancora ben caldi.
									

								

							
					    