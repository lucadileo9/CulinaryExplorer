Difficoltà: Facile
Cosa c'è di meglio che servire una bella sorpresa tutta al cioccolato? Nella nostra ricetta vi presentiamo gli ovetti ripieni di crema e albicocca, un simpatico e divertente dessert che ricorda un piccolo uovo aperto con un tuorlo colorato e goloso. Un ovetto di cioccolato fondente racchiude una morbida crema preparata con latte, zucchero a velo e latte condensato, il tutto sormontato da un piccolo occhio di bue preparato con l'albicocca sciroppata. L'effetto che otterrete sarà davvero sorprendente: un dolce grazioso e perfetto per celebrare la Pasqua e portare un tocco di allegria sulla vostra tavola in questa gioiosa ricorrenza!


												
						
						

														INGREDIENTI
							
							                            
                                
    								
    									
    										
    										160
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    160
    					
    					    					    					
    					    Carboidrati
    					    g
    					    26.8
    					
    					    					    					
    					      di cui zuccheri
    					    g
    					    21.9
    					
    					    					    					
    					    Proteine
    					    g
    					    3
    					
    					    					    					
    					    Grassi
    					    g
    					    4.6
    					
    					    					    					
    					      di cui saturi
    					    g
    					    2.7
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    10
    					
    					    					    					
    					    Sodio
    					    mg
    					    46
    					
    					    				
    			
                            
													


						
							
														Ingredienti per 4 ovetti
							

							
								

																	Ovetti di cioccolato fondente
								
								
								
																	4
									
																

								

							
								

																	Latte condensato
								
								
								
																	50
									g
																

								

							
								

																	Latte intero
								
								
								
																	200
									g
																

								

							
								

																	Amido di mais (maizena)
								
								
								
																	20
									g
																

								

							
								

																	Zucchero a velo
								
								
								
																	40
									g
																

								

							
								

																	Albicocche sciroppate
								
								
								
																	1
									
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per prepare gli ovetti ripieni con crema e albicocca fate scaldare il latte 1 insieme al latte condensato in un pentolino 2. Incidete una bacca di vaniglia nel senso della lunghezza e prelevate i semi al suo interno, raschiandola con un coltellino; aggiungeteli insieme alla bacca al composto a base di latte 3.
									

								

															

																		
																															
											
										
																														
																		In una ciotola a parte versate l'amido di mais 4 e lo zucchero a velo setacciato 5; mescolate le polveri e, quando il latte il composto a base di latte avrà raggiunto il bollore, unitele, mescolando bene con le fruste per evitare la formazione di grumi 6. Continuate a mescolare per qualche minuto fino a quando la crema si sarà addensata, quindi spegnete.
									

								

															

																		
																															
											
										
																														
																		Trasferite la crema che avete ottenuto in un recipiente, coprite con la pellicola trasparente a contatto 7 e fate raffreddare prima a temperatura ambiente per 20 minuti e poi in frigorifero per 30 minuti. Trascorso il tempo necessario, prendete gli ovetti di cioccolato e con un coltello battete sul polo superiore 8 in modo da creare un incavo 9.
									

								

															

																		
																															
											
										
																														
																		Ponete la crema che avete preparato ormai fredda in una sac-à-poche senza bocchetta a cui potete praticare un foro, e riempite gli ovetti quasi fino al bordo 10. Con un piccolo coppapasta del diametro di 2,5 cm ricavate dei cerchi, coppando l'albicocca sciroppata 11, che andrete ad adagiare al centro della crema per simulare il tuorlo; infine potete servire e gustare i vostri ovetti ripieni di crema e albicocca, servendoli su un porta uova 12.
									

								

							
					    