Difficoltà: Molto facile
Chapeau davanti ad un semplice tagliere di formaggi reso originale se abbinato con una confettura fuori dai soliti schemi. Se poi questa scioglievolezza si chiama confettura di pomodori verdi l’effetto stupore per i vostri ospiti è assicurato. La confettura di questi pomodori verdi, tanto sfiziosa quanto insolita, è un mix equilibrato di sapori con lo zucchero che addolcisce la polpa dei pomodori verdi ed il gusto leggermente piccante e fresco dello zenzero. Diviene così ideale per accompagnare formaggi ma anche succulenti piatti di carne rossa. E per chi vuole proprio osare… perché non provare la crostata con la confettura di pomodori verdi? Siamo sicuri di avervi incuriosito quindi armatevi di tagliere e tegame: si cucina!


												
						
						

														INGREDIENTI
							
							                            
                                
    								
    									
    										
    										40
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    40
    					
    					    					    					
    					    Carboidrati
    					    g
    					    9.7
    					
    					    					    					
    					      di cui zuccheri
    					    g
    					    9.6
    					
    					    					    					
    					    Proteine
    					    g
    					    0.2
    					
    					    					    					    					
    					      di cui saturi
    					    g
    					    0.01
    					
    					    					    					
    					    Fibre
    					    g
    					    0.2
    					
    					    					    					    					
    					    Sodio
    					    mg
    					    1
    					
    					    				
    			
                            
													


						
							
														Ingredienti per 750 g di confettura
							

							
								

																	Pomodori verdi
								
								
								marinda
																	1
									kg
																

								

							
								

																	Zucchero
								
								
								
																	500
									g
																

								

							
								

																	Scorza di limone
								
								
								
																	2
									
																

								

							
								

																	Zenzero fresco
								
								
								
																	30
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura di pomodori verdi iniziate con la sanificazione dei barattoli e dei tappi, come riportato nelle linee guida del Ministero della Salute indicate in fondo alla ricetta. Lavate i vasetti sotto acqua corrente 1. Prendete una pentola larga e con bordi alti e foderatela con un canovaccio pulito. Adagiate all’interno i vasetti da sanificare. Disponete altri canovacci negli interstizi tra i vasetti per evitare che con eventuali urti dell’ebollizione si crepino 2. Coprite la pentola con acqua fino a che non coprirà totalmente i vasetti. Fate bollire e poi abbassate a fuoco lento. Lasciate bollire per 20 minuti, quindi immergete anche i coperchi. Lasciate bollire per altri 10 minuti. Poi spegnete il fuoco e lasciate così raffreddare. Quando l’acqua avrà raggiunto la temperatura ambiente prendete i vasetti e fateli asciugare sopra ad un panno asciutto 3.
									

								

															

																		
																															
											
										
																														
																		Per Lavate bene i pomodori verdi sotto abbondante acqua 4 ed asciugateli con un panno. Quindi privateli del picciolo 5 e tagliateli prima in quarti e poi tagliate a metà ciascun quarto 6.
									

								

															

																		
																															
											
										
																														
																		Poi prendete un tegame capiente. Versatevi i pomodori verdi 7 e lo zucchero 8. Grattugiate nel tegame anche la scorza di due limoni non trattati 9.
									

								

															

																		
																															
											
										
																														
																		Ora grattugiate anche lo zenzero 10. Aiutandovi con una spatola amalgamate bene gli ingredienti 11. Cuocete a fuoco vivace fino a che la temperatura non raggiunge i 108°C. Abbiate cura di mescolare mentre cuociono per evitare che la confettura si attacchi al tegame. I pomodori acquisteranno un colore bruno determinato dalla caramellizzazione dei pomodori verdi 12.
									

								

															

																		
																															
											
										
																														
																		Infine, aiutandovi con un mestolo versate la confettura di pomodori verdi nei barattoli sterilizzati ancora calda 13 lasciando 1 cm di spazio dal bordo di ciascun vasetto. Quindi chiudeteli bene, ma senza stringere troppo 14 e lasciateli raffreddare 15. Con il calore della confettura si creerà naturalmente il sottovuoto, che permetterà di conservare il prodotto a lungo. Una volta che i barattoli si saranno raffreddati, verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto. La vostra confettura di pomodori verdi è pronta per essere gustata!
									

								

							
					    