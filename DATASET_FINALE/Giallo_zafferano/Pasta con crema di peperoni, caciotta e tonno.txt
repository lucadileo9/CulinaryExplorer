Difficoltà: Facile
La pasta con crema di peperoni, caciotta e tonno è un primo piatto davvero squisito. Colorato e semplice da preparare, piacerà a tutti. I dolci peperoni si trasformano in una crema ai peperoni profumata al finocchietto che avvolge completamente le penne rigate e si sposa benissimo con il gusto del tonno. La caciotta morbida, nel nostro caso cacio di Pienza, donerà una sapidità più o meno forte in base al grado di stagionatura. La pasta con crema di peperoni, caciotta e tonno si può servire al momento, o si può trasformare in una pasta fredda facendo prima un passaggio in frigo. Che sia calda o a temperatura ambiente, il successo di questa pasta peperoni e tonno è garantito! 


												
						
						

														INGREDIENTI
							
													


						
							
							

							
								

																	Penne Rigate
								
								
								
																	320
									g
																

								

							
								

																	Peperoni rossi
								
								
								
																	500
									g
																

								

							
								

																	Tonno sott'olio
								
								
								(in filetti)
																	135
									g
																

								

							
								

																	Caciottina
								
								
								morbida 
																	150
									g
																

								

							
								

																	Finocchietto selvatico
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta con crema di peperoni, caciotta e tonno come prima cosa mondate il peperone eliminando la calotta 1 i semi e i filamenti interni. Tagliare il peperone prima a listarelle 2 e poi in pezzi di circa 3 cm 3. In totale ne ricaverete circa 350 g. Da questi tenetene da parte circa 30 g che serviranno per la decorazione finale del piatto. 
									

								

															

																		
																																											
											
										
																						
											
										
																						
											
										
																																										
																		Ora mettete sul fuoco una pentola colma d'acqua salata, che servirà per la cottura della pasta. Versate un filo d'olio in una padella, aggiungete lo spicchio d’aglio schiacciato e lasciate rosolare per un paio di minuti. Aggiungete i pezzetti di peperone, salate 6 e lasciate a cuocere a fuoco medio per circa 10 minuti senza coperchio. I peperoni dovranno risultare cotti e ben bruniti.
									

								

															

																		
																																											
											
										
																						
											
										
																						
											
										
																																										
																		Non appena l'acqua avrà raggiunto il bollore buttate la pasta 7. Eliminate l’aglio dai peperoni e trasferiteli in un bicchiere alto 8 e aggiungete 50 g di olio evo 9.
									

								

															

																		
																																											
											
										
																						
											
										
																						
											
										
																																										
																		Unite anche un rametto di finocchietto 10 e frullate con un mixer ad immersione sino ad ottenere una crema il più liscia possibile 11. Grattugiate grossolanamente la caciotta 12 e non appena la pasta sarà cotta scolatela, raffreddatela sotto l'acqua corrente e trasferite in una ciotola. 
									

								

															

																		
																																											
											
										
																						
											
										
																						
											
										
																																										
																		Riprendete il peperone tenuto da parte e tagliatelo finemente 13. Versate nella ciotola con la pasta la crema di peperoni 14 e mescolate 15.
									

								

															

																		
																																											
											
										
																						
											
										
																						
											
										
																																										
																		Sfilacciate con le mani il tonno ben sgocciolato 16 e unitelo alla pasta 17. Aggiungete la caciotta morbida grattugiata 18.
									

								

															

																		
																																											
											
										
																						
											
										
																						
											
										
																																										
																		Mescolate bene il tutto 19 e impiattate. Aggiungete i pezzetti di peperone, del finocchietto 20 e servite la vostra pasta con crema di peperoni, caciotta e tonno 21!
									

								

							
					    