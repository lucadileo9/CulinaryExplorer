Difficoltà: Facile
Come trasformare un semplice primo piatto in una ricetta gustosa e originale? Gli spaghetti con la bottarga e pangrattato sono esattamente il piatto su cui far affidamento. Una preparazione piuttosto semplice, il condimento si prepara mentre cuoce la pasta. Gli spaghetti con la bottarga vengono impreziositi con una panure che donerà ancora più gusto a questo piatot. La bottarga è un alimento pregiato, costituito da uova di muggine (cefalo) o di tonno, sottoposte a un lungo procedimento di salatura ed essiccamento. È un prodotto unico al mondo e al tempo stesso un piccolo “lusso” culinario da riservare per un pranzo o una cena speciale, da accompagnare a un secondo semplice ma raffinato come il salmone al forno.

Scoprite anche le nostre linguine con vongole e bottarga!


						
						

														INGREDIENTI
							
													


						
														
							
							

							
								

																	Spaghetti
								
								
								
																	320
									g
																

								

							
								

																	Bottarga di muggine
								
								
								
																	25
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Scalogno
								
								
								
																	35
									g
																

								

							
								

																	Scorza di limone
								
								
								
																	1
									
																

								

							
														
							
						
														
							
														Per la panure
							

							
								

																	Pangrattato
								
								
								
																	40
									g
																

								

							
								

																	Olio extravergine d'oliva
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli spaghetti con la bottarga e pangrattato prima cosa pelate il limone per ricavare solo la parte gialla 1, ricavate delle listarelle 2. Passate poi a mondare e tritare finemente lo scalogno: ve ne serviranno circa 35 g. Passate a preparare la panure versando l’olio extravergine di oliva in padella insieme al pangattato 3.
									

								

															

																		
																																											
											
										
																						
											
										
																						
											
										
																																										
																		Lasciate dorare per qualche minuto 4. Non appena saranno ben dorate mettete da parte 5. A questo punto mettete sul fuoco una pentola con l’acqua per la pasta e lasciate che raggiunga il bollore. Quando bollirà non salate troppo, perchè la bottarga è già molto saporita di per se'. Intanto in un tegame versate l’olio e unite lo scalogno tritato 6, lasciate insaporire a fiamma dolce per 2-3 minuti, mescolando di tanto in tanto per evitare che si bruci.
									

								

															

																		
																																											
											
										
																						
											
										
																						
											
										
																																										
																		Poi fate insaporire anche le scorze di limone per pochi istanti 7. Prelevate un mestolo d’acqua calda, versatelo nel tegame con il condimento e continuate la cottura per altri 10 minuti 8. A questo punto tuffate la pasta nell’acqua bollente salata appena 9.
									

								

															

																		
																																											
											
										
																						
											
										
																						
											
										
																																										
																		A metà cottura scolate gli spaghetti direttamente nel tegame con il condimento, tenendo l'acqua di cottura da parte 10: vi servirà per risottare la pasta nel tegame e completare la cottura, aggiungendo acqua al bisogno 11. Intanto con un coltellino, eliminate il rivestimento esterno della bottarga e quando la pasta sarà a cottura, andate a grattugiarla direttamente nel tegame utilizzando una grattugia a maglie larghe 12.
									

								

															

																		
																																											
											
										
																						
											
										
																						
											
										
																																										
																		Aggiungete la panure, tenendone da parte un po’ per decorare i singoli piatti 13, infine mescolate e spegnete il fuoco 14. I vostri spaghetti con la bottarga sono pronti 15, buon appetito!
									

								

							
					    