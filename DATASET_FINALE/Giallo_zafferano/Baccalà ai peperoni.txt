Difficoltà: Facile
Dopo aver apprezzato la rustica bontà del baccalà con i ceci e aver inzuppato il pane nel corposo sughetto del baccalà alla livornese, abbiamo deciso di proporvi un’altra appetitosa ricetta in umido che ha per protagonista proprio questo particolare merluzzo salato: baccalà ai peperoni! Un secondo di mare estivo ma molto sostanzioso che si presta ad essere servito anche come piatto unico, accompagnato dagli immancabili crostoni di pane abbrustolito, come nel caso della versione primaverile. Le foglie di menta e basilico si sposano con la dolcezza dei peperoni e della cipolla e aggiungono a questa pietanza un ulteriore tocco mediterraneo. Anche chi non ama il pesce verrà conquistato dal suo aspetto succulento e il baccalà ai peperoni si aggiungerà alla lista delle ricette casalinghe più amate!


												
						
						

														INGREDIENTI
							
							                            
                                
    								
    									
    										
    										251
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    251
    					
    					    					    					
    					    Carboidrati
    					    g
    					    9.5
    					
    					    					    					
    					      di cui zuccheri
    					    g
    					    9.4
    					
    					    					    					
    					    Proteine
    					    g
    					    29.2
    					
    					    					    					
    					    Grassi
    					    g
    					    8
    					
    					    					    					
    					      di cui saturi
    					    g
    					    1.22
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    62
    					
    					    					    					
    					    Sodio
    					    mg
    					    3093
    					
    					    				
    			
                            
													


						
							
							

							
								

																	Baccalà dissalato
								
								
								
																	500
									g
																

								

							
								

																	Peperoni verdi
								
								
								
																	1
									
																

								

							
								

																	Peperoni rossi
								
								
								
																	1
									
																

								

							
								

																	Peperoni gialli
								
								
								
																	1
									
																

								

							
								

																	Cipolle rosse
								
								
								
																	140
									g
																

								

							
								

																	Pomodorini ciliegino
								
								
								
																	120
									g
																

								

							
								

																	Vino bianco
								
								
								
																	150
									g
																

								

							
								

																	Acqua
								
								
								
																	150
									g
																

								

							
								

																	Concentrato di pomodoro
								
								
								
																	20
									g
																

								

							
								

																	Basilico
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il baccalà ai peperoni, per prima cosa tagliate i filetti di baccalà già dissalato a pezzi grossolani 1, poi occupatevi degli altri ingredienti che vi serviranno per la ricetta: dividete il peperone verde a metà 2 ed eliminate i semi e filamenti interni, poi tagliatelo a listarelle 3. Fate la stessa cosa anche con gli altri peperoni: in tutto vi serviranno 150 g.
									

								

															

																		
																															
											
										
																														
																		Mondate la cipolla e tagliatela a fettine sottili 4. Versate il concentrato di pomodoro nel vino bianco 5 e mescolate con un cucchiaino per scioglierlo completamente 6. Lasciate i pomodorini interi.
									

								

															

																		
																															
											
										
																														
																		Ora scaldate l’olio in una casseruola, aggiungete la cipolla 7 e fatela soffriggere brevemente, poi unite i pomodorini 8, i peperoni 9,
									

								

															

																		
																															
											
										
																														
																		e le foglie di menta e basilico 10. Aggiungete un pizzico di sale, versate il vino con il concentrato di pomodoro 11 e l’acqua 12,
									

								

															

																		
																															
											
										
																														
																		poi coprite con il coperchio 13 e cuocete a fiamma media per circa 20 minuti. Trascorsi 20 minuti, aggiungete il baccalà 14 e mescolate delicatamente per evitare di romperlo 15.
									

								

															

																		
																															
											
										
																														
																		Coprite nuovamente con il coperchio 16 e proseguite la cottura per altri 10 minuti, sempre a fiamma media. Durante questo tempo evitate di mescolare per non rischiare che il baccalà si sfaldi, ma limitatevi a smuovere la casseruola. Trascorsi 10 minuti, rimuovete il coperchio e continuate la cottura per ancora 5 minuti 17. Aggiustate di sale solo se necessario perché il baccalà potrebbe risultare già piuttosto sapido. Il vostro baccalà ai peperoni è pronto per essere servito ben caldo 18!
									

								

							
					    