Difficoltà: Difficile
La focaccia è senza dubbio la regina di tutte le merende lievitate all'italiana, soffice e fragrante, ed è incredibile come si possa ottenere una resa così sfiziosa usando pochi e semplici ingredienti. Perfetta da sola, gustosissima se accompagnata da verdure, salumi o farcita con gli ingredienti che preferite. Vi proponiamo una ricetta che vi farà ottenere un impasto morbido, profumato e perfetto come una focaccia di panetteria. Si impasta a mano, potete anche usare la planetaria se vorrete, ma le vostre mani basteranno a miscelare acqua e farina, a dare forza a questo impasto che necessita di un pizzico di accortezze nel procedimento e nel rispetto dei riposi. Se amate questo tipo di ricette potete provare tutte le sue varianti da street food come la focaccia genovese, la focaccia col formaggio di Recco, la focaccia barese: paese che vai focaccia che trovi! Quindi non vi resta che esplorare tutte queste stuzzicanti e profumate versioni per scegliere la vostra preferita!


						
						

														INGREDIENTI
							
													


						
														
							
														per la focaccia
							

							
								

																	Farina 0
								
								
								(forza 350 W)
																	500
									g
																

								

							
								

																	Acqua
								
								
								(a temperatura ambiente)
																	340
									g
																

								

							
								

																	Lievito di birra fresco
								
								
								
																	7
									g
																

								

							
								

																	Olio extravergine d'oliva
								
								
								 
																	25
									g
																

								

							
								

																	Sale fino
								
								
								
																	10
									g
																

								

							
														
							
						
														
							
														Per condire
							

							
								

																	Olio extravergine d'oliva
								
								
								 
																	60
									g
																

								

							
								

																	Sale di maldon
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la focaccia partite dall’impasto base: in una ciotola versate le farina, unite il lievito fresco sbriciolato 1 e l'acqua a temperatura ambiente, poco alla volta mentre iniziate a mescolare gli ingredienti 2, in modo che la farina assorba man a mano in maniera omogenea l'acqua. Una volta che avrete terminato l'acqua e l'impasto avrà preso corposità, trasferitelo sul bancone 3. 
									

								

															

																		
																																											
											
										
																						
											
										
																						
											
										
																																										
																		Impastate con energia, con il dorso delle mani, come quando fate la pasta fresca: tirate bene bene il panetto con il dorso della mano e riportatelo verso di voi 4, con movimenti decisi. Ricordatevi di ruotare il panetto di volta in volta di 90° prima di procedere di nuovo a stenderlo sul piano. Una volta che risulterà più omogeneo, potete iniziare a versare l'olio poco per volta, in 3-4 volte sarà sufficiente 5. Fatelo assorbire bene impastando sempre sul piano di lavoro 6.
									

								

															

																		
																																											
											
										
																						
											
										
																						
											
										
																																										
																		Quando l'impasto avrà assorbito completamente l'olio, sarà il momento di aggiungere il sale, tutto in una volta. Stendete un pochino il panetto e versate il sale sulla superficie 7, quindi impastate molto bene in modo da farlo incorporare e assorbire completamente: ci vorrà qualche istante di lavorazione 8. Coprite l’impasto con una ciotola 9 e lasciate riposare 15 minuti. E' importante attendere questo tempo, perché nei momenti di riposo l'impasto sviluppa la sua maglia glutinica. 
									

								

															

																		
																																											
											
										
																						
											
										
																						
											
										
																																										
																		Passato il tempo di riposo, date dei giri di pieghe "slap&fold", ovvero sollevate l'impasto con entrambe le mani 10 e sbattetelo sul piano di lavoro, quindi procedete girando di 180° e ripetete l'operazione sollevando e sbattendo, almeno 2-3 volte. Queste pieghe andranno fatte almeno un paio di volte a distanza di 15 minuti l'una dall'altra. Nei 15 minuti farete riposare il vostro impasto sempre coperto con la ciotola. Intervallare riposi e pieghe darà struttura e forza al vostro impasto. Una volta terminati i giri di pieghe, trasferite l'impasto in ciotola unta con olio di oliva, sigillate bene con la pellicola 11 e lasciate lievitare a temperatura ambiente (tra i 26-28°), per circa 3 ore: dovrà triplicare di volume 12. 
									

								

															

																		
																																											
											
										
																						
											
										
																						
											
										
																																										
																		Trascorso il tempo di lievitazione oliate una teglia di 25x38 cm 13, versate l’impasto 14 e stendetelo con le mani, sia allargandolo delicatamente verso i bordi, sia premendo con i polpastrelli per stendere su tutta la superficie 15. 
									

								

															

																		
																																											
											
										
																						
											
										
																						
											
										
																																										
																		Se l'impasto dovesse ritirarsi, nessuno problema: coprite e lasciate riposare circa 5 minuti 16, poi potrete stendere ancora l’impasto allargandolo nella teglia delicatamente. Lasciate lievitare ancora la focaccia coperta con pellicola (o con canovaccio umido) per 1 ora. Trascorso il tempo di lievitazione versate sulla focaccia i 60 g di olio 17 e affondate le dita per formare i tipici buchi 18. 
									

								

															

																		
																																											
											
										
																						
											
										
																						
											
										
																																										
																		Salate la superfice con il sale maldon 19 e cuocete per circa 30 minuti a 200° in forno statico preriscaldato molto bene. Potete posizionarla nel ripiano più basso del forno. Sfornate la focaccia 20 servitela ben calda 21!
									

								

							
					    