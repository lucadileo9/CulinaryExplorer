Difficoltà: Facile
Gli American muffin sono dei dolcetti perfetti per la colazione, per la merenda o per fare un piccolo break durante la giornata. Hanno la caratteristica forma a fungo e, si sa, la cupola è la prima cosa che bisogna addentare! Da Oltreoceano fino a casa vostra arriva la nostra ricetta degli American muffin. Nel giro di poco tempo hanno fatto breccia nel cuore di tutti diventando un vero e proprio simbolo delle colazioni e dei brunch all’americana, insieme ai pancake. Dalla ricetta di base dei muffin è possibile realizzare tutte le varianti, come quella dei Muffin al cioccolato, dei Muffin cioccolato e pere o dei Muffin con il cuore morbido, per esempio, fra cui anche quelle salate! E con qualche decorazione possono addirittura diventare dei mostruosi dolcetti per Halloween. Lo sappiamo, vi abbiamo messo un bel tarlo nella testa "qual è la mia versione preferita?" Per non sbagliare vi invitiamo a provarle tutte partendo però da quella originale: gli american muffin! Poi fateci sapere quando le avrete provate tutte qual è la vostra versione del cuore.


												
						
						

														INGREDIENTI
							
							                            
                                
    								
    									
    										
    										292
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    292
    					
    					    					    					
    					    Carboidrati
    					    g
    					    42.4
    					
    					    					    					
    					      di cui zuccheri
    					    g
    					    18.8
    					
    					    					    					
    					    Proteine
    					    g
    					    5.3
    					
    					    					    					
    					    Grassi
    					    g
    					    11.2
    					
    					    					    					
    					      di cui saturi
    					    g
    					    6.31
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    64
    					
    					    					    					
    					    Sodio
    					    mg
    					    120
    					
    					    				
    			
                            
													


						
							
														Ingredienti per 12 muffin
							

							
								

																	Uova
								
								
								a temperatura ambiente
																	2
									
																

								

							
								

																	Burro
								
								
								
																	140
									g
																

								

							
								

																	Zucchero
								
								
								
																	200
									g
																

								

							
								

																	Farina 00
								
								
								
																	380
									g
																

								

							
								

																	Lievito in polvere per dolci
								
								
								(1 bustina)
																	16
									g
																

								

							
								

																	Sale fino
								
								
								
																	1
									pizzico
																

								

							
								

																	Latte intero
								
								
								
																	250
									g
																

								

							
								

																	Scorza di limone
								
								
								da grattugiare
																	1
									
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli american muffin cominciate sciogliendo il burro e lasciatelo intiepidire. Nel frattempo in una caraffa (o in una ciotola) unite tutti gli ingredienti liquidi quindi il latte, le uova 1 ed il burro ormai tiepido 2; mescolate con una forchetta e tenete da parte 3.
									

								

															

																		
																															
											
										
																														
																		In una ciotola capiente sistemate un colino e setacciate la farina ed il lievito per dolci 4, unite poi lo zucchero 5, un pizzico di sale e per finire profumate grattugiando la scorza di limone, solo la parte gialla6
									

								

															

																		
																															
											
										
																														
																		ed i semi del baccello di vaniglia 7. Inserite le fruste di uno sbattitore elettrico nel recipiente con le polveri e azionatele a velocità bassissima mentre unite anche il mix di liquidi un po’ alla volta 8: in questo modo amalgamerete il tutto evitando la formazione di grumi, alla fine otterrete un impasto omogeneo e liscio 9.
									

								

															

																		
																															
											
										
																														
																		Con l'aiuto di uno spallinatore per gelato, o eventualmente un cucchiaio, versate circa 90 grammi di impasto in 12 pirottini che avrete sistemato in una leccarda per muffin 10. Cuocete in forno preriscaldato, in modalità statica, a 180° per 35 minuti 11. Una volta cotti, lasciateli raffreddare e gustate i vostri american muffin 12!
									

								

							
					    