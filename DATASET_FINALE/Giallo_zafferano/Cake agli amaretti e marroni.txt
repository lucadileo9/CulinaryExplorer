Difficoltà: Facile
Il cake agli amaretti e marroni è un dolce semplice ma dal gusto unico, che vi conquisterà fin dalla prima fetta! Si tratta di un soffice plumcake impreziosito con marron glacé, le tipiche castagne sciroppate e glassate, la cui nota zuccherina si sposa perfettamente con il sapore di mandorla degli amaretti. L’impasto, inoltre, è arricchito con farina di castagne che aggiunge un aroma leggermente tostato. Ideale per la colazione o per una merenda golosa e genuina, la ricetta del cake agli amaretti e marroni è anche molto facile da preparare… cosa state aspettando per provare a farlo?


						
						

														INGREDIENTI
							
													


						
														
							
														Per uno stampo da plumcake da 22x 9 cm
							

							
								

																	Albumi
								
								
								(circa 5)
																	180
									g
																

								

							
								

																	Tuorli
								
								
								(circa 6)
																	120
									g
																

								

							
								

																	Zucchero
								
								
								
																	140
									g
																

								

							
								

																	Burro
								
								
								a temperatura ambiente
																	110
									g
																

								

							
								

																	Farina 00
								
								
								
																	150
									g
																

								

							
								

																	Farina di castagne
								
								
								
																	20
									g
																

								

							
								

																	Marron glaces
								
								
								(da spezzettare)
																	75
									g
																

								

							
								

																	Amaretti
								
								
								(da sbriciolare)
																	30
									g
																

								

							
								

																	Baccello di vaniglia
								
								
								(i semi)
																	1
									
																

								

							
								

																	Sale fino
								
								
								
																	2
									g
																

								

							
														
							
						
														
							
														Per infarinare i marroni
							

							
								

																	Farina 00
								
								
								
																	
									q.b.
																

								

							
														
							
						
														
							
														Per ungere lo stampo
							

							
								

																	Burro
								
								
								
																	
									q.b.
																

								

							
														
							
						
														
							
														Per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il cake agli amaretti e marroni per prima cosa versate i tuorli in una ciotola 1 insieme al burro ammorbidito 2 e a 80 g di zucchero 3.
									

								

															

																		
																																											
											
										
																						
											
										
																						
											
										
																																										
																		Aggiungete il sale 4 e i semi della bacca di vaniglia 5, poi lavorate con le fruste elettriche fino ad ottenere un composto omogeneo 6. Tenete da parte e pulite bene le fruste.
									

								

															

																		
																																											
											
										
																						
											
										
																						
											
										
																																										
																		Versate gli albumi in un’altra ciotola e cominciate a montarli con le fruste pulite 7. Quando iniziano a diventare bianchi unite i restanti 60 g di zucchero 8 e continuate a lavorare con le fruste per montarli a neve 9.
									

								

															

																		
																																											
											
										
																						
											
										
																						
											
										
																																										
																		Ora incorporate gli albumi nel composto di tuorli in 2 volte, mescolando delicatamente dal basso verso l’alto 10 11. Infarinate i marron glacé spezzettati grossolanamente e teneteli momentaneamente da parte; in questo modo non cadranno sul fondo durante la cottura 12.
									

								

															

																		
																																											
											
										
																						
											
										
																						
											
										
																																										
																		A questo punto aggiungete la farina 00 13, la farina di castagne 14 e gli amaretti sbriciolati 15. Amalgamate le polveri, mescolando sempre dal basso verso l’alto.
									

								

															

																		
																																											
											
										
																						
											
										
																						
											
										
																																										
																		Unite anche i marroni infarinati 16 e mescolate delicatamente 17 per incorporarli in modo uniforme 18.
									

								

															

																		
																																											
											
										
																						
											
										
																						
											
										
																																										
																		Versate l’impasto in uno stampo da plumcake grande 22x9 cm, alto 6 cm imburrato e infarinato 19. Cuocete in forno statico preriscaldato a 180° per 35-40 minuti. Verificate la cottura con uno stecchino, poi sfornate e lasciate intiepidire nello stampo 20. Una volta intiepidito, sformate il vostro cake agli amaretti e marroni e spolverizzate con zucchero a velo a piacere 21!
									

								

							
					    