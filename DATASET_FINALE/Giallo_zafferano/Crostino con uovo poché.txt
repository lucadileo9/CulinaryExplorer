Difficoltà: Media
L’uovo in camicia, chiamato anche uovo poché, è un classico del brunch con cui si possono realizzare le ricette più varie, dalle tradizionali uova alla benedict con salsa olandese a quelle più sfiziose con tartufo e tomino. Questa volta l’abbiamo abbinato al formaggio erborinato più famoso d’Italia per preparare un antipasto dal gusto inconfondibile, il crostino con uovo poché! Con un solo morso sentirete il Gorgonzola dolce fondersi con la morbidezza del tuorlo semi-liquido in un voluttuoso incontro completato dalla freschezza degli spinacini e dal tocco rustico del pane. In fondo bastano pochi minuti e qualche piccola accortezza per portare in tavola un’idea diversa dal solito… quindi cosa aspettate a stupire tutti con il crostino con uovo poché?


												
						
						

														INGREDIENTI
							
							                            
                                
    								
    									
    										
    										357
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    357
    					
    					    					    					
    					    Carboidrati
    					    g
    					    33.5
    					
    					    					    					
    					      di cui zuccheri
    					    g
    					    0.8
    					
    					    					    					
    					    Proteine
    					    g
    					    17.5
    					
    					    					    					
    					    Grassi
    					    g
    					    17
    					
    					    					    					
    					      di cui saturi
    					    g
    					    6.27
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    225
    					
    					    					    					
    					    Sodio
    					    mg
    					    909
    					
    					    				
    			
                            
													


						
							
														Per 4 crostini
							

							
								

																	Pane casereccio
								
								
								
																	4
									fette
																

								

							
								

																	Uova
								
								
								
																	4
									
																

								

							
								

																	Gorgonzola
								
								
								(dolce)
																	120
									g
																

								

							
								

																	Spinacini
								
								
								
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il crostino con uovo poché per prima cosa preparate il pane: scaldate un filo d’olio in una padella, sistemate le fette di pane 1, salate 2 e tostate per circa 2 minuti per lato finché non risulteranno dorate 3. Tenete i crostini da parte.
									

								

															

																		
																															
											
										
																														
																		Lavate gli spinacini e metteteli in una ciotola, poi condite con olio 4, sale e pepe 5. Mescolate e tenete da parte 6.
									

								

															

																		
																															
											
										
																														
																		Ora mettete sul fuoco una pentola con l’acqua e portatela a bollore a fuoco moderato, poi versate l’aceto 7. Rompete un uovo per volta in una ciotolina, create un vortice nell’acqua con un cucchiaio o una frusta 8 e versate l’uovo al centro con molta attenzione 9.
									

								

															

																		
																															
											
										
																														
																		Lasciate rassodare l’uovo senza toccarlo per un minuto e mezzo, non oltre 10. Scolate delicatamente l’uovo con una schiumarola e adagiatelo su un vassoio foderato con carta forno 11. Procedete nello stesso modo con le altre 3 uova. Ora siete pronti per assemblare i vostri crostini: distribuite lo spinacino condito sulle fette di pane tostato 12.
									

								

															

																		
																															
											
										
																														
																		Adagiatevi sopra l’uovo in camicia ancora caldo 13, poi completate con 30 g di Gorgonzola dolce per ciascun crostino 14. Condite con un filo di olio, sale e pepe e servite subito il vostro crostino con uovo poché 15!
									

								

							
					    