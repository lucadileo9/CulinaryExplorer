Difficoltà: Facile
Il Maine è uno Stato simbolo degli USA: è stato il primo punto di approdo dei coloni europei. Ha un bellissimo territorio caratterizzato prevalentemente da scogliere e fari suggestivi. E' qui che abita anche la mitica Jessica Fletcher, a Cabot Cove. Il Maine è anche uno dei luoghi migliori dove assaggiare il lobster roll, il famoso panino farcito con una ricca insalata di astice. Esistono principalmente due versioni del lobster roll: quella del Connecticut e quella del Maine che vi proponiamo appunto in questa ricetta, che prevede di bollire l'astice e condirlo, senza il passaggio in padella con il burro come vorrebbe l'altra versione. Il panino più adatto alla ricetta è il New England hot dog bun, perfetto per essere dorato all'esterno e rimanere morbido all'interno. Un fantastico street food da far gustare ai vostri ospiti speciali!


												
						
						

														INGREDIENTI
							
													


						
							
														Ingredienti per 4 panini
							

							
								

																	Panini da hot dog
								
								
								(New England hot dog bun)
																	4
									
																

								

							
								

																	Astice
								
								
								(congelato, già cotto)
																	1,1
									kg
																

								

							
								

																	Maionese
								
								
								
																	120
									g
																

								

							
								

																	Sedano
								
								
								
																	60
									g
																

								

							
								

																	Lattuga iceberg
								
								
								
																	60
									g
																

								

							
								

																	Limoni
								
								
								
																	1
									
																

								

							
								

																	Erba cipollina
								
								
								
																	
									q.b.
																

								

							
								

																	Burro
								
								
								
																	
									q.b.
																

								

							
								

																	Sale fino
								
								
								
																	1
									cucchiaino
																

								

							
								

																	Pepe nero
								
								
								
																	1
									cucchiaino
																

								

							
								

																	Ghiaccio
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il lobster roll, per prima cosa prendete l'astice: noi abbiamo utilizzato un astice precotto e congelato. e Lasciatelo a temperatura ambiente per circa 15 minuti, poi lessatelo in una pentola con acqua bollente per 3 minuti 1. Scolatelo in una ciotola con acqua e ghiaccio per fermare la cottura e raffreddarlo in maniera repentina 2. Ricavate la polpa dall’astice staccando prima la testa 3.
									

								

															

																		
																															
											
										
																														
																		Tagliate con le forbici lungo il carapace 4 ed estraete la polpa 5. Dividete la polpa a metà per il lungo e rimuovete l'intestino 6.
									

								

															

																		
																															
											
										
																														
																		Rompete le chele per ricavare la polpa interna 7 8, poi tagliate tutto a tocchetti di media grandezza 9.
									

								

															

																		
																															
											
										
																														
																		Pelate il sedano per rimuovere la parte esterna più filamentosa 10, tagliatelo a rondelle 11 e trasferitelo in una ciotola insieme alla maionese e alla scorza grattugiata di 1 limone 12.
									

								

															

																		
																															
											
										
																														
																		Aggiungete anche il succo del limone 13 e l'erba cipollina tagliata a piccoli pezzetti 14. Regolate di sale e pepe e mescolate per ottenere una salsa omogenea 15.
									

								

															

																		
																															
											
										
																														
																		Versate nella ciotola con il condimento anche la polpa di astice intiepidita 16, poi lavate, asciugate e spezzettate grossolanamente le foglie di lattuga 17. In una padella fate sciogliere del burro 18
									

								

															

																		
																															
											
										
																														
																		e rosolate i panini solo sui lati esterni 19. A questo punto incidete il panino dall'alto per tutta la lunghezza 20 e apritelo leggermente 21.
									

								

															

																		
																															
											
										
																														
																		Inserite prima alcune foglie di lattuga 22, poi l'insalata di astice 23. Completate tutti i lobster roll e gustateli subito 24, magari con patatine fritte!
									

								

							
					    