Difficoltà: Media
La focaccia è buona in tutti i gusti e in tutte le forme. Ma avete mai provato a realizzare una versione invernale come questa? La focaccia alla zucca racchiude tutta la dolcezza della zucca e la sprigiona morso dopo morso, mentre gli aghi di rosmarino rilasciano un profumo incredibile. Realizzarla è davvero semplice: la zucca frullata viene aggiunta all'impasto, in modo da amalgamarsi alla perfezione. Potrete gustarla da sola, utilizzarla per arricchire il cestino del pane o farcirla per una merenda sfiziosa. Qualche idea? Provate con speck e formaggio di montagna, sentirete che bontà!

E se siete amanti degli impasti con la zucca provate anche queste ricette: 


												
						
						

														INGREDIENTI
							
													


						
							
														Per una focaccia da 25x30 cm
							

							
								

																	Zucca butternut
								
								
								(già pulita)
																	300
									g
																

								

							
								

																	Farina 1
								
								
								
																	350
									g
																

								

							
								

																	Farina 0
								
								
								
																	250
									g
																

								

							
								

																	Acqua
								
								
								
																	220
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Lievito di birra secco
								
								
								
																	1
									g
																

								

							
								

																	Zucchero
								
								
								
																	1
									cucchiaino
																

								

							
								

																	Sale fino
								
								
								
																	1
									cucchiaino
																

								

							
								

																	Rosmarino
								
								
								
																	1
									rametto
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la focaccia alla zucca partite proprio da questa. Eliminate la buccia esterna utilizzando un pelapatate 1. Tagliate la zucca a fette ed eliminate eventuali semi. Dovrete ottenere 300 g di polpa e tagliarla a cubetti 2. Trasferite la zucca in una vaporiera 3 e cuocetela per circa 20 minuti. 
									

								

															

																		
																																											
											
										
																						
											
										
																						
											
										
																																										
																		Controllate la cottura punzecchiando la zucca con una forchetta, sino a che non sarà abbastanza morbida 4. Trasferitela in un mixer 5 e aggiungete l'acqua 6.
									

								

															

																		
																																											
											
										
																						
											
										
																						
											
										
																																										
																		Frullate fino ad ottenere una purea 7. In una ciotola capiente versate i 2 tipi di farina 8 e aggiungete il lievito di birra secco 9. 
									

								

															

																		
																																											
											
										
																						
											
										
																						
											
										
																																										
																		Unite anche l’olio di oliva 10, lo zucchero 11 e la purea di zucca 12. 
									

								

															

																		
																																											
											
										
																						
											
										
																						
											
										
																																										
																		Mescolate con un cucchiaio 13 sino ad amalgamare gli ingredienti 14. Coprite con pellicola e lasciate riposare 15 minuti a temperatura ambiente 15. 
									

								

															

																		
																																											
											
										
																						
											
										
																						
											
										
																																										
																		Riprendere poi l’impasto 16 e mescolate ancora con una spatola. Aggiungete il sale 17 e continuate ad impastare in ciotola. Rovesciate l’impasto su un piano di lavoro leggermente unto con olio di oliva e formate un panetto tondo dando prima alcune pieghe di rinforzo 18. 
									

								

															

																		
																																											
											
										
																						
											
										
																						
											
										
																																										
																		Trasferite il panetto a lievitare nella ciotola usata in precedenza, ancora unta 19. Coprite con pellicola e lasciate lievitare fino al raddoppio 20. Ci vorranno circa 5 ore, in un luogo caldo e senza correnti d’aria. Una volta lievitato riprendete l'impasto e trasferitelo all'interno di una teglia rettangolare, grande 25x30 cm, foderato con carta forno oliata. Stendete l'impasto con le mani sino a ricoprire l'intera superficie 21. 
									

								

															

																		
																																											
											
										
																						
											
										
																						
											
										
																																										
																		Coprite con pellicola 22 e fate lievitare ancora un’ora. Cospargete la superficie con aghetti di rosmarino 23 e cuocete in forno statico preriscaldato a 200° per circa 30 minuti, nel ripiano centrale, o fino a doratura sia alla base che in superficie. Sfornate 24, lasciate intiepidire e servite!
									

								

							
					    