Difficoltà: Facile
Se avete apprezzato la nostra torta al latte caldo, anche in versione muffin, e la sua aromatica variante al caffè dovete assolutamente chiudere questo goloso cerchio con la torta al latte caldo al cacao. La consistenza è quella che conosciamo già, soffice e un po’ spugnosa, che rende unico questo dolce. Nella versione al cacao abbiamo aggiunto una nota di dolcezza in più che farà felici grandi e piccoli! Gli amanti delle torte al cioccolato potranno arricchire il loro ricettario con la semplice bontà della torta al latte caldo al cacao, ottima da gustare a colazione con una tazza di caffè o a merenda con un succo di frutta fresca.


												
						
						

														INGREDIENTI
							
							                            
                                
    								
    									
    										
    										338.7
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    338.7
    					
    					    					    					
    					    Carboidrati
    					    g
    					    47.1
    					
    					    					    					
    					      di cui zuccheri
    					    g
    					    29.3
    					
    					    					    					
    					    Proteine
    					    g
    					    8
    					
    					    					    					
    					    Grassi
    					    g
    					    13.1
    					
    					    					    					
    					      di cui saturi
    					    g
    					    6.4
    					
    					    					    					
    					    Fibre
    					    g
    					    137
    					
    					    					    					
    					    Colesterolo
    					    mg
    					    2.2
    					
    					    					    					
    					    Sodio
    					    mg
    					    213.6
    					
    					    				
    			
                            
													


						
							
														per uno stampo del diametro di 20 cm
							

							
								

																	Farina 00
								
								
								
																	135
									g
																

								

							
								

																	Cacao amaro in polvere
								
								
								
																	35
									g
																

								

							
								

																	Uova
								
								
								( circa 3 uova media a temperatura ambiente)
																	175
									g
																

								

							
								

																	Zucchero
								
								
								
																	160
									g
																

								

							
								

																	Latte intero
								
								
								
																	120
									g
																

								

							
								

																	Burro
								
								
								
																	60
									g
																

								

							
								

																	Lievito in polvere per dolci
								
								
								
																	6
									g
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la torta al latte caldo versate le uova in una ciotola con un pizzico di sale 1, poi azionate lo sbattitore. Mentre lo sbattitore è in funzione aggiungete a poco a poco anche lo zucchero, così da favorirne l’assorbimento 2. Non appena il composto sarà chiaro e spumoso, ci vorranno circa 10 minuti, spegnete le fruste elettriche 3.
									

								

															

																		
																																											
											
										
																						
											
										
																						
											
										
																																										
																		Setacciate nella ciotola il lievito, la farina 4 e il cacao 5, aggiungendo gradualmente le polveri mentre mescolate con la spatola dal basso verso l’alto 6, in modo da incorporarle senza smontare il composto.
									

								

															

																		
																																											
											
										
																						
											
										
																						
											
										
																																										
																		Prelevate un paio di cucchiai dell’impasto ottenuto e tenete da parte in un’altra ciotola 7. In un pentolino versate il latte 8 e scaldatelo a fuoco medio, poi aggiungete il burro 9.
									

								

															

																		
																																											
											
										
																						
											
										
																						
											
										
																																										
																		Fate sciogliere completamente il burro mescolando con la frusta e portate il composto a sfiorare il bollore 10. A questo punto spegnete la fiamma e versate il composto nella ciotola con le cucchiaiate di impasto che avevate tenuto da parte 11. Mescolate per bene con una frusta per ottenere una consistenza simile a una pastella 12.
									

								

															

																		
																																											
											
										
																						
											
										
																						
											
										
																																										
																		Aggiungete la pastella al resto dell’impasto nella ciotola più grande 13 e mescolate delicatamente con una frusta o una marisa 14. Versate l'impasto ottenuto in uno stampo da 20 cm di diametro che avrete precedentemente imburrato 15.
									

								

															

																		
																																											
											
										
																						
											
										
																						
											
										
																																										
																		Il dolce è pronto per la cottura 16. Cuocete nel forno statico preriscaldato a 180° posizionando la tortiera sul ripiano più basso (non a contatto con la base) per circa 40 minuti. Dopo i primi 25 minuti, trasferite la teglia sul ripiano centrale e proseguite la cottura per i restanti 15 minuti. Verificate la cottura facendo la prova dello stecchino, poi sfornate e lasciate intiepidire 17. Una volta intiepidita, sformate la torta e posizionatela su una gratella per farla raffreddare completamente. La vostra torta al latte caldo al cacao è pronta per essere gustata 18!
									

								

							
					    