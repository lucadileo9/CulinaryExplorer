Difficoltà: Facile
Se avete voglia di dolce e poco tempo per prepararlo vi proponiamo una ricetta che siamo sicuri vi piacerà tantissimo: i tartufini di yogurt! Golosi bon bon ricoperti di cioccolato fondente e frutta secca, che nascondono un cuore cremoso ai frutti di bosco… perfetti come merenda per i più piccoli, ma ideali anche come dessert per terminare una cena in modo sfizioso e leggero. Facili e veloci da realizzare, questi dolcetti senza cottura sono realizzati con pochi ingredienti, semplici e genuini. Personalizzate i tartufini di yogurt scegliendo coperture diverse e colorate, per renderli ancora più belli e invitanti!


						
						

														INGREDIENTI
							
													


						
														
							
														Per circa 24 tartufini
							

							
								

																	Farina di mandorle
								
								
								
																	250
									g
																

								

							
								

																	Yogurt ai frutti di bosco
								
								
								
																	150
									g
																

								

							
								

																	Panna fresca liquida
								
								
								
																	150
									g
																

								

							
								

																	Zucchero a velo
								
								
								
																	35
									g
																

								

							
														
							
						
														
							
														Per la copertura
							

							
								

																	Cioccolato fondente
								
								
								
																	300
									g
																

								

							
								

																	Granella di nocciole
								
								
								
																	
									q.b.
																

								

							
								

																	Granella di pistacchi
								
								
								
																	
									q.b.
																

								

							
								

																	Codette al cioccolato
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i tartufini allo yogurt versate la farina di mandorle in una ciotola 1, poi aggiungete lo zucchero a velo 2 e lo yogurt ai frutti di bosco 3.
									

								

															

																		
																																											
											
										
																						
											
										
																						
											
										
																																										
																		Amalgamate gli ingredienti con un cucchiaio o con le mani 4, poi unite anche la panna 5 e impastate il tutto fino ad ottenere un composto omogeneo. Formate delle palline del peso di circa 25 g l’una 6; con queste dosi otterrete circa 24 pezzi.
									

								

															

																		
																																											
											
										
																						
											
										
																						
											
										
																																										
																		Ora tritate il cioccolato fondente 7 e scioglietelo a bagnomaria o in microonde. Versate la frutta secca tritata e le codette in ciotole differenti. Immergete una pallina per volta nel cioccolato fuso 8, poi passatela nella frutta secca 9.
									

								

															

																		
																																											
											
										
																						
											
										
																						
											
										
																																										
																		Dopo averla ricoperta completamente 10, adagiatela su un foglio di carta forno 11 e procedete in questo modo con tutti gli altri tartufini, alternando la copertura di nocciole con quella di pistacchi e con le codette. I vostri tartufini di yogurt sono pronti per essere serviti 12!
									

								

							
					    