Difficoltà: Media
Quante volte vi sarà capitato di essere in vacanza e non avere una bilancia per realizzare un buon dolce? Con la ricetta della torta 7 vasetti, in qualsiasi cucina riuscirete a preparare una colazione sana e nutriente per tutta la famiglia! Questo dolce alto e morbido prende il nome dal vasetto di yogurt (da 125 ml) che viene utilizzato come unità di misura per tutti gli altri ingredienti. Un'idea furba che abbiamo sperimentato anche in altre versioni come la torta 7 vasetti salata e torta 7 vasetti alle zucchine. Una torta allo yogurt casalinga alla portata di tutti che si realizza senza burro, ma solo con l'utilizzo dell'olio di semi che rende il dolce ancora più soffice! La torta 7 vasetti è buona al naturale ma è perfetta anche da tagliare e farcire con crema o marmellata per una merenda da leccarsi i baffi! Preparatela anche voi, il solo profumo inebrierà i vostri sensi!


												
						
						

														INGREDIENTI
							
							                            
                                
    								
    									
    										
    										436
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    436
    					
    					    					    					
    					    Carboidrati
    					    g
    					    71.4
    					
    					    					    					
    					      di cui zuccheri
    					    g
    					    33.6
    					
    					    					    					
    					    Proteine
    					    g
    					    6.8
    					
    					    					    					
    					    Grassi
    					    g
    					    13.7
    					
    					    					    					
    					      di cui saturi
    					    g
    					    2.28
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    78
    					
    					    					    					
    					    Sodio
    					    mg
    					    42
    					
    					    				
    			
                            
													


						
							
														Ingredienti per uno stampo da 24 cm
							

							
								

																	Yogurt bianco naturale
								
								
								(125 ml ) a temperatura ambiente
																	1
									vasetto
																

								

							
								

																	Zucchero
								
								
								
																	2
									vasetti
																

								

							
								

																	Farina 00
								
								
								
																	2
									vasetti
																

								

							
								

																	Fecola di patate
								
								
								
																	1
									vasetto
																

								

							
								

																	Olio di semi
								
								
								
																	1
									vasetto
																

								

							
								

																	Lievito in polvere per dolci
								
								
								
																	16
									g
																

								

							
								

																	Uova
								
								
								medie a temperatura ambiente
																	3
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta 7 vasetti, prendete un vasetto di yogurt intero (a temperatura ambiente) da 125 ml e versatelo in una ciotola 1, poi unite due vasetti di zucchero 2 e con uno sbattitore iniziate a lavorarli insieme 3, fino ad ottenere una crema liscia.
									

								

															

																		
																															
											
										
																														
																		A questo punto rompete le uova e separate albumi e tuorli in due ciotole distinte 4, poi azionando nuovamente lo sbattitore andate ad aggiungere i tuorli nel composto di yogurt e zucchero 5 fino ad incorporarli 6.
									

								

															

																		
																															
											
										
																														
																		Sempre con lo sbattitore in azione, aggiungete a filo anche l'olio 7. Una volta che sarà ben amalgamato, posizionate un setaccio direttamente sulla ciotola 8, versate i due vasetti di farina 9,
									

								

															

																		
																															
											
										
																														
																		il vasetto di fecola 10 e in ultimo la bustina di lievito per dolci 11. Setacciate il tutto e sempre utilizzando lo sbattitore a velocità bassa 12 incorporate le polveri,
									

								

															

																		
																															
											
										
																														
																		fino ad ottenere un composto liscio e uniforme 15. A questo punto riprendete gli albumi e montateli a neve ben ferma (14-15).
									

								

															

																		
																															
											
										
																														
																		Aggiungeteli al vostro composto in due o tre volte: iniziate aggiungendo una piccola quantità di albumi e amalgamate mescolando energicamente senza timore di sgonfiare l'impasto 16, poi incorporate il resto degli albumi e mescolate delicatamente con movimenti rotatori dal basso verso l'alto, per evitare di smontare il composto 17. Una volta che l'impasto della vostra torta sarà pronto, imburrate e infarinate uno stampo rotondo da 24 cm di diametro; poi versate al suo interno l'impasto 18. 
									

								

															

																		
																															
											
										
																														
																		A questo punto 19 cuocete la torta 7 vasetti in forno statico preriscaldato a 180° per 45 minuti; se la torta si dovesse scurire in superficie, copritela con un foglio di alluminio durante gli ultimi 10 minuti di cottura. Potete verificare la cottura facendo la prova dello stecchino; una volta cotta, sfornatela 20 e lasciatela intiepidire prima di sformarla e servirla 21.
									

								

							
					    