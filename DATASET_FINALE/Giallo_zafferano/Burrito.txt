Difficoltà: Facile
Come la fajita, il burrito è una ricetta che si perde fra i confini di Messico e Stati Uniti. Dato l’utilizzo delle tortillas di farina, più grandi ed elastiche rispetto alle tortilla di mais e quindi più adatte ad avvolgere un abbondante ripieno, si pensa che il burrito sia stato inventato nella parte più settentrionale del Messico per poi diffondersi oltreconfine… qui probabilmente è avvenuto l’incontro con il chili, una specialità texana, ed è nata una delle ricette più appetitose della cucina tex-mex! Noi abbiamo realizzato la versione classica del burrito, quella farcita con manzo, fagioli alla messicana e formaggio, e l'abbiamo arricchita con mais e avocado per una gustosa nota colorata: ma questo street food non pone limiti alla fantasia e potete personalizzarlo ulteriormente aggiungendo insalata, pomodori, salse o addirittura riso per renderlo un piatto unico ancora più completo e sostanzioso!


						
						

														INGREDIENTI
							
													


						
														
							
														per 4 tortilla (del diametro di 27 cm)
							

							
								

																	Farina 00
								
								
								
																	350
									g
																

								

							
								

																	Acqua
								
								
								tiepida
																	190
									g
																

								

							
								

																	Strutto
								
								
								
																	30
									g
																

								

							
								

																	Lievito istantaneo per preparazioni salate
								
								
								
																	6
									g
																

								

							
								

																	Sale fino
								
								
								
																	6
									g
																

								

							
														
							
						
														
							
														Per il chili con carne
							

							
								

																	Macinato di manzo
								
								
								
																	450
									g
																

								

							
								

																	Fagioli neri precotti
								
								
								(peso non sgocciolato)
																	400
									g
																

								

							
								

																	Peperoni rossi
								
								
								
																	150
									g
																

								

							
								

																	Passata di pomodoro
								
								
								
																	250
									g
																

								

							
								

																	Brodo di carne
								
								
								
																	500
									g
																

								

							
								

																	Cipolle rosse
								
								
								
																	150
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Coriandolo in polvere
								
								
								
																	1
									cucchiaino
																

								

							
								

																	Cumino in polvere
								
								
								
																	1
									cucchiaino
																

								

							
								

																	Zucchero di canna
								
								
								
																	1
									cucchiaino
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per farcire
							

							
								

																	Edamer
								
								
								
																	150
									g
																

								

							
								

																	Mais
								
								
								
																	160
									g
																

								

							
								

																	Avocado
								
								
								
																	1
									
																

								

							
								

																	Lime
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il burrito per prima cosa preparate il brodo di carne per il chili, poi passate alla preparazione degli ingredienti: mondate il peperone e tagliatelo a tocchetti 1 o a listarelle, poi affettate sottilmente la cipolla 2 e l'aglio. Infine tagliate il peperoncino a rondelle 3.
									

								

															

																		
																																											
											
										
																						
											
										
																						
											
										
																																										
																		Scaldate un giro di olio in una casseruola (possibilmente di ghisa), aggiungete la carne macinata 4 e rosolatela a fuoco medio-alto mescolando bene. Salate e pepate. Quando il fondo si sarà asciugato sfumate con un mestolo di brodo 5 e lasciate evaporare. Trasferite la carne in una ciotola e tenete da parte 6.
									

								

															

																		
																															
											
										
																														
																		Nella stessa casseruola versate un altro giro di olio e aggiungete il peperoncino, l’aglio 7, la cipolla e i peperoni 8, poi salate 9 e pepate.
									

								

															

																		
																															
											
										
																														
																		Insaporite con lo zucchero di canna, il cumino e il coriandolo in polvere 10. Rosolate per bene, poi sfumate con un mestolo di brodo e cuocete a fiamma medio-alta per 10 minuti 11. Quando le verdure si saranno ammorbidite unite la carne macinata rosolata in precedenza 12. 
									

								

															

																		
																															
											
										
																														
																		Versate la passata di pomodoro 13 e il brodo rimanente 14. Coprite con il coperchio 15 e lasciate sobbollire a fuoco medio-basso per 60 minuti, mescolando di tanto in tanto e controllando che non si asciughi troppo; l'andamento della cottura dipende dal tipo di pentola per cui dovrete regolarvi in base alla casseruola utilizzata. 
									

								

															

																		
																															
											
										
																														
																		Mentre il chili è in cottura preparate le tortilla di farina: versate la farina e lo strutto in una ciotola 16 e pizzicate con la punta delle dita per amalgamarlo, poi unite il sale 17 e il lievito istantaneo 18.
									

								

															

																		
																															
											
										
																														
																		Aggiungete l'acqua tiepida 19 e iniziate a impastare con le mani 20. Continuate a lavorare sul piano di lavoro fino ad ottenere un impasto liscio e omogeneo; ci vorranno circa 5 minuti. Formate una palla 21, coprite con la ciotola e lasciate riposare per circa 30 minuti. 
									

								

															

																		
																															
											
										
																														
																		Trascorso il tempo di riposo dividete il panetto in 4 porzioni 22 e formate delle palline 23. Stendete ogni pallina con il mattarello sulla spianatoia leggermente infarinata fino ad ottenere un disco molto sottile del diametro di 27 cm 24. Man mano che stendete i dischi abbiate cura di tenere il resto dell’impasto coperto con un canovaccio per non farlo seccare.
									

								

															

																		
																															
											
										
																														
																		Intanto fate scaldare molto bene una padella in ghisa (o antiaderente, in alternativa). Una volta rovente adagiate la prima tortilla 25 e cuocete per 40 secondi da un lato e 40 secondi dall'altro 26. Trasferite la tortilla cotta su un piatto e coprite con un canovaccio mentre procedete con la cottura delle altre 27.
									

								

															

																		
																															
											
										
																														
																		Trascorsi i 60 minuti di cottura del chili, aggiungete i fagioli col loro liquido di conservazione 28, coprite ancora con il coperchio e cuocete per altri 40 minuti, sempre a fuoco medio-basso. Una volta pronto, togliete la casseruola dal fornello e lasciate intiepidire il chili con carne 29. Nel frattempo preparate gli ingredienti che utilizzerete per farcire le tortilla. Siete pronti per assemblare i vostri burrito: adagiate le tortilla sul tagliere e posizionate nel centro un mestolo abbondante di chili intiepidito, poi distribuite circa 30 g di edamer a fette o grattugiato 30. Aggiungete anche eventuali altri ingredienti, come mais e avocado.
									

								

															

																		
																															
											
										
																														
																		Richiudete prima i lati della tortilla 31, poi ripiegate la parte inferiore sopra al ripieno 32 e arrotolate la tortilla dal basso verso l’alto, mantenendo la chiusura verso il basso 33.
									

								

															

																		
																																											
											
										
																						
											
										
																						
											
										
																																										
																		Scaldate bene una padella antiaderente con un filo d'olio, posizionate il burrito con la chiusura verso il basso 34 e fatelo dorare da tutti i lati, così da far sciogliere anche il formaggio 35. Trasferite i burrito su un tagliere, divideteli a metà e gustateli ancora caldi 36!
									

								

							
					    