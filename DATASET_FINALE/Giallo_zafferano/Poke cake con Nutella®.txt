Difficoltà: Media
Rendi magico il tuo Natale con una torta perfetta da condividere con amici e parenti. La poke cake con Nutella® è un dolce davvero semplice da preparare... con la sua forma, i suoi colori e tutto il suo gusto riuscirete a conquistare i vostri ospiti. Una torta soffice, ricca di ribes che si sposano benissimo con il sapore della crema alle nocciole. La particolarità della poke cake è il fatto che venga forata dopo la cottura per farcirla, in questo caso di Nutella®. Otterrete tanti cubetti da ricomporre in modo da formare un albero di Natale, un'idea davvero strategica! Potrete sistemarli al centro del tavolo e ognuno avrà già la sua porzione! Che sia per una tombolata, per una merenda o come dessert del 25 dicembre, la poke cake con Nutella® sarà sicuramente apprezzata da tutti!


						
						

														INGREDIENTI
							
													


						
														
							
														Ingredienti per uno stampo da 30x22 cm
							

							
								

																	Farina 00
								
								
								
																	250
									g
																

								

							
								

																	Zucchero di canna
								
								
								
																	180
									g
																

								

							
								

																	Uova
								
								
								(circa 2 a temperatura ambiente)
																	110
									g
																

								

							
								

																	Sale fino
								
								
								
																	1
									pizzico
																

								

							
								

																	Yogurt bianco naturale
								
								
								(non zuccherato, a temperatura ambiente)
																	125
									g
																

								

							
								

																	Burro
								
								
								
																	100
									g
																

								

							
								

																	Ribes rosso
								
								
								
																	90
									g
																

								

							
								

																	Lievito in polvere per dolci
								
								
								
																	8
									g
																

								

							
														
							
						
														
							
														per decorare
							

							
								

																	Nutella®
								
								
								
																	150
									g
																

								

							
								

																	Ribes rosso
								
								
								
																	
									q.b.
																

								

							
								

																	Decorazione alimentare
								
								
								zuccherini natalizi
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la poke cake con Nutella® fondete il burro a fuoco bassissimo, quindi lasciate intiepidire. Versate lo zucchero di canna in una ciotola, aggiungete le uova a temperatura ambiente 1 e montate con le fruste elettriche 2. Aggiungete un pizzico di sale e continuate a lavorare fino ad ottenere un composto chiaro ed uniforme. A questo punto aggiungete il burro fuso tiepido 3. 
									

								

															

																		
																															
											
										
																														
																		Continuate a lavorare con le fruste elettriche fino a che non sarà ben assorbito 4. Aggiungete poi lo yogurt a temperatura ambiente 5 e lavorate ancora alcuni istanti 6. 
									

								

															

																		
																															
											
										
																														
																		Quando avrete ottenuto un composto omogeneo aggiungete la farina precedentemente setacciata 7 e il lievito, anch'esso setacciato 8. Lavorate ancora con le fruste a velocità bassa 9. 
									

								

															

																		
																															
											
										
																														
																		Quando la farina sarà ben amalagamata al resto degli ingredienti aggiungete una parte dei ribes 10 e mescolate con una spatola 11. Imburrate e foderate con la carta forno uno stampo da 30x22 cm, versate l'impasto all'interno 12 
									

								

															

																		
																															
											
										
																														
																		e livellate la superficie con una spatola 13. Aggiungete i ribes rimasti in superficie 14. Cuocete la torta in forno statico preriscaldato a 180° per circa 30 minuti. Quando il dolce sarà cotto sfornatelo e lasciatelo raffreddare. Sformatelo poi dallo stampo e trasferitelo su un tagliere. Rifilate quindi i bordi della torta, poi ricavate 5 strisce orizzontali e 6 verticali, in modo da ottenere 30 cubi delle stesse dimensioni. 
									

								

															

																		
																															
											
										
																														
																		Utilizzando il manico di un mestolo realizzate un foro al centro di ogni cubetto 16. Spolverizzate con lo zucchero a velo 17. Disponete a questo punto 25 cubetti a forma di albero di Natale, i restanti potrete servirli a parte. Trasferite la Nutella in un sac-à-poche e utilizzatelo per riempire ciascun cubetto fino a realizzare un ciuffetto 18. 
									

								

															

																		
																															
											
										
																														
																		Quando avrete farcito tutti i cubi 19, decorate con ribes 20 e zuccherini natalizi. La Poke cake con Nutella® è pronta da servire 21! 
									

								

							
					    