Difficoltà: Molto facile
Nei ristoranti delle città di mare questa prelibatezza partenopea è un vero must, ha conquistato i palati di tutti gli italiani e non solo. Stiamo parlando dell'impepata di cozze, conosciuta in dialetto napoletano come 'a 'mpepata e cozze. Un antipasto facilissimo, molto veloce da preparare, altrettanto gustoso... ed economico. Solitamente l'impepata di cozze fa da apertura al pranzo della domenica, quello classico a base di piatti della tradizione come il ragù di carne o la genovese. La ricetta originale dell'impepata di cozze prevede soltanto due ingredienti per la sua realizzazione: cozze e pepe. C'è chi aggiunge un pizzico di prezzemolo e chi le gusta (come abbiamo fatto anche noi!) con del limone spremuto. Gli appassionati di questo mollusco bivalvo si saranno già deliziati preparando un fumante sautè o le saporitissime cozze alla tarantina. Ora siete pronti per portare un pizzico di Napoli in tavola? Ecco la ricetta dell'impepata di cozze!


						
						

														INGREDIENTI
							
							                            
                                
    								
    									
    										
    										143
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    143
    					
    					    					    					
    					    Carboidrati
    					    g
    					    6.6
    					
    					    					    					
    					      di cui zuccheri
    					    g
    					    1.2
    					
    					    					    					
    					    Proteine
    					    g
    					    19.2
    					
    					    					    					
    					    Grassi
    					    g
    					    4.4
    					
    					    					    					
    					      di cui saturi
    					    g
    					    0.9
    					
    					    					    					
    					    Fibre
    					    g
    					    195.8
    					
    					    					    					
    					    Colesterolo
    					    mg
    					    0.7
    					
    					    					    					
    					    Sodio
    					    mg
    					    235.3
    					
    					    				
    			
                            
													


						
														
							
							

							
								

																	Cozze
								
								
								da pulire
																	2
									kg
																

								

							
								

																	Pepe nero
								
								
								da macinare al momento
																	
									q.b.
																

								

							
														
							
						
														
							
														per accompagnare (facoltativo)
							

							
								

																	Prezzemolo
								
								
								
																	
									q.b.
																

								

							
								

																	Limoni
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare l’impepata di cozze cominciate dalla pulizia delle cozze. Assicuratevi innanzitutto che siano tutte chiuse: quelle rotte o aperte andranno scartate. Quindi eliminate i denti di cane con un coltellino 1 e poi staccate la barbetta 2. Infine grattate via le impurità con una paglietta nuova 3.
									

								

															

																		
																																											
											
										
																						
											
										
																						
											
										
																																										
																		Sciacquate le cozze accuratamente e spostatevi ai fornelli 4. Scaldate una pentola molto capiente, buttate le cozze 5 e aggiungete subito il pepe nero (meglio macinare il pepe al momento, otterrete un risultato dal gusto più aromatico e intenso) 6.
									

								

															

																		
																																											
											
										
																						
											
										
																						
											
										
																																										
																		Coprite con il coperchio e lasciate schiudere completamente le bivalve 7. Di tanto in tanto agitate la pentola per rimestare 8. Ci vorranno 3-4 minuti. A fine cottura togliete il coperchio e disponete nei piatti da portata guarnendo a piacere con degli spicchi di limone e del prezzemolo tritato. Ecco pronta la vostra impepata di cozze: buon appetito 9!
									

								

							
					    