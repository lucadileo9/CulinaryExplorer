Difficoltà: Media
La crema di zucchine trombetta e calamari è un piatto raffinato, perfetto da preparare per le vostre cene estive. Questa particolare varietà di zucchine viene coltivata soprattutto in Liguria e si caratterizza per la sua forma, sottile e ricurva, e per il suo colore chiaro e brillante. Ma non è solo il suo aspetto a renderla così speciale, anche il gusto è molto più aromatico, intenso e delicato allo stesso tempo. Le zucchine trombetta sono molto versatili e si possono utilizzare in cucina per tantissime ricette, semplici come le frittelle, o più sofisticate come quella che vi proponiamo oggi. I calamari saltati rapidamente in padella vengono posizionati su questa crema dal colore vivace e si abbinano perfettamente al gusto delle zucchine. Resterete stupiti da quanto un piatto così semplice possa conquistare voi e i vostri ospiti! 


						
						

														INGREDIENTI
							
							                            
                                
    								
    									
    										
    										146
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    146
    					
    					    					    					
    					    Carboidrati
    					    g
    					    4.1
    					
    					    					    					
    					      di cui zuccheri
    					    g
    					    3.9
    					
    					    					    					
    					    Proteine
    					    g
    					    12.1
    					
    					    					    					
    					    Grassi
    					    g
    					    9
    					
    					    					    					
    					      di cui saturi
    					    g
    					    1.8
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    52
    					
    					    					    					
    					    Sodio
    					    mg
    					    548
    					
    					    				
    			
                            
													


						
														
							
							

							
								

																	Zucchine trombetta
								
								
								
																	500
									g
																

								

							
								

																	Cipollotto fresco
								
								
								
																	60
									g
																

								

							
								

																	Acqua
								
								
								
																	450
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per i calamari
							

							
								

																	Calamari
								
								
								
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Scorza di limone
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per decorare
							

							
								

																	Origano
								
								
								fresco
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crema di zucchine trombetta e calamari come prima cosa mondate il cipollotto e tagliatelo a rondelle 1. Lavate poi le zucchine trombetta e tagliate anche queste a rondelle 2. A questo punto versate un filo d'olio in un tegame, unite il cipollotto 3 
									

								

															

																		
																															
											
										
																														
																		e lasciatelo appassire per qualche minuto a fuoco medio 4. Aggiungete le zucchine 5, mescolate il tutto 6, 
									

								

															

																		
																															
											
										
																														
																		aggiungete l'acqua 7, regolate di sale 8, coprite con un coperchio 9 e lasciate cuocere a fuoco dolce per 20 minuti 9. 
									

								

															

																		
																															
											
										
																														
																		Nel frattempo pulite i calamari. Staccate la testa dal mantello 10 ed estraete da questo la penna di cartilagine 11. Lavate accuratamente il mantello sotto l'acqua e con le mani eliminate le interiora dall'interno 12. 
									

								

															

																		
																															
											
										
																														
																		Passate quindi ad eliminare la pelle esterna, facendo una piccola incisione con il coltello e sempre aiutandovi con il coltellino tiratela via 13. Riprendete i tentacoli che avevate tenuto da parte e staccateli dalla testa incidendo con un coltellino poco sotto gli occhi 14. Eliminate poi il dente centrale spingendolo con le mani e dividete i tentacoli a metà. Tagliate poi la parte del mantello ad anelli spessi circa 2 cm 15. 
									

								

															

																		
																															
											
										
																														
																		Versate un filo d'olio in un tegame, aggiunte lo spicchio d'aglio pelato 16 e lasciatelo imbiondire. Versate i calamari e alzate il fuoco 17, salate 18 
									

								

															

																		
																															
											
										
																														
																		e cuocete per 4-5 minuti. Eliminate l'aglio 19 e tenete da parte 20. A questo punto le zucchine saranno cotte 21, 
									

								

															

																		
																															
											
										
																														
																		frullatele con un minipimer 22, fino ad ottenere una crema liscia 23. Trasferitene poi un po' in un piatto 24, 
									

								

															

																		
																															
											
										
																														
																		posizionate sopra i calamari 25, guarnite con la scorza di limone 26, decorate con una fogliolina di origano 27 e servite. 
									

								

							
					    