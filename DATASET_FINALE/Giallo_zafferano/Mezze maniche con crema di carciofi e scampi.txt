Difficoltà: Facile
I carciofi sono un ingrediente tipico della tradizione italiana. Un alimento stagionale, che compare con i primi freddi e scompare prima dell’arrivo delle calde giornate. Molto utilizzato in cucina, è in grado di formare ed arricchire antipasti, primi e secondi. E perché no per i più audaci c’è anche la possibilità di utilizzarlo per ideare dolci stravaganti! Un ortaggio molto versatile negli abbinamenti, ideale con la carne perfetto con il pesce. Nella ricetta che abbiamo scelto di proporvi oggi il carciofo si trasforma in una crema avvolgente, raccolta ad ogni assaggio tramite il formato di pasta scelto. Le mezze maniche infatti, grazie alla loro forma e alla rigatura sono perfette per trattenere questo tipo di condimento. Cimentatevi anche voi nella preparazione delle mezze maniche con crema di carciofi e scampi. Il loro accostamento terra e mare vi conquisterà.


												
						
						

														INGREDIENTI
							
							                            
                                
    								
    									
    										
    										673
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    673
    					
    					    					    					
    					    Carboidrati
    					    g
    					    79.8
    					
    					    					    					
    					      di cui zuccheri
    					    g
    					    5.2
    					
    					    					    					
    					    Proteine
    					    g
    					    26.6
    					
    					    					    					
    					    Grassi
    					    g
    					    23.3
    					
    					    					    					
    					      di cui saturi
    					    g
    					    3.53
    					
    					    					    					
    					    Fibre
    					    g
    					    3.5
    					
    					    					    					
    					    Colesterolo
    					    mg
    					    175
    					
    					    					    					
    					    Sodio
    					    mg
    					    619
    					
    					    				
    			
                            
													


						
							
							

							
								

																	Mezze Maniche Rigate
								
								
								
																	320
									g
																

								

							
								

																	Carciofi
								
								
								
																	1
									kg
																

								

							
								

																	Patate
								
								
								
																	200
									g
																

								

							
								

																	Cipolle rosse
								
								
								
																	80
									g
																

								

							
								

																	Scampi
								
								
								
																	8
									
																

								

							
								

																	Brandy
								
								
								
																	50
									g
																

								

							
								

																	Olio extravergine d'oliva
								
								
								
																	80
									g
																

								

							
								

																	Prezzemolo
								
								
								
																	1
									ciuffo
																

								

							
								

																	Vino bianco
								
								
								
																	60
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le mezze maniche con crema di carciofi e scampi iniziate dalla pulizia dei carciofi. Strappate via le foglie più esterne 1 ed eliminate la punta dei vostri carciofi 2. Quindi tagliateli a metà 3 ed eliminate la barbetta interna, aiutandovi con un coltellino.
									

								

															

																		
																															
											
										
																														
																		Tagliate ogni metà del carciofo a fettine 4 e tenetele da parte (per non farli annerire potete metterli in una ciotola con acqua fredda e del succo di limone). Tritate anche la cipolla rossa finemente 5 e tagliate le patate a cubetti di circa 1 cm 6.
									

								

															

																		
																															
											
										
																														
																		Versate l’olio d’oliva in un tegame e unite la cipolla 7, lasciatela appassire leggermente e aggiungete anche le listarelle di carciofi 8. Mescolate il tutto e sfumate con il vino bianco 9.
									

								

															

																		
																															
											
										
																														
																		Unite un mestolo di acqua calda 10, e insaporite con sale e pepe. Aggiungete anche le patate 11 e coprite nuovamente con un mestolo di acqua calda 12.
									

								

															

																		
																															
											
										
																														
																		Cuocete a fiamma viva per 10-15 minuti, aggiungendo altra acqua al momento del bisogno 13. A questo punto travasate il condimento in un bicchiere del mixer 14 e frullate fino ad ottenere una crema omogenea e piuttosto liscia 15.
									

								

															

																		
																															
											
										
																														
																		Prendete i vostri scampi e lavateli sotto l’acqua corrente, quindi con l’aiuto di una forbice intagliate la pancia degli scampi per metà 16. Tritate il prezzemolo finemente 17 e cuocete le vostre mezze maniche in abbondante acqua bollente, salata a piacere 18.
									

								

															

																		
																															
											
										
																														
																		Nel frattempo che la pasta arriverà a cottura, fate scaldare 40 gr di olio con uno spicchio d’aglio in una padella ben capiente, quando l’aglio sarà leggermente dorato eliminatelo e aggiungete gli scampi. Sfumate con il brandy 19 e lasciate cuocere per circa 4 minuti a fuoco vivace, quindi spolverizzate con il prezzemolo 20, coprite con un coperchio 21 e spegnete il fuoco.
									

								

															

																		
																															
											
										
																														
																		Nel frattempo versate la vostra crema di carciofi in un tegame, scolate la pasta al dente e unitela alla crema di carciofi 22, amalgamando bene 23. Impiattate e in ultimo aggiungete gli scampi  24.
									

								

							
					    