Difficoltà: Facile
Il profumo dei limoni più maturi che ricorda la città di Amalfi e la delicatezza dei gamberi freschi per un piatto dal gusto avvolgente e raffinato: lo spaghetto rigato al limone e gamberi raccoglie tutto il buono di una ricetta realizzata ingredienti di prima qualità, per una pietanza dal sapore intenso, anche grazie ad alcuni accorgimenti in cottura. Per rendere questo piatto ancora più saporito, infatti, gli spaghetti vengono risottati in padella con il fumetto di crostacei, così da raccogliere tutto il gusto del mare. L'unione con le scorze di limone non trattato e i gamberi carnosi, vi faranno scoprire un bouquet di sapori e profumi che conquisterà al primo assaggio. Perfetto se si hanno ospiti a cena o per un delizioso pranzo estivo, accompagnato con un buon vino bianco, lo spaghetto al limone e gamberi è perfetto da offrire in ogni occasione!


												
						
						

														INGREDIENTI
							
							                            
                                
    								
    									
    										
    										543
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    543
    					
    					    					    					
    					    Carboidrati
    					    g
    					    71.4
    					
    					    					    					
    					      di cui zuccheri
    					    g
    					    7
    					
    					    					    					
    					    Proteine
    					    g
    					    20.5
    					
    					    					    					
    					    Grassi
    					    g
    					    19.5
    					
    					    					    					
    					      di cui saturi
    					    g
    					    7.51
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    151
    					
    					    					    					
    					    Sodio
    					    mg
    					    760
    					
    					    				
    			
                            
													


						
							
							

							
								

																	Spaghetti Rigati
								
								
								
																	320
									g
																

								

							
								

																	Gamberi
								
								
								(da pulire)
																	600
									g
																

								

							
								

																	Fumetto di crostacei
								
								
								(preparato con le teste e i carapaci dei gamberi)
																	700
									ml
																

								

							
								

																	Succo di limone
								
								
								
																	40
									g
																

								

							
								

																	Aglio
								
								
								
																	2
									spicchi
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	30
									g
																

								

							
								

																	Acqua
								
								
								calda
																	
									q.b.
																

								

							
								

																	Cipolle bianche
								
								
								
																	1
									
																

								

							
								

																	Burro
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo spaghetto rigato al limone e gamberi, iniziate dalla pulizia di questi ultimi: tirate via la testa dei gamberi 1, poi procedete a staccare le zampette 2 e infine sfilate delicatamente il carapace 3; tenete tutti gli scarti da parte per preparare il fumetto di crostacei.
									

								

															

																		
																															
											
										
																														
																		A questo punto potete incidere i gamberi nel senso della lunghezza per togliere l'intestino, il filamento nero interno, aiutandovi con una pinza da cucina 4; poi completate il taglio dividendo i gamberi a metà 5. Tenete i gamberi da parte. Continuate quindi con la preparazione del fumetto di crostacei: in un tegame versate il burro e fatelo sciogliere, quindi aggiungete uno spicchio d'aglio e la cipolla e fate rosolare a fuoco dolce per 1 minuto. Poi unite tutti gli altri odori tritati grossolanamente: il sedano, il porro, la carota (facoltativa), il prezzemolo. Lasciate insaporire, dopo di che versate anche i carapaci e le teste dei gamberi 6.
									

								

															

																		
																															
											
										
																														
																		Versate il vino bianco 7 e fate sfumare, quindi unite anche i pomodorini lavati e tagliati a spicchi (facoltativo) e 1 litro di acqua 8. Infine aggiustate di sale (non troppo perchè il fumetto già di per sè è piuttosto saporito) 9 e pepe. Lasciate sobbollire la bisque con coperchio e a fuoco dolce per circa 60 minuti. Durante la cottura, schiumate il fumetto con una schiumarola avendo cura ogni volta di risciacquare. 
									

								

															

																		
																															
											
										
																														
																		Una volta pronto il fumetto si sarà ridotto della metà rispetto al liquido iniziale, potrete versarlo in un mixer per ridurlo ad un composto omogeneo 10 che andrà poi filtrato con un colino a maglie strette per eliminiare grumi e residui 11. Versate poi parte della bisque in una padella ampia 12 e accendete il fuoco basso.
									

								

															

																		
																															
											
										
																														
																		Versate gli spaghetti rigati nella padella con la bisque, per cuocerli risottandoli. Mescolate gli spaghetti con una pinza da cucina per rigirarli più facilmente fino a quando non si saranno ammorbiditi leggermente 13. Continuate a versare poco alla volta il fumetto e, se non dovesse essere sufficiente a cuocere gli spaghetti, potete aggiungere man a mano l'acqua calda (occorreranno circa 300 g) per proseguire a risottarli 14. Per la cottura della pasta risottata dovrete considerare almeno 15-20 minuti a fuoco lento. Nel frattempo lavate il limone e prelevate la scorza con un pelaverdure, avendo cura di prendere solo la parte gialla e non quella bianca che è più amarognola 15.
									

								

															

																		
																															
											
										
																														
																		Riducete la scorza a listarelle sottili 16, poi spremete anche il succo del limone 17 e filtratelo. In una padella ampia versate l'olio e fate soffriggere uno spicchio di aglio, dopodichè unite le scorze di limone 18 e fatele rosolare a fuoco medio per alcuni minuti, mescolando di tanto in tanto con una spatola.
									

								

															

																		
																															
											
										
																														
																		A questo punto versate i gamberi 19, mescolate e aggiustate di sale e pepe 20. Dopo alcuni secondi unite anche il succo di limone 21
									

								

															

																		
																															
											
										
																														
																		e il timo tritato 22, quindi cuocete solo per pochissimi minuti, fino a che la carne dei gamberi non risulterà bianca rimanendo comunque tenera. Infine rimuovete l'aglio e spegnete il fuoco. Nel frattempo anche la pasta sarà pronta, quindi versate nella padella degli spaghetti rigati anche i gamberi 23, mantecate alcuni istanti a fuoco moderato e impiattate per gustare caldo lo spaghetto rigato al limone e gamberi 24!
									

								

							
					    