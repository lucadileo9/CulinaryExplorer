Difficoltà: Facile
Tutto il sapore del Mediterraneo in un piatto... viene in mente questa espressione gustando la prima forchettata di pasta con pesce spada! Una pietanza che racchiude le eccellenze gastronomiche del Bel Paese e che fonda la sua bontà sulla semplicità e qualità degli ingredienti: la carne tenera e delicata del pesce spada, il pomodorino fresco che crea un delizioso sughetto e la nota dal sapore deciso delle olive taggiasche. La pasta con pesce spada è la ricetta perfetta quando si ha poco tempo in cucina, ma si vuole comunque portare in tavola un piatto appetitoso. Servitelo accompagnato da un bicchiere di vino bianco fresco: esalterete ancora di più la prelibatezza di questa ricetta! Provate una nuova e ancor più appetitosa variante quella con le briciole di pane!




												
						
						

														INGREDIENTI
							
							                            
                                
    								
    									
    										
    										502
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    502
    					
    					    					    					
    					    Carboidrati
    					    g
    					    68.9
    					
    					    					    					
    					      di cui zuccheri
    					    g
    					    4.8
    					
    					    					    					
    					    Proteine
    					    g
    					    20.2
    					
    					    					    					
    					    Grassi
    					    g
    					    16.1
    					
    					    					    					
    					      di cui saturi
    					    g
    					    2.68
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    44
    					
    					    					    					
    					    Sodio
    					    mg
    					    364
    					
    					    				
    			
                            
													


						
							
							

							
								

																	Linguine
								
								
								
																	320
									g
																

								

							
								

																	Aglio
								
								
								
																	1
									spicchio
																

								

							
								

																	Olive taggiasche
								
								
								
																	70
									g
																

								

							
								

																	Pesce spada
								
								
								
																	300
									g
																

								

							
								

																	Pomodorini ciliegino
								
								
								 
																	250
									g
																

								

							
								

																	Olio extravergine d'oliva
								
								
								 
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con pesce spada iniziate a lavare i pomodorini, poi tagliateli in 4 parti 1 e teneteli da parte. Prendete il trancio di pesce spada, eliminate la pelle utilizzando un coltello dalla lama affilata e dividete il trancio a metà se dovesse risultare troppo spesso. A questo punto tagliatelo prima a striscioline 2 e poi da queste ricavate dei cubetti di circa 1 cm ciascuno 3.
									

								

															

																		
																															
											
										
																														
																		Ponete sul fuoco una pentola colma di acqua, salata a piacere, e portatela al bollore, servirà per la cottura della pasta. Versate l'olio d'oliva in un tegame, aggiungete uno spicchio d'aglio 4 e lasciatelo imbiondire per un paio di minuti (se preferite un sapore più delicato potete tenerlo in camicia). Eliminate l’aglio 5, unite i pomodori 6,
									

								

															

																		
																															
											
										
																														
																		salate 7, pepate 8 e lasciate soffriggere i pomodorini per un paio di minuti; dopodichè aggiungete un mestolo dell'acqua (ormai calda) che servirà per la cottura della pasta e unite anche le olive snocciolate 9.
									

								

															

																		
																															
											
										
																														
																		Se il fondo dovesse asciugarsi troppo aggiungete un altro mestolo di acqua di cottura 10 e fate cuocere il tutto per altri 2 minuti. Nel frattempo buttate gli spaghetti nell'acqua che starà bollendo 11 e mentre la pasta cuoce, aggiungete i cubetti di pesce spada al sugo 12, mescolate il tutto e cuocete per 5 minuti aggiungendo un altro mestolo d’acqua di cottura.
									

								

															

																		
																															
											
										
																														
																		Scolate la pasta ben al dente direttamente nel sugo 13 e saltatela insieme al condimento 14 prima di servirla 15! 
									

								

							
					    