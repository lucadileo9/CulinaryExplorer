Difficoltà: Molto facile
Soltanto due parole chiave per descrivere la nostra pasta con pomodorini e alici: un primo facile e veloce... ci sarebbe da dire anche sfizioso e saporito! Si tratta di una pasta di quelle veloci perfetta per chi non ha tanta voglia di riproporre i grandi classici della cucina espressa quali pasta, aglio e olio o la carbonara. Perciò un bel grappolo di pomodorini rossi e succosi, nello specifico i datterini che hanno un sapore dolce e gradevole, assieme alle alici, pesce azzurro poco costoso molto nutriente, che impreziosisce il carattere del condimento. Siete pronti per sperimentare questa pasta con pomodorini e alici? Siamo curiosi di sapere se vi è piaciuta: noi stiamo già facendo il bis!


												
						
						

														INGREDIENTI
							
							                            
                                
    								
    									
    										
    										449
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    449
    					
    					    					    					
    					    Carboidrati
    					    g
    					    68.4
    					
    					    					    					
    					      di cui zuccheri
    					    g
    					    8.4
    					
    					    					    					
    					    Proteine
    					    g
    					    20.8
    					
    					    					    					
    					    Grassi
    					    g
    					    10.2
    					
    					    					    					
    					      di cui saturi
    					    g
    					    2.07
    					
    					    					    					
    					    Fibre
    					    g
    					    4.3
    					
    					    					    					
    					    Colesterolo
    					    mg
    					    38
    					
    					    					    					
    					    Sodio
    					    mg
    					    624
    					
    					    				
    			
                            
													


						
							
							

							
								

																	Tagliatelle Senza Glutine
								
								
								
																	300
									g
																

								

							
								

																	Pomodorini datterini
								
								
								
																	600
									g
																

								

							
								

																	Acciughe (alici)
								
								
								(già pulite)
																	250
									g
																

								

							
								

																	Frutti di cappero 
								
								
								(cucunci)
																	15
									g
																

								

							
								

																	Aglio
								
								
								
																	1
									spicchio
																

								

							
								

																	Cipolle rosse
								
								
								piccola
																	1
									
																

								

							
								

																	Peperoncino fresco
								
								
								
																	½
									
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con pomodorini e alici, noi abbiamo utilizzato alici fresche semi pulite: abbiamo dovuto solo togliere la spina centrale. Se le vostre fossero ancora da pulire basterà seguire la nostra scuola di cucina su come pulire le alici e utilizzarne circa 400 grammi. Proseguite con la pulizia e il taglio dello spicchio d'aglio, ottenete delle fettine sottili 2. Poi pulite il peperoncino dal picciolo, i semi e i filamenti interni e sminuzzate 3.
									

								

															

																		
																															
											
										
																														
																		Staccate i piccioli dai frutti di cappero già sciacquati accuratamente e tagliateli in quarti 4. Infine lavate i pomodorini, poi tagliateli a metà 5, mondate la cipolla e affettatela sottilmente 6.
									

								

															

																		
																															
											
										
																														
																		In un tegame versate un po’ d’olio insieme al peperoncino, all'aglio a fettine, ai capperi e unite anche le cipolle 7, lasciate scaldare il tutto a fuoco medio per 5 minuti; di tanto in tanto mescolate. Trascorso il tempo in cui il fondo si è ben insaporito unite anche i pomodorini 8, un pizzico di sale 9 e pepe e fate cuocere per 15 minuti.  
									

								

															

																		
																															
											
										
																														
																		Nel frattempo mettete sul fuoco una pentola con l’acqua e portate a bollore, non appena il sugo è quasi cotto potrete unire le alici e lasciarle insaporire per un paio di minuti 10. Fate attenzione che non si spappolino, quindi mescolate con delicatezza 11. L’acqua dovrebbe essere a bollore, salate e buttate la pasta. Nel frattempo tritate un po’ di prezzemolo e aggiungetelo nel tegame che nel frattempo avrete spento e lasciato in caldo 12.
									

								

															

																		
																															
											
										
																														
																		Quando la pasta è cotta scolatela direttamente nel condimento 13, accendete nuovamente per una breve sfiammata 14, se è necessario allungate con poca acqua di cottura della pasta, ed ecco che è pronto. Non vi resta che impiattare la vostra pasta con pomodorini e alici, spolverizzarla con ancora un po’ di prezzemolo e buon appetito 15!
									

								

							
					    