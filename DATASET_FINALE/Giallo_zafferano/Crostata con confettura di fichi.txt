Difficoltà: Media
Al termine dell’estate tutti noi cominciamo a sentire una sorta di malinconia per il rientro ormai alle porte. I giorni di ferie sono perfetti da trascorrere in cucina per realizzare deliziosi manicaretti e regalarsi la giusta pausa per assaporare il proprio lavoro senza fretta! La crostata di fichi è la ricetta perfetta da realizzare verso fine agosto quando le tavole abbondano di questo frutto delicato, favoloso anche per la preparazione di torte o di biscotti. Il guscio croccante di pasta frolla unito alla confettura casalinga, il modo migliore per esaltare il sapore zuccherino dei fichi. Realizzate questa favolosa crostata, il dessert perfetto in ogni occasione da gustare in compagnia sotto l'ombra di un albero o in terrazza!


						
						

														INGREDIENTI
							
							                            
                                
    								
    									
    										
    										496
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    496
    					
    					    					    					
    					    Carboidrati
    					    g
    					    83.6
    					
    					    					    					
    					      di cui zuccheri
    					    g
    					    59.8
    					
    					    					    					
    					    Proteine
    					    g
    					    5.8
    					
    					    					    					
    					    Grassi
    					    g
    					    15.4
    					
    					    					    					
    					      di cui saturi
    					    g
    					    8.37
    					
    					    					    					
    					    Fibre
    					    g
    					    2.5
    					
    					    					    					
    					    Colesterolo
    					    mg
    					    131
    					
    					    					    					
    					    Sodio
    					    mg
    					    117
    					
    					    				
    			
                            
													


						
														
							
														Ingredienti per la pasta frolla (per uno stampo da 22,5 cm)
							

							
								

																	Burro
								
								
								freddo di frigorifero
																	125
									g
																

								

							
								

																	Farina 00
								
								
								
																	250
									g
																

								

							
								

																	Tuorli
								
								
								
																	2
									
																

								

							
								

																	Zucchero a velo
								
								
								
																	100
									g
																

								

							
								

																	Scorza di limone
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la confettura di fichi
							

							
								

																	Fichi
								
								
								
																	600
									g
																

								

							
								

																	Zucchero
								
								
								
																	300
									g
																

								

							
								

																	Limoni
								
								
								(succo e scorza)
																	½
									
																

								

							
								

																	Acqua
								
								
								
																	20
									g
																

								

							
								

																	Baccello di vaniglia
								
								
								 
																	½
									
																

								

							
														
							
						
														
							
														per spennellare
							

							
								

																	Uova
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crostata di fichi iniziate a realizzare la confettura di fichi e vaniglia. Spellate i vostri fichi 1 e tagliateli in 4 2, quindi versateli in un tegame ampio insieme all’acqua 3, mescolate e portate a bollore.
									

								

															

																		
																															
											
										
																														
																		Nel frattempo aiutandovi con un pelapatate sbucciate metà limone 4, tenendo da parte le scorze, ed estraetene il succo, filtrandolo dai semi 5. Una volta che il composto di fichi avrà raggiunto il bollore, unite nella pentola anche lo zucchero e il succo del limone 6.
									

								

															

																		
																															
											
										
																														
																		Aggiungete in ultimo la scorza del limone, la mezza bacca di vaniglia e i suoi semi 7 ( per prelevarli sarà sufficiente intagliare la bacca e raschiare i semini con un coltellino). Continuate a cuocere la confettura di fichi, mescolando di tanto in tanto, e schiumandola 8 fino a portarla alla temperatura di 104° (utilizzate un termometro da cucina per misurare la giusta temperatura). A questo punto spostatela dal fuoco ed eliminate la bacca di vaniglia e le scorze di limone 9.
									

								

															

																		
																															
											
										
																														
																		Versatela in una ciotola per farla raffreddare 10 e nel frattempo occupatevi di preparare la pasta frolla. Ponete in un mixer la farina setacciata, un pizzico di sale ed il burro freddo di frigorifero tagliato a cubetti 11. Frullate il tutto fino ad ottenere un composto sabbioso 12, 
									

								

															

																		
																															
											
										
																														
																		quindi trasferitelo su una spianatoia (oppure in una ciotola) e aggiungete lo zucchero a velo setacciato e la scorza del limone 13. Create la forma a fontana e versate al centro i tuorli. Amalgamate il tutto con una forchetta 14, quindi continuate a lavorare l’impasto con le mani per qualche minuto 15, fino a compattarlo ma senza scaldarlo troppo.
									

								

															

																		
																															
											
										
																														
																		Dategli quindi la forma di un panetto, avvolgetelo nella pellicola 16 e riponetelo in frigorifero per almeno 30 minuti. A questo punto riprendete la pasta frolla e stendetela su un piano leggermente infarinato 17 fino a ricavare un cerchio spesso circa 1 cm 18.
									

								

															

																		
																															
											
										
																														
																		Con l’aiuto del matterello sollevate la frolla già stesa, e ponetela sulla tortiera circolare del diametro di 22,5 cm 19. Pressatela leggermente con le mani in modo da farla aderire allo stampo e ritagliate la pasta in eccesso con un coltellino 20. Impastate nuovamente gli scarti di pasta 21 e teneteli da parte.
									

								

															

																		
																															
											
										
																														
																		Bucherellate con i rebbi di una forchetta la base della crostata 22 e versate al suo interno la confettura di fichi, ormai fredda 23. Stendete la pasta avanzata fino ad ottenere uno spessore di circa 1 cm e aiutandovi con una rotella festonata intagliate delle strisce di pasta larghe circa 2 cm 24.
									

								

															

																		
																															
											
										
																														
																		Quindi posizionatele sulla crostata prima in senso orizzontale e poi nel senso verticale in modo da formare delle losanghe 25. Spennellate con l’uovo precedentemente sbattuto la superficie delle strisce di pasta 26 e infornate in forno statico preriscaldato a 180° per 30 minuti (se utilizzate il forno ventilato cuocete a 160° per circa 20 minuti). Una volta sfornata 27 lasciate intiepidire e servite la vostra crostata di fichi.
									

								

							
					    