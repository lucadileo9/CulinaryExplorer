Difficoltà: Media
Le finte pesche all’alchermes sono dei dolci dal bellissimo impatto visivo che si ispirano alle famose pesche di Prato: in questa versione la pasta brioche è sostituita dalla pasta biscotto, mentre il ripieno rimane di crema pasticcera (o, a scelta, cioccolato o confettura).

Il colore rosato e l’effetto” buccia di pesca” sono dati da un bagno nell’alchermes e un tuffo nello zucchero semolato.

Per completare l’opera, procuratevi delle foglioline verdi di cialda o di zucchero e inseritele sui dolci: l’effetto pesca è garantito!


						
						

														INGREDIENTI
							
							                            
                                
    								
    									
    										
    										346
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    346
    					
    					    					    					
    					    Carboidrati
    					    g
    					    55
    					
    					    					    					
    					      di cui zuccheri
    					    g
    					    27.5
    					
    					    					    					
    					    Proteine
    					    g
    					    8
    					
    					    					    					
    					    Grassi
    					    g
    					    10.5
    					
    					    					    					
    					      di cui saturi
    					    g
    					    5.23
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    171
    					
    					    					    					
    					    Sodio
    					    mg
    					    91
    					
    					    				
    			
                            
													


						
														
							
														per circa 15 pesche
							

							
								

																	Burro
								
								
								a temperatura ambiente
																	100
									g
																

								

							
								

																	Farina 00
								
								
								
																	500
									g
																

								

							
								

																	Zucchero
								
								
								
																	175
									g
																

								

							
								

																	Uova
								
								
								
																	3
									
																

								

							
								

																	Lievito in polvere per dolci
								
								
								(1 bustina)
																	16
									g
																

								

							
								

																	Latte intero
								
								
								
																	4
									cucchiai
																

								

							
								

																	Scorza di limone
								
								
								da grattugiare
																	1
									
																

								

							
								

																	Sale
								
								
								
																	1
									pizzico
																

								

							
														
							
						
														
							
														per la crema pasticcera
							

							
								

																	Latte intero
								
								
								
																	500
									ml
																

								

							
								

																	Farina 00
								
								
								
																	40
									g
																

								

							
								

																	Tuorli
								
								
								
																	6
									
																

								

							
								

																	Zucchero
								
								
								
																	180
									g
																

								

							
								

																	Scorza di limone
								
								
								da grattugiare
																	1
									
																

								

							
														
							
						
														
							
														per la ricopertura
							

							
								

																	Alchermes
								
								
								rosso
																	
									q.b.
																

								

							
								

																	Zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Ponete dentro alla tazza di un robot (o in una ciotola, se impastate a mano) la farina, il lievito, la vanillina, lo zucchero, il sale, il burro a temperatura ambiente 1 e le 3 uova e la scorza di limone grattugiata 2. Impastate il tutto aggiungendo tanto latte quanto ne servirà per ottenere un impasto piuttosto morbido ma lavorabile con le mani 3.
									

								

															

																		
																															
											
										
																														
																		Infarinatevi le mani e prelevate, con un cucchiaio o una spatola 4 , un po' di impasto con il quale formerete delle palline grandi come una grossa noce (circa 25 gr l’una)5 che adagerete su di una teglia foderata con carta forno, distanziandole di qualche cm di distanza l’una dall'altra. Procedete così fino ad esaurimento dell’impasto (circa 28-30 palline)6.
									

								

															

																		
																															
											
										
																														
																		Infornate le palline ottenute in forno già caldo a 180° per circa 15-20 minuti. L’impasto, che cuocendo non dovrà colorirsi, 7 darà vita a circa 30 semisfere. Nel frattempo preparate la crema pasticcera (vedi ricetta cliccando qui) e fatela raffreddare . Quando le semisfere saranno cotte, estraetele dal forno e lasciatele raffreddare, poi prendete un cucchiaino e scavate leggermente al centro della parte piatta di ogni pezzo ( 8)  ottenendo un piccola conca. Mettete la crema dentro ad una tasca da pasticcere con bocchetta liscia e spremetela nella piccola conchetta al centro di ogni semisfera 9;
									

								

															

																		
																															
											
										
																														
																		unite due semisfere sui loro lati piatti per formare una pesca 10. In una ciotolina versate l’alchermes rosso, mentre in un piattino ponete un po’ di zucchero semolato. Immergete ed estraete velocemente le pesche dentro all’alchermes 11,  fatele sgocciolare bene e passatele nello zucchero semolato 12, quindi poggiatele su di un piatto. Ponete le finte pesche in frigorifero per almeno un’ora, poi, al momento di servirle, decoratele con delle foglioline verdi di cialda, di zucchero o marzapane.
									

								

							
					    