Difficoltà: Molto facile
Volete una fresca insalatina per contorno? Tranquilli: non parliamo di un piatto di rucola o lattuga, ma di contorno colorato, ricco e perfetto per la stagione estiva: insalata di patate e zucchine! Una marcia in più rispetto all'insalata di patate, con aggiunta di zucchine che vengono sempre cotte al vapore per restare sode e dal colore vivace. In più cipolle rosse, pomodorini, foglie di basilico fresco e mais precotto. A rendere ancora più saporita questa insalata di patate e zucchine, un condimento rapido e sfizioso simile a quello per l'insalata di pollo e peperoni: olio, senape, sale e pepe miscelati insieme per ottenere una salsina cremosa e bilanciata. Questa estate non temete la solita inappetenza da caldo, perché a farvi tornare l'appetito ci pensiamo noi. Si comincia!


						
						

														INGREDIENTI
							
													


						
														
							
							

							
								

																	Patate
								
								
								
																	800
									g
																

								

							
								

																	Zucchine
								
								
								
																	450
									g
																

								

							
								

																	Cipolle rosse
								
								
								
																	180
									g
																

								

							
								

																	Pomodorini ciliegino
								
								
								
																	250
									g
																

								

							
								

																	Mais
								
								
								(precotto)
																	150
									g
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per condire
							

							
								

																	Olio extravergine d'oliva
								
								
								
																	100
									g
																

								

							
								

																	Senape
								
								
								
																	1
									cucchiaio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l'insalata di patate e zucchine cominciate dagli ortaggi. Mondate le patate e tagliate a tocchetti di un paio di centimetri 1, spuntate e tagliate alla stessa grandezza le zucchine 2. In una vaporiera cuocete per una decina di minuti le patate 3
									

								

															

																		
																															
											
										
																														
																		e le zucchine 4. Una volta cotte mettete a intiepidire. Intanto sciacquate i pomodorini e divideteli a metà 5, concludete mondando e affettando la cipolla rossa 6.
									

								

															

																		
																															
											
										
																														
																		Preparate la salsina versando in un barattolino l'olio e la senape 7, aggiungete sale e pepe, chiudete il barattolo e sbattetelo qualche istante per emulsionare il tutto 8. A questo punto siete pronti per comporre l'insalata. Unite patate 9,
									

								

															

																		
																															
											
										
																														
																		cipolle e pomodorini 10, zucchine e mais. Regolate di sale e condite con un filo d'olio, spezzettate qualche fogliolina di basilico e date una mescolata delicata. Infine aggiungete l'emulsione di senape e olio e mescolate ancora delicatamente 11. Ecco pronta la vostra insalata di patate e zucchine, guarnite con un po' di basilico e buon appetito 12.
									

								

							
					    