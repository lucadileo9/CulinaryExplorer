Difficoltà: Media
In tutta Italia, specialmente al sud, il pane è molto più che un semplice alimento. È simbolo di tradizione, di sapori e profumi, e poi di racconti che le nonne narrano ai nipoti mentre con la forza delle braccia si impastano i filoni. Nella ricetta homemade di oggi siamo ospiti della bellissima Sicilia e il profumo che c’è nell’aria non è quello caratteristico del buon fritto da strada, bensì quello che si sprigiona dai panifici tipici: parliamo delle mafalde siciliane! Fragranti panini dalla crosticina spessa e croccante, con l’interno soffice e con una profumatissima ricopertura a base di semi di sesamo. Se credete di non aver mai provato un pane così delizioso, perfetto da spalmare con crema di nocciole o un delicato formaggio, allora non lasciatevi sfuggire la ricetta delle mafalde siciliane, ideali anche per arricchire semplicemente il cestino del pane! Stavolta potrete dire “buono come il pane” senza far riferimenti a nessuno, se non a quello che avete preparato da voi!


						
						

														INGREDIENTI
							
							                            
                                
    								
    									
    										
    										220
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    220
    					
    					    					    					
    					    Carboidrati
    					    g
    					    45.5
    					
    					    					    					
    					      di cui zuccheri
    					    g
    					    1.1
    					
    					    					    					
    					    Proteine
    					    g
    					    7.1
    					
    					    					    					
    					    Grassi
    					    g
    					    1.1
    					
    					    					    					
    					      di cui saturi
    					    g
    					    0.19
    					
    					    					    					
    					    Fibre
    					    g
    					    2.1
    					
    					    					    					    					
    					    Sodio
    					    mg
    					    400
    					
    					    				
    			
                            
													


						
														
							
														Ingredienti per la biga
							

							
								

																	Semola di grano duro rimacinata
								
								
								
																	100
									g
																

								

							
								

																	Acqua
								
								
								tiepida
																	70
									g
																

								

							
								

																	Lievito di birra secco
								
								
								
																	3
									g
																

								

							
														
							
						
														
							
														per l'impasto
							

							
								

																	Semola di grano duro rimacinata
								
								
								
																	250
									g
																

								

							
								

																	Acqua
								
								
								tiepida
																	150
									g
																

								

							
								

																	Lievito di birra secco
								
								
								
																	1
									g
																

								

							
								

																	Sale fino
								
								
								
																	6
									g
																

								

							
								

																	Semi di sesamo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le mafalde siciliane cominciate dalla preparazione della biga. In una ciotola unite la farina di semola, il lievito 1 e, mentre impastate a mano, versate l’acqua tiepida 2. Coprite con pellicola per alimenti il composto appena ottenuto e lasciate lievitare in forno spento per almeno 3 ore con la luce accesa, così facendo permetterete che all’interno ci sia una temperatura costante di circa 30°, ideale per la lievitazione 3.
									

								

															

																		
																															
											
										
																														
																		Riprendete poi la biga e versatela in una planetaria munita di gancio insieme alla semola rimacinata e il lievito disidratato 4, azionate la macchina mentre versate l’acqua tiepida a filo 5. Quando l’impasto si sarà incordato, quindi si sarà letteralmente aggrappato al gancio, potrete aggiungere il sale impastando per altri 3-4 minuti. 6
									

								

															

																		
																															
											
										
																														
																		Ultimate l’impasto lavorandolo su una spianatoia 7. Se volete potete anche dare una piega di rinforzo semplicemente sovrapponendo i lembi delle due estremità portandoli verso il centro, quindi uno sopra l'altro. Pirlate l’impasto (ovvero dategli una forma rotonda con le mani) formando una sfera 8, versatela in un recipiente, coprite nuovamente con pellicola e lasciate lievitare per 2-3 ore, sempre in forno spento con luce accesa. Dopodiché trasferite l’impasto lievitato sulla spianatoia 9
									

								

															

																		
																															
											
										
																														
																		e formate un filone 10 dividendolo in 6 parti da 90 grammi l’una 11. A questo punto dovrete continuare a tirare ciascun pezzetto di impasto con i palmi delle mani 12
									

								

															

																		
																															
											
										
																														
																		in modo da ottenere un cordone lungo 60 cm che sia dello stesso spessore 13. Con il filone formate una sorta di serpentina 14. Arrivati alla fine di questo serpentello tirate il lembo di destra, riportandolo lungo tutta la serpentina, in modo da dividerla a metà 15. Proseguite in questo modo per tutti gli altri pezzi di impasto, cercando di essere veloci e di coprire i pezzi di impasto che rimangono da lavorare e le mafalde pronte con della pellicola trasparente per evitare che si secchino.
									

								

															

																		
																															
											
										
																														
																		Una volta realizzate le mafalde, spennellate la superficie con dell'acqua 16, poi rotolatele nei semi di sesamo 17. Man mano adagiatele su una leccarda rivestita con carta forno 18
									

								

															

																		
																															
											
										
																														
																		e lasciate lievitare per un’ora 19. Intanto portate a bollore una pentolina con acqua e sistematela sul fondo del forno e cuocete le vostre mafalde in forno preriscaldato a 230° per 20 minuti. Togliete la pentolina e abbassate a 200° cuocendo per altri 10 minuti 20. Quando cotte lasciatele freddare. A questo punto non vi resterà che spezzare una mafalda siciliana ancora calda e gustarla 21!
									

								

							
					    