Difficoltà: Facile
Gli gnocchi, che delizia! Avvolti in una robusta salsa ai 4 formaggi sono un vero comfort food da concedersi nelle fredde serate d’inverno, ma anche durante i mesi più caldi si possono preparare in versione mediterranea con tante verdure colorate e saporite. Questa volta abbiamo scelto peperoni, fagiolini, piselli e rucola per realizzare dei gustosi gnocchi con verdure di stagione e tonno! La consistenza morbida degli gnocchi contrasta con la nota croccante del condimento e il sapore unico del tonno al limone e pepe rende il tutto ancora più sfizioso. Vedrete, gli gnocchi con verdure di stagione e tonno sono un piatto nutriente e appetitoso che vi farà amare ancora di più questo grande classico della nostra cucina!


						
						

														INGREDIENTI
							
							                            
                                
    								
    									
    										
    										659
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    659
    					
    					    					    					
    					    Carboidrati
    					    g
    					    104.4
    					
    					    					    					
    					      di cui zuccheri
    					    g
    					    8.2
    					
    					    					    					
    					    Proteine
    					    g
    					    28.6
    					
    					    					    					
    					    Grassi
    					    g
    					    14.2
    					
    					    					    					
    					      di cui saturi
    					    g
    					    2.63
    					
    					    					    					
    					    Fibre
    					    g
    					    9.2
    					
    					    					    					
    					    Colesterolo
    					    mg
    					    72
    					
    					    					    					
    					    Sodio
    					    mg
    					    675
    					
    					    				
    			
                            
													


						
														
							
														Ingredienti per gli gnocchi
							

							
								

																	Patate
								
								
								
																	1
									kg
																

								

							
								

																	Farina 00
								
								
								
																	300
									g
																

								

							
								

																	Uova
								
								
								medio
																	1
									
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per condire
							

							
								

																	Tonno sott'olio
								
								
								al limone e pepe (sgocciolato)
																	160
									g
																

								

							
								

																	Peperoni rossi
								
								
								
																	270
									g
																

								

							
								

																	Fagiolini
								
								
								
																	160
									g
																

								

							
								

																	Pisellini
								
								
								
																	130
									g
																

								

							
								

																	Rucola
								
								
								
																	80
									g
																

								

							
								

																	Scalogno
								
								
								
																	1
									
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli gnocchi con verdure di stagione e tonno, per prima cosa preparate gli gnocchi di patate, quindi mettete le patate in una pentola con abbondante acqua fredda 1 e portatela a bollore: lessate le patate per circa 30-40 minuti fino a che non riuscirete a infilzarle facilmente con la forchetta. Nel frattempo versate la farina sulla spianatoia e disponetela a fontana. Una volta cotte, scolate e sbucciate le patate mentre sono ancora calde, poi schiacciatele direttamente sopra la farina 2. Aggiungete l’uovo che avrete precedentemente sbattuto con un pizzico di sale 3
									

								

															

																		
																															
											
										
																														
																		e impastate il tutto con le mani 4, giusto il tempo di ottenere un impasto morbido ma compatto 5. A questo punto prelevate delle piccole porzioni di impasto e stendetele con le punte delle dita sulla spianatoia leggermente infarinata per formare dei filoncini dello spessore di circa 2 centimetri 6. Durante questa operazione coprite l’impasto rimanente con un canovaccio per evitare che si secchi.
									

								

															

																		
																															
											
										
																														
																		Tagliate ogni filoncino a tocchetti 7, poi trascinate ogni tocchetto su un rigagnocchi o sui rebbi di una forchetta per dargli la forma caratteristica 8. Man mano che sono pronti, sistemate gli gnocchi di patate su un vassoio foderato con un canovaccio leggermente infarinato, distanziandoli l’uno dall’altro 9.
									

								

															

																		
																															
											
										
																														
																		Mettete a bollire una pentola d’acqua salata che vi servirà per cuocere gli gnocchi e passate alla preparazione delle verdure: lavate il peperone e rimuovete la parte superiore 10, eliminate i semi e filamenti interni e tagliatelo prima a striscioline e poi a dadini 11. Mondate e tritate lo scalogno 12.
									

								

															

																		
																															
											
										
																														
																		Lavate e spuntate i fagiolini 13, poi riduceteli a rondelline 14. Infine tritate grossolanamente la rucola, lavata e asciugata 15.
									

								

															

																		
																															
											
										
																														
																		Versate un filo d’olio in una padella capiente e rosolate brevemente lo scalogno 16, poi unite i piselli 17, i peperoni 18,
									

								

															

																		
																															
											
										
																														
																		i fagiolini 19, la rucola 20 e, infine, il basilico spezzettato grossolanamente con le mani 21. Cuocete le verdure per circa 10 minuti a fiamma media, aggiungendo un mestolo dell’acqua di cottura degli gnocchi se necessario.
									

								

															

																		
																															
											
										
																														
																		Nel frattempo l’acqua sarà arrivata a bollore, abbassate perchè non bolla con veemenza quindi versate delicatamente gli gnocchi nella pentola. Quando gli gnocchi torneranno in superficie, scolateli con una schiumarola e aggiungeteli direttamente nella padella con le verdure 22. Mescolate bene e saltate il tutto per un paio di minuti, aggiungendo se occorre un mestolo di acqua di cottura, poi unite il tonno sgocciolato 23 e mescolate ancora per amalgamare bene. Spegnete il fuoco e servite i vostri gnocchi con verdure di stagione e tonno ben caldi 24!
									

								

							
					    