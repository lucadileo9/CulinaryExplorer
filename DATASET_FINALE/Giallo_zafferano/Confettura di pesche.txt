Difficoltà: Facile
Con l’arrivo dell’estate è impossibile lasciarsi sfuggire la bontà della frutta di stagione, e chi di voi sa rinunciare alle pesche? Dolci, succose e colorate, si prestano perfettamente a tantissime preparazioni, soprattutto deliziosi dessert come crostate, torte e magari freschi frullati. Se ne avete in abbondanza e volete conservarle, quale rimedio migliore se non preparare un’ottima confettura di pesche? Questa preparazione è quasi un rito che spesso ci ricorda le nostre nonne, un dolce momento in cui si sprigiona in tutta la casa un profumo intenso di frutta fresca. Perfetta da gustare a colazione o merenda, spalmata su una fetta di pane tostato insieme ad un filo di burro, ma anche ideale per arricchire i vostri dolci o dessert. Preparate la confettura di pesche e non vedrete l’ora di assaggiarla. Se poi volete deliziarvi con qualcosa di insolito, provate la confettura di pesche e lavanda!


												
						
						

														INGREDIENTI
							
							                            
                                
    								
    									
    										
    										27
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    27
    					
    					    					    					
    					    Carboidrati
    					    g
    					    6.6
    					
    					    					    					
    					      di cui zuccheri
    					    g
    					    6.6
    					
    					    					    					
    					    Proteine
    					    g
    					    0.2
    					
    					    					    					    					    					
    					    Fibre
    					    g
    					    0.4
    					
    					    					    					    					
    					    Sodio
    					    mg
    					    1
    					
    					    				
    			
                            
													


						
							
														Ingredienti per 600 gr di confettura
							

							
								

																	Pesche gialle
								
								
								
																	1
									kg
																

								

							
								

																	Zucchero
								
								
								
																	250
									g
																

								

							
								

																	Succo di limone
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura di pesche iniziate dalla scelta dei frutti: prendete delle pesche ben mature e dalla polpa soda, lavatele sotto l’acqua corrente 1, pelatele 2 e togliete il nocciolo 3.
									

								

															

																		
																															
											
										
																														
																		Tagliatele a cubetti grandi circa 2 cm 4, mettetele in una pentola 5 e aggiungete lo zucchero 6.
									

								

															

																		
																															
											
										
																														
																		Spremete un limone 7 e unite il succo nella pentola 8. Mescolate 9 e lasciatele macerare per un tempo non inferiore a 7 ore ma che non superi le 12 ore.
									

								

															

																		
																															
											
										
																														
																		Una volta trascorso il tempo di macerazione, ponete la pentola sul fuoco 10 e portate ad ebollizione, mescolando con una spatola di tanto in tanto 11. Se necessario schiumate il composto 12, in modo che la vostra confettura non risulti opaca.
									

								

															

																		
																															
											
										
																														
																		Lasciate bollire a fiamma moderata per circa 40 minuti 13, fino a raggiungere i 108° (utilizzate un termometro da cucina per misurare la temperatura esatta). Mescolate di tanto in tanto affinché il composto non si attacchi al fondo della pentola. Mentre la confettura cuoce dedicatevi alla sanificazione dei barattoli e dei tappi, come indicato nelle linee guida del Ministero della Salute riportate in fondo alla ricetta. Una volta che avrete svolto questa operazione, tornate alla vostra confettura, che sarà ormai pronta: trasferitela in una ciotola in modo da fermare la cottura 14 e trasferitela ancora calda nei vasetti che avete sanificato, aiutandovi con un mestolo e un imbuto per confetture 15. Abbiate cura di lasciare 1 centimetro dal bordo del barattolo.
									

								

															

																		
																															
											
										
																														
																		Avvitate bene i tappi 16, ma senza stringere troppo, e lasciateli raffreddare. Potete capovolgerli 17 oppure evitare questo passaggio: grazie al calore si formerà comunque il sottovuoto, che permetterà al prodotto di conservarsi a lungo. Una volta che i barattoli si saranno raffreddati verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto 18. La vostra confettura di pesche è pronta per essere gustata!
									

								

							
					    