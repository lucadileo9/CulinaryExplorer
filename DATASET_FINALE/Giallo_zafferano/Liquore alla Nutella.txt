Difficoltà: Molto facile
Dite Nutella e i bimbi hanno già le dita nel barattolo! Ma non pensate che la golosità che stiamo per proporvi sia solo per bambini, al contrario è una bontà per soli adulti! La ricetta di oggi senza dubbio vi conquisterà: liquore alla Nutella, il Nutellino! Digestivo? Noi crediamo che sia più un'esperienza goduriosa da fine pasto o per una pausa dolce pomeridiana. Diciamo la verità.. ogni scusa sarà buona per assaggiare questa fantastica bevanda! E che ne pensate di condividere questa bontà con amici e parenti regalando il liquore alla Nutella fatto in casa da voi, come pensiero homemade? Siamo certi sarà un regalo molto apprezzato, quanto meno vi salverà dal veder finire la vostra scorta in un batter d'occhio!


												
						
						

														INGREDIENTI
							
							                            
                                
    								
    									
    										
    										155
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    155
    					
    					    					    					
    					    Carboidrati
    					    g
    					    9.5
    					
    					    					    					
    					      di cui zuccheri
    					    g
    					    9.5
    					
    					    					    					
    					    Proteine
    					    g
    					    1.9
    					
    					    					    					
    					    Grassi
    					    g
    					    8
    					
    					    					    					
    					      di cui saturi
    					    g
    					    3.38
    					
    					    					    					
    					    Fibre
    					    g
    					    0.2
    					
    					    					    					
    					    Colesterolo
    					    mg
    					    11
    					
    					    					    					
    					    Sodio
    					    mg
    					    19
    					
    					    				
    			
                            
													


						
							
														Ingredienti per 1,2 L di liquore
							

							
								

																	Nutella
								
								
								
																	300
									g
																

								

							
								

																	Latte intero
								
								
								
																	400
									g
																

								

							
								

																	Panna fresca liquida
								
								
								
																	400
									g
																

								

							
								

																	Alcol puro
								
								
								a 95°
																	150
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il liquore alla Nutella cominciate prendendo un pentolino capiente in cui verserete il latte e la panna 1, unendo poi anche la Nutella 2. Mescolate energicamente con le fruste a mano per amalgamare gli ingredienti e scongiurare la presenza di grumi 3. Quindi cominciate a scaldare dolcemente. Quando il composto sarà caldo, ma non avrà raggiunto il bollore e la Nutella sarà completamente sciolta, spegnete la fiamma e togliete il tegame dal fuoco: lasciate raffreddare completamente il composto. Continuate a frustarlo di tanto in tanto per evitare che si crei una pellicola in superficie.
									

								

															

																		
																															
											
										
																														
																		Quando il composto sarà completamente raffreddato unite l’alcol 4 e amalgamatelo bene agli altri ingredienti. Infine versatelo nelle bottigliette ben pulite in cui lo conserverete 5 e lasciatelo raffreddare completamente almeno 10 minuti. Noi abbiamo usato un contenitore in vetro con tappo a chiusura ermetica 6; conservate in frigo e lasciate riposare il liquore alla Nutella almeno 20-30 giorni prima di consumarlo! Consigliamo di agitare il liquore prima di servirlo.
									

								

							
					    