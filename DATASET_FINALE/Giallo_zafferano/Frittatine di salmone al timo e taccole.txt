Difficoltà: Facile
Le frittatine di salmone al timo e taccole sono un secondo piatto ricco di gusto. Le mini frittate infatti sono un tripudio di sapori: gustosi pezzetti di provola, foglie di timo fresco e quadratini di taccole (i curiosi legumi simili alle fave e conosciuti anche come "piselli mangiatutto"). Questi ingredienti accompagnano deliziosi cubetti di tranci di salmone norvegese, uniti all'impasto e sopra alle frittatine prima di infornarle.
Una vera festa per il palato e una gioia per gli occhi: servite queste delizione frittatine di salmone al timo e taccole anche come aperitivo sfizioso, dandogli magari la forma che preferite!


												
						
						

														INGREDIENTI
							
							                            
                                
    								
    									
    										
    										265
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    265
    					
    					    					    					
    					    Carboidrati
    					    g
    					    3.8
    					
    					    					    					
    					      di cui zuccheri
    					    g
    					    2.2
    					
    					    					    					
    					    Proteine
    					    g
    					    20.9
    					
    					    					    					
    					    Grassi
    					    g
    					    18.5
    					
    					    					    					
    					      di cui saturi
    					    g
    					    6.39
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    240
    					
    					    					    					
    					    Sodio
    					    mg
    					    581
    					
    					    				
    			
                            
													


						
							
														Ingredienti per 5 frittatine del diametro di 9 cm
							

							
								

																	Uova
								
								
								medie
																	5
									
																

								

							
								

																	Tranci di salmone
								
								
								
																	200
									g
																

								

							
								

																	Provola
								
								
								
																	120
									g
																

								

							
								

																	Taccole
								
								
								
																	100
									g
																

								

							
								

																	Latte intero
								
								
								
																	2
									cucchiai
																

								

							
								

																	Timo
								
								
								
																	2
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le frittatine al salmone con timo e taccole, iniziate a preparare queste ultime: spuntatele delle due estremità con un coltellino 1, quindi sciacquatele sotto acqua corrente 2 e ponetele in un tegame capiente: riempitelo di acqua 3 fino a coprire le taccole.
									

								

															

																		
																															
											
										
																														
																		Quindi salate 4 e portate a bollore. Ci vorranno circa 10 minuti perchè le taccole ammorbidiscano ma non si sfaldino. Poi scolatele 5 e lasciatele nel colino a raffreddare e scolare l'acqua di cottura 6.
									

								

															

																		
																															
											
										
																														
																		Quando saranno fredde tagliatele a quadratini 7. Quindi riducete a cubetti anche la provola 8;  private il trancio di salmone di eventuali spine aiutandovi con una pinzetta, poi tagliatelo a strisce di circa 1 cm di spessore 9 e riducetele in cubetti. Tenete tutte queste preparazioni da parte.
									

								

															

																		
																															
											
										
																														
																		Ora iniziate a sbattere le uova con una frusta 19, poi aggiungete il pepe, il sale a piacere e i 2 cucchiai di latte a temperatura ambiente 11. Versate anche le foglioline di timo e mescolate 12.
									

								

															

																		
																															
											
										
																														
																		Unite anche le taccole 13, i cubetti di provola 14 e quelli di salmone, lasciandone da parte 1/3 per aggiungerli prima di infornare le frittatine 15. Mescolate il tutto per amalgamare gli ingredienti.
									

								

															

																		
																															
											
										
																														
																		Quindi spennellate il fondo degli stampini per le frittatine con poco burro e fate aderire la carta da forno. Poi versate il composto fino ad arrivare ad 1 cm dal bordo di ciascuno stampino 16. Aggiungete i cubetti di salmone precedentemente messi da parte 17 e cuocete in forno statico a 180° gr per circa 15-20 minuti (se forno ventilato a 160° per 10-15 minuti). Sfornate le frittatine al salmone con timo e taccole 18, fate intiepidire e poi sformatele prima di servirle!
									

								

							
					    