Difficoltà: Facile
Il gelo di mellone, come il classico gelo di cannella, è un ottimo dessert al cucchiaio ma può essere utilizzato anche per preparare dolci freschi e golosi come la crostata con gelo di mellone! Una variante estiva della tradizionale crostata di marmellata realizzata con la pasta frolla, farcita con questa tipica ricetta siciliana a base di anguria. Per chi non lo sapesse, infatti, “mellone” è uno dei termini con cui viene chiamata l'anguria (o cocomero), indiscussa protagonista della stagione più calda. Se pure voi amate questo frutto, la crostata con gelo di mellone vi ruberà il cuore… anche in formato tartelletta o in versione torta fredda!


						
						

														INGREDIENTI
							
													


						
														
							
														Ingredienti per frolla (per uno stampo del diametro di 20 cm)
							

							
								

																	Farina 00
								
								
								
																	250
									g
																

								

							
								

																	Burro
								
								
								(freddo di frigo)
																	90
									g
																

								

							
								

																	Zucchero a velo
								
								
								
																	50
									g
																

								

							
								

																	Uova
								
								
								(circa 1 medio)
																	55
									g
																

								

							
								

																	Estratto di vaniglia
								
								
								
																	1
									cucchiaino
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il gelo di mellone
							

							
								

																	Cocomero (anguria)
								
								
								(già pulita)
																	1
									kg
																

								

							
								

																	Zucchero
								
								
								
																	200
									g
																

								

							
								

																	Amido di mais (maizena)
								
								
								
																	70
									g
																

								

							
								

																	Estratto di vaniglia
								
								
								
																	1
									cucchiaino
																

								

							
														
							
						
														
							
														Per guarnire
							

							
								

																	Gocce di cioccolato fondente
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la crostata con gelo di mellone iniziate dalla pasta frolla: versate in una ciotola la farina e lo zucchero a velo 1, poi aggiungete un pizzico di sale 2 e l’estratto di vaniglia 3.
									

								

															

																		
																																											
											
										
																						
											
										
																						
											
										
																																										
																		Mescolate con una forchetta, poi unite il burro freddo a cubetti 4. Lavorate con la punta delle dita fino a formare un composto sabbioso 5, poi aggiungete l’uovo 6.
									

								

															

																		
																																											
											
										
																						
											
										
																						
											
										
																																										
																		Ora impastate con le mani per ottenere un composto liscio e compatto 7. Trasferite l’impasto su un foglio di carta forno 8, coprite con un altro foglio e stendete con il mattarello fino a uno spessore di mezzo cm 9. Lasciate riposare la frolla in frigorifero per almeno 30 minuti.
									

								

															

																		
																															
											
										
																														
																		Intanto preparate il gelo di mellone: pulite l’anguria dai semi e dalla buccia 10, poi tagliatela grossolanamente. Trasferite l’anguria in un mixer 11 e frullate 12.
									

								

															

																		
																																											
											
										
																						
											
										
																						
											
										
																																										
																		Setacciate la purea di anguria in un pentolino per eliminare eventuali filamenti 13, poi unite lo zucchero 14 e l’amido di mais 15. Mescolate con una frusta e mettete sul fuoco.
									

								

															

																		
																																											
											
										
																						
											
										
																						
											
										
																																										
																		Cuocete a fiamma media mescolando continuamente dal momento in cui inizia ad addensarsi, ci vorranno circa 10 minuti 16. Quando avrete ottenuto la giusta consistenza togliete il pentolino dal fuoco e aromatizzate con l’estratto di vaniglia 17. Mescolate e lasciate raffreddare il gelo di mellone in una ciotola 18.
									

								

															

																		
																																											
											
										
																						
											
										
																						
											
										
																																										
																		Nel frattempo riprendete la frolla dal frigorifero e adagiatela con la carta forno in uno stampo del diametro di 20 cm, poi eliminate la frolla e la carta in eccesso dai bordi 19. Versate il gelo di mellone nello stampo 20 e livellate la superficie 21.
									

								

															

																		
																																											
											
										
																						
											
										
																						
											
										
																																										
																		Impastate nuovamente la frolla avanzata, stendetela e ricavate delle strisce per la decorazione 22. Adagiate le strisce sulla crostata 23 e cuocete in forno statico preriscaldato a 180° per circa 40 minuti, fino a quando la frolla risulterà dorata. Sfornate e lasciate raffreddare completamente, poi guarnite con le gocce di cioccolato. La crostata con gelo di mellone è pronta per essere servita 24!
									

								

							
					    