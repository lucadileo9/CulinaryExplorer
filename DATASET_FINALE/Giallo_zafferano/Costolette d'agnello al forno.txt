Difficoltà: Facile
Il giorno di Pasqua molte famiglie si riuniscono intorno alla tavola per festeggiare e condividere gustose pietanze della tradizione: fra i secondi piatti pasquali che non possono mancare ci sono senza dubbio le costolette d'agnello al forno! Un taglio di carne tenero e saporito che si adatta benissimo a vari tipi di cotture. Dopo le costolette d'agnello fritte e le costolette in crosta di pistacchi vi proponiamo una variante più leggera ma altrettanto appetitosa. Grazie a una semplice marinatura le costolette sprigioneranno un profumo irresistibile in cottura, mentre le patate nella teglia assorbiranno i succhi del fondo diventando così un succulento contorno. Che sia per il pranzo di Pasqua in famiglia o per una cena tra amici, le costolette d'agnello al forno sono la scelta ideale perché pratiche da preparare e perfette da condividere!


						
						

														INGREDIENTI
							
							                            
                                
    								
    									
    										
    										369
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    369
    					
    					    					    					
    					    Carboidrati
    					    g
    					    23.8
    					
    					    					    					
    					      di cui zuccheri
    					    g
    					    2.8
    					
    					    					    					
    					    Proteine
    					    g
    					    33.4
    					
    					    					    					
    					    Grassi
    					    g
    					    15.5
    					
    					    					    					
    					      di cui saturi
    					    g
    					    3.39
    					
    					    					    					
    					    Fibre
    					    g
    					    2.8
    					
    					    					    					
    					    Colesterolo
    					    mg
    					    112
    					
    					    					    					
    					    Sodio
    					    mg
    					    410
    					
    					    				
    			
                            
													


						
														
							
							

							
								

																	Costolette di agnello
								
								
								
																	800
									g
																

								

							
								

																	Rosmarino
								
								
								
																	2
									rametti
																

								

							
								

																	Timo
								
								
								
																	2
									rametti
																

								

							
								

																	Aglio
								
								
								
																	1
									spicchio
																

								

							
								

																	Scorza di limone
								
								
								
																	1
									
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero in grani
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per le patate
							

							
								

																	Patate
								
								
								
																	600
									g
																

								

							
								

																	Aglio
								
								
								
																	1
									spicchio
																

								

							
								

																	Rosmarino
								
								
								
																	1
									rametto
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le costolette d'agnello al forno iniziate a ripulire la carne dal grasso in eccesso 1, poi effettuate dei tagli tra una costina e l'altra 2 e aiutandovi con le dita spingete la carne verso il basso in modo da pulire l'ossicino il più possibile 3.
									

								

															

																		
																															
											
										
																														
																		Trasferite le costine in una pirofila e condite con sale 4 e pepe. Aggiungete anche 2 rametti di rosmarino, il timo 5 e i grani di pepe 6.
									

								

															

																		
																															
											
										
																														
																		Versate circa 10 g di olio 7, unite la scorza di limone appena grattata 8, facendo in modo di cospargere tutte le costine 9.
									

								

															

																		
																															
											
										
																														
																		Aggiungete anche uno spicchio d'aglio diviso a metà 10, coprite con della pellicola trasparente 11 e lasciate marinare per circa 2 ore in frigorifero. Trascorso questo tempo pelate le patate e dividetele a metà 12.
									

								

															

																		
																															
											
										
																														
																		Tagliate ulteriormente le patate a spicchi 13. Trasferitele in una ciotola e condite con uno spicchio d'aglio tagliato in 4 14 e gli aghetti di rosmarino 15.
									

								

															

																		
																															
											
										
																														
																		Aggiungete in ultimo il sale e circa 20 g di olio 16. Sistemate le costine su una pirofila leggermente unta (con i 10 g di olio restanti) e sistemate le patate condite intorno 18.
									

								

															

																		
																															
											
										
																														
																		Avvolgete gli ossicini con una striscia di carta di alluminio 19, in modo da coprirli interamente 20 e non farli bruciare in cottura. Cuocete in forno statico preriscaldato a 200° per 50 minuti (si sconsiglia l'utilizzo del forno ventilato perchè le costine potrebbero seccarsi troppo). Una volta cotte sfornate e servite subito le vostre costolette d'agnello al forno 21!
									

								

							
					    