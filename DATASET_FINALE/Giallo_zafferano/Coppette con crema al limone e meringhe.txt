Difficoltà: Media
I dolci al cucchiaio fanno pensare subito a un dessert raffinato da servire come fine pasto in occasione di una cena in compagnia. Si prepara comodamente in anticipo e si conserva in frigo fino al momento di servirlo, così si avrà tempo da dedicare agli ospiti. Tiramisù, panna cotta e golose mousse al cioccolato, tante idee per fare un figurone senza troppa fatica! Accanto a queste ricette evergreen vi proponiamo le coppette con crema al limone e meringhe, che si realizzano con una crema vellutata al profumo di agrumi e delle fragranti meringhe in formato mini fatte in casa con il metodo francese. Portate una nota fresca e aromatica sulla vostra tavola con queste prelibate coppette!


						
						

														INGREDIENTI
							
							                            
                                
    								
    									
    										
    										582
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    582
    					
    					    					    					
    					    Carboidrati
    					    g
    					    104.1
    					
    					    					    					
    					      di cui zuccheri
    					    g
    					    99.1
    					
    					    					    					
    					    Proteine
    					    g
    					    5.3
    					
    					    					    					
    					    Grassi
    					    g
    					    16.1
    					
    					    					    					
    					      di cui saturi
    					    g
    					    8.62
    					
    					    					    					
    					    Fibre
    					    g
    					    0.2
    					
    					    					    					
    					    Colesterolo
    					    mg
    					    173
    					
    					    					    					
    					    Sodio
    					    mg
    					    64
    					
    					    				
    			
                            
													


						
														
							
														Ingredienti per la crema (per 4 coppette)
							

							
								

																	Acqua
								
								
								
																	200
									g
																

								

							
								

																	Succo di limone
								
								
								
																	1
									
																

								

							
								

																	Scorza di limone
								
								
								
																	1
									
																

								

							
								

																	Tuorli
								
								
								
																	4
									
																

								

							
								

																	Zucchero
								
								
								
																	100
									g
																

								

							
								

																	Amido di mais (maizena)
								
								
								
																	20
									g
																

								

							
								

																	Panna fresca liquida
								
								
								(ben fredda)
																	150
									g
																

								

							
								

																	Zucchero a velo
								
								
								
																	50
									g
																

								

							
														
							
						
														
							
														per le meringhe
							

							
								

																	Albumi
								
								
								a temperatura ambiente
																	100
									g
																

								

							
								

																	Zucchero a velo
								
								
								
																	220
									g
																

								

							
								

																	Succo di limone
								
								
								
																	
									q.b.
																

								

							
														
							
						
														
							
														per guarnire
							

							
								

																	Limoni
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le coppette con crema al limone e meringhe per prima cosa preparate le meringhe: nel cestello della planetaria iniziate a lavorare gli albumi a temperatura ambiente con un pizzico di sale 1, appena inizieranno a diventare bianchi unite lo zucchero a più riprese 2 e qualche goccia di succo di limone 3.
									

								

															

																		
																															
											
										
																														
																		Continuate a lavorare fin quando gli albumi non saranno montati a neve e ben lucidi 4. Mettete il composto delle meringhe in un sac-à-poche e fate dei ciuffetti da 1,5 cm su una leccarda rivestita con della carta forno 5. Se le fate piccole, le meringhe cuoceranno più in fretta 6. Con le dosi indicate otterrete circa 30 pezzi. Cuocete le meringhe in forno statico preriscaldato a 100° per 1 ora. Una volta cotte lasciatele raffreddare prima di staccarle dalla carta forno.
									

								

															

																		
																															
											
										
																														
																		Nel frattempo preparate la crema al limone: in un pentolino versate l’acqua 7, il succo di limone 8 e la scorza di limone 9, ponete sul fuoco a calore moderato.
									

								

															

																		
																															
											
										
																														
																		Intanto in una ciotola mescolate i tuorli con lo zucchero 10 e l’amido di mais 11. Stemperate il composto con una piccola parte del succo caldo, poi versate tutto il composto di uova nel liquido caldo di acqua e limone 12.
									

								

															

																		
																															
											
										
																														
																		Mescolate e cuocete a fuoco moderato 13 fino a completo addensamento della crema 14. Versate la crema in una ciotola, coprite con pellicola e fate raffreddare 15 prima a temperatura ambiente e poi in frigo.
									

								

															

																		
																															
											
										
																														
																		Versate la panna ben fredda e lo zucchero a velo in una ciotola 16 e montatela con le fruste elettriche 17. Incorporate la panna montata alla crema oramai fredda 18 mescolando con movimenti delicati dal basso verso l'alto.
									

								

															

																		
																															
											
										
																														
																		Una volta ottenuta una crema omogenea 19 componete le coppette: prendete delle coppe di vetro del diametro di circa 10 cm, riempitele con la crema 20 e sbriciolate sopra qualche meringa 21.
									

								

															

																		
																															
											
										
																														
																		Prelevate la scorza di limone con un pelaverdure 22 e riducetela a listarelle 23. Guarnite con le scorzette, una fettina di limone e una meringa intera. Servite subito le coppette con crema al limone e meringhe 24.
									

								

							
					    