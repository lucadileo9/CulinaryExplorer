Difficoltà: Molto facile
Dalla migliore tradizione romagnola nascono i passatelli, un formato di pasta fresca un pò insolito. Oggi abbandonate l'idea di utilizzare la farina! I passatelli infatti, necessitano solo di uova, pangrattato e Parmigiano! Una delizia per il palato che solitamente viene servitacon un buon brodo caldo a base di carne, perfetta per l'inverno! Ma data la stagione abbiamo scelto di proporvi un'alternativa: i passatelli asciutti. Una ricetta dedicata a coloro che amano questo formato di pasta e non vogliono rinunciarvi anche durante il resto dell'anno! Allora munitevi del classico ferro per realizzare i passatelli, uno strumento antico e particolare che vi permetterà con un pò di impegno e con il giusto movimento di realizzare in casa vostra questo formato di pasta proprio come quelli delle migliori massaie emiliane! Schiacciate sui manici e tiratelo verso di voi... la magia ha inizio!


												
						
						

														INGREDIENTI
							
							                            
                                
    								
    									
    										
    										586
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    586
    					
    					    					    					
    					    Carboidrati
    					    g
    					    24.6
    					
    					    					    					
    					      di cui zuccheri
    					    g
    					    2
    					
    					    					    					
    					    Proteine
    					    g
    					    34
    					
    					    					    					
    					    Grassi
    					    g
    					    39
    					
    					    					    					
    					      di cui saturi
    					    g
    					    19.89
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    269
    					
    					    					    					
    					    Sodio
    					    mg
    					    2364
    					
    					    				
    			
                            
													


						
							
							

							
								

																	Pangrattato
								
								
								
																	120
									g
																

								

							
								

																	Parmigiano Reggiano DOP
								
								
								
																	120
									g
																

								

							
								

																	Uova
								
								
								(circa 3)
																	170
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Scorza di limone
								
								
								
																	1
									
																

								

							
								

																	Prosciutto crudo
								
								
								
																	200
									g
																

								

							
								

																	Burro
								
								
								
																	75
									g
																

								

							
								

																	Brodo di carne
								
								
								
																	1,5
									l
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i passatelli asciutti iniziate a preparare il brodo di carne. Nel frattempo che cuoce occupatevi di preparare l'impasto dei vostri passatelli. Per prima cosa grattugiate la scorza di mezzo limone 1, poi rompete e sbattete le uova in una ciotolina 2. In una ciotola più grande unite poi il pangrattato e il Parmigiano 3;
									

								

															

																		
																															
											
										
																														
																		aggiungete la scorza del mezzo limone 4 e un'abbondante grattugiata di noce moscata 5. Unite anche le uova 6
									

								

															

																		
																															
											
										
																														
																		e amalgamate il tutto, potete utilizzare una spatola 7 o impastare a mano fino ad ottenere un panetto omogeneo ed elastico 8. Se dovesse risultare troppo duro aggiungete un pò di brodo, al contrario se dovesse risultare troppo umido unite ancora un pò di pangrattato. Avvolgete il panetto all'interno della pellicola per alimenti e lasciatelo riposare per almeno 2 ore a temperatura ambiente.  
									

								

															

																		
																															
											
										
																														
																		Una volta che l'impasto avrà riposato togliete la pellicola dal panetto e sistematelo su una spianatoia leggermente infarinata, spolverizzate anche la superficie con un po’ di farina e poi formate i passatelli aiutandovi con il tipico ferro . Per ottenerli dovrete schiacciare e trascinare nello stesso tempo 10, in questo modo l’impasto allungato fuoriuscirà dai fori. Dopodiché staccateli man a mano aiutandovi con una lama e tagliateli a 4 cm di lunghezza 12, e sistemateli su un piano o un vassoio leggermente infarinato. Terminate così tutto l'impasto.
									

								

															

																		
																															
											
										
																														
																		A questo punto filtrate il brodo e mantenetelo al caldo; poi occupatevi del condimento. Tagliate il prosciutto crudo a listarelle 13 larghe circa 1 cm, versate il burro in un tegame 14, attendete che sia completamente fuso e unite le listarelle di prosciutto 15.
									

								

															

																		
																															
											
										
																														
																		Saltate il prosciutto per un paio di minuti a fiamma vivace 16, poi unite un mestolo di brodo 17, ancora un pò di scorza di limone 18 e spegnete il fuoco.
									

								

															

																		
																															
											
										
																														
																		Cuocete pochi passatelli per volta nel brodo bollente 19 fino a che non saliranno a galla 20. A questo punto utilizzando una schiumarola estraeteli dal brodo e versateli direttamente nel tegame con il condimento a base di prosciutto 21. Ultimate la cottura dei passatelli e man mano mescolate per amalgamarli al condimento. 
									

								

															

																		
																															
											
										
																														
																		Unite un altro mestolo di brodo 22, saltate i passatelli per 1-2 minuti 23 e impiattate. Aggiungete ancora un pò di scorza di limone su ogni piatto e servite i vostri passatelli asciutti ancora caldi 24!
									

								

							
					    