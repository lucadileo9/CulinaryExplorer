Difficoltà: Facile
Un ripieno filante e appetitoso racchiuso tra due strati di carne, è questa la ricetta tradizionale del cordon bleu che noi ci siamo divertiti a rivisitare in altri modi stuzzicanti: dal cordon bleu di polenta a quello di melanzane, uno più gustoso dell’altro. Il successo di questa irresistibile preparazione ci ha spinti a creare un’altra versione: il cordon bleu di zucchine. Per realizzare questi medaglioni ripieni scegliete delle zucchine tonde, così da creare delle fette perfette per la farcitura a mò di sandwich. Il ripieno che scoprirete al primo morso è uno dei più amati che vede l’intramontabile accostamento del prosciutto con la provola, ma voi potete scatenare la vostra fantasia culinaria e provare nuovi e ghiotti abbinamenti!


												
						
						

														INGREDIENTI
							
							                            
                                
    								
    									
    										
    										201
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    201
    					
    					    					    					
    					    Carboidrati
    					    g
    					    16.5
    					
    					    					    					
    					      di cui zuccheri
    					    g
    					    1.3
    					
    					    					    					
    					    Proteine
    					    g
    					    11.2
    					
    					    					    					
    					    Grassi
    					    g
    					    10.1
    					
    					    					    					
    					      di cui saturi
    					    g
    					    4.11
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    103
    					
    					    					    					
    					    Sodio
    					    mg
    					    356
    					
    					    				
    			
                            
													


						
							
														Ingredienti per 10 pezzi
							

							
								

																	Zucchine tonde
								
								
								
																	300
									g
																

								

							
								

																	Provola
								
								
								
																	150
									g
																

								

							
								

																	Prosciutto cotto alle erbe
								
								
								
																	100
									g
																

								

							
								

																	Uova
								
								
								
																	4
									
																

								

							
								

																	Farina 00
								
								
								
																	100
									g
																

								

							
								

																	Pangrattato
								
								
								
																	100
									g
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio di semi di arachide
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i cordon bleu di zucchine per prima cosa tagliate via la calotta superiore delle zucchine 1 e la parte inferiore 2. Quindi affettatele con una mandolina in modo da ottenere delle fette da mezzo centimetro 3.
									

								

															

																		
																															
											
										
																														
																		Affettate anche la provola 4. Ora farcite una fettina di zucchina con la provola 5 e con il prosciutto cotto 6.
									

								

															

																		
																															
											
										
																														
																		Richiudete come un sandwich con un'altra fetta di zucchina 7. Ora preparate la panatura: in una ciotola sbattete le uova con un pizzico di sale e pepe 8. In un’altra ciotola versate la farina e salate 9. Infine tenete da parte una terza ciotola con il pangrattato.
									

								

															

																		
																															
											
										
																														
																		Ora passate le zucchine farcite prima nella farina 10, poi immergetele nelle uova sbattute 11 e poi nel pangrattato 12.
									

								

															

																		
																															
											
										
																														
																		A questo punto fate una seconda panatura immergendo i cordon bleu nell’uovo 13 e nuovamente nel pangrattato 14. Man mano che impanate le zucchine adagiatele su un vassoio 15.
									

								

															

																		
																															
											
										
																														
																		Passate quindi alla frittura: scaldate l’olio di semi in un tegame dal bordo alto e quando avrà raggiunto i 165° (da misurare con un termometro da cucina) immergete i cordon bleu uno alla volta 16. Cuoceteli per circa 2 minuti fino a quando non saranno dorati. Scolateli su un vassoio rivestito con carta assorbente 17. Servite i cordon bleu di zucchine ben caldi 18.
									

								

							
					    