Difficoltà: Media
Se diciamo Grecia che cosa vi viene in mente? Mare, sole, spiagge… e ottimo cibo! La cucina greca infatti è una delle più amate dagli italiani perché condivide con noi ingredienti mediterranei, ricette semplici e sapori strepitosi. Moussaka, souvlaki, Greek salad, Baklava, sono solo alcuni dei piatti più famosi che la maggior parte di voi avrà assaggiato: oggi vogliamo aggiungere un nuovo elemento che arricchirà i vostri menù ellenici, le spanakopitakia! La versione monoporzione della spanakopita, la tipica torta salata greca di pasta fillo farcita con feta e spinaci. Un formato ideale da consumare per strada come spuntino o sostituto del pranzo, oppure da servire come antipasto sostanzioso. Questi fragranti triangolini conquisteranno voi e i vostri amici con il loro sapore autentico… vedrete che al primo morso di spanakopitakia vi sentirete già in vacanza!


						
						

														INGREDIENTI
							
													


						
														
							
							

							
								

																	Pasta fillo
								
								
								
																	250
									g
																

								

							
								

																	Spinaci
								
								
								
																	500
									g
																

								

							
								

																	Feta
								
								
								
																	200
									g
																

								

							
								

																	Cipollotto fresco
								
								
								
																	80
									g
																

								

							
								

																	Uova
								
								
								
																	1
									
																

								

							
								

																	Aneto
								
								
								
																	2
									rametti
																

								

							
								

																	Olio extravergine d'oliva
								
								
								
																	20
									g
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per spennellare
							

							
								

																	Uova
								
								
								
																	1
									
																

								

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le spanakopitakia per prima cosa pulite le verdure: sciacquate i cipollotti, spuntate la base, eliminate lo strato più esterno 1 e tagliateli a rondelle 2. Poi tritate finemente l’aneto 3 e sciacquate gli spinaci sotto l’acqua corrente.
									

								

															

																		
																															
											
										
																														
																		Scaldate l’olio in una padella, aggiungete i cipollotti 4 e gli spinaci 5, coprite con un coperchio 6 e cuocete a fuoco medio per 10 minuti.
									

								

															

																		
																															
											
										
																														
																		Quando gli spinaci saranno cotti, trasferiteli in un colino posizionato sopra una ciotola 7 e premete con una spatola in modo che rilascino l’acqua in eccesso 8. A questo punto, trasferite gli spinaci su un tagliere e tritateli finemente con un coltello 9.
									

								

															

																		
																															
											
										
																														
																		Versate gli spinaci tritati in una ciotola, unite la feta sbriciolata a mano 10, un uovo 11 e l’aneto tritato 12.
									

								

															

																		
																															
											
										
																														
																		Pepate 13 e mescolate per amalgamare bene il composto 14. Preriscaldate il forno in modalità statica a 180°. Prendete la pasta fillo e separatela in modo da ricavare due fogli composti da 3 strati di pasta l’uno 15.
									

								

															

																		
																															
											
										
																														
																		Dividete ciascuno di questi fogli in 4 strisce di circa 10 cm di larghezza che avranno quindi la forma di un rettangolo 16. Fate sciogliere il burro in un pentolino e spennellate la superficie di ciascun rettangolo con il burro fuso 17. Prendete una cucchiaiata del composto di spinaci e adagiatela alla base di uno dei rettangoli 18,
									

								

															

																		
																															
											
										
																														
																		poi ripiegate la pasta ricoprendo il ripieno e facendo combaciare la base con uno dei lati così da formare un triangolo 19; continuate a ripiegare la pasta in questo modo fino a raggiungere la fine del rettangolo 20. Premete delicatamente per sigillare il fagottino 21 e sistemateli mano a mano su una teglia foderata con carta forno, con l’apertura rivolta verso il basso.
									

								

															

																		
																															
											
										
																														
																		Spennellate i fagottini con l’uovo sbattuto 22 e cuocete in forno statico a 180° per circa 20 minuti, fino a che non risulteranno ben dorati 23. Le vostre spanakopitakia sono pronte per essere gustate 24!
									

								

							
					    