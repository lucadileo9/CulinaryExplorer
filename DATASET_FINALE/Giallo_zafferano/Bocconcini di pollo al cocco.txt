Difficoltà: Facile
Il pollo ci piace in tutte le salse: ne abbiamo realizzate di ricette, da quello classico panato a quello al limone. Oggi vi proponiamo una ricetta davvero sfiziosa: i bocconcini di pollo al cocco. Uno stucchino originale e appetitoso dal caratteristico gusto agrodolce, ideale per le cene a buffet o come aperitivo.
A conferire ai bocconcini di pollo al cocco il caratteristico sapore agrodolce è la marinatura a base di latte di cocco e limone profumata con foglie di menta. Dopo la marinatura i bocconcini vengono passati in pastella e poi nella farina di cocco, si crea così una croccante panatura.
Servite questi gustosi bocconcini di pollo al cocco con le vostre salse preferite: la maionese, il ketchup oppure provate accostamenti di sapori nuovi e provate altre salse aromatizzate come la salsa tartara.


						
						

														INGREDIENTI
							
													


						
														
							
														Ingredienti per 30 bocconcini
							

							
								

																	Petto di pollo
								
								
								
																	400
									g
																

								

							
								

																	Latte di cocco
								
								
								
																	100
									ml
																

								

							
								

																	Succo di limone
								
								
								
																	½
									
																

								

							
								

																	Menta
								
								
								
																	5
									foglie
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la pastella 
							

							
								

																	Acqua gassata
								
								
								
																	150
									ml
																

								

							
								

																	Farina di cocco
								
								
								
																	
									q.b.
																

								

							
								

																	Farina 00
								
								
								
																	100
									g
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i bocconcini di pollo al cocco eliminate dai petti di pollo le parti grasse 1, tagliate a metà i petti 2 in modo da ottenere delle fette più sottili da tagliare a listarelle nel senso della lunghezza, dividete a metà le listarelle 3 e ponetele in una  terrina,
									

								

															

																		
																															
											
										
																														
																		quindi versateci sopra il latte di cocco 4, le foglie di menta spezzettate 5, il succo del limone 6 e aggiustate di sale e di pepe.
									

								

															

																		
																															
											
										
																														
																		Amalgamate bene il tutto, coprite la terrina con la pellicola trasparente 7 e lasciate marinare per 60 minuti. Intanto preparate la pastella: in una ciotola mettete la farina e unite l’acqua 8, amalgamate bene fino a formare una pastella dalla consistenza liscia e omogenea 9.
									

								

															

																		
																															
											
										
																														
																		Intanto predisponete un vassioio con la farina di cocco. A marinatura ultimata, lasciate sgocciolare i bocconcini di pollo dalla marinatura ponendoli in un colino 10.  Con l'aiuto di una forchetta infilzate un bocconcino di pollo,  immergetelo quindi nella pastella di farina e acqua 11 e poi nella farina di cocco 12.
									

								

															

																		
																															
											
										
																														
																		Quindi friggete subito i bocconcini di pollo al cocco in olio bollente per 5 minuti (13-14) rigirandolo in modo da far dorare per bene i bocconcini (l'olio deve essere ben caldo, ad una temperatura di circa 180° ). Una volta cotti, metteteli a scolare sulla carta assorbente per asciugare l’olio in eccesso 15. Servite i bocconcini di pollo al cocco ancora caldi.
									

								

							
					    