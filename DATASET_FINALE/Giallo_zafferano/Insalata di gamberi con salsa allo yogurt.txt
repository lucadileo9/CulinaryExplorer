Difficoltà: Facile
Portare in tavola un piatto raffinato, genuino che sia anche appetitoso vi sembra un’ impresa impossibile? Provate l’insalata di gamberi con salsa allo yogurt, una pietanza ricca di sapori, colori e consistenze diverse, un'alternativa stuzzicante alla semplice insalata di gamberi.
Spinacino e julienne di cavolo cappuccio circondati da teneri gamberi e polposi spicchi di arancia che si alternano a croccanti gherigli di noce. Il tutto avvolto da una saporita salsa allo yogurt aromatizzata con il succo di lime.
Veloce e stuzzicante, questa insalata è la soluzione ideale per chi vuole portare in tavola una pietanza fresca e light senza rinunciare al gusto!


						
						

														INGREDIENTI
							
							                            
                                
    								
    									
    										
    										331
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    331
    					
    					    					    					
    					    Carboidrati
    					    g
    					    11.4
    					
    					    					    					
    					      di cui zuccheri
    					    g
    					    10.9
    					
    					    					    					
    					    Proteine
    					    g
    					    18.8
    					
    					    					    					
    					    Grassi
    					    g
    					    23.3
    					
    					    					    					
    					      di cui saturi
    					    g
    					    2.87
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    151
    					
    					    					    					
    					    Sodio
    					    mg
    					    460
    					
    					    				
    			
                            
													


						
														
							
							

							
								

																	Cavolo cappuccio
								
								
								
																	200
									g
																

								

							
								

																	Arance
								
								
								(pelate)
																	200
									g
																

								

							
								

																	Gamberi
								
								
								
																	12
									
																

								

							
								

																	Gherigli di noci
								
								
								
																	80
									g
																

								

							
								

																	Olio di oliva
								
								
								
																	15
									ml
																

								

							
								

																	Scorza di limone
								
								
								
																	½
									
																

								

							
								

																	Spinacini
								
								
								
																	
									q.b.
																

								

							
														
							
						
														
							
														per la salsa allo yogurt
							

							
								

																	Olio extravergine d'oliva
								
								
								
																	30
									ml
																

								

							
								

																	Yogurt greco
								
								
								
																	2
									cucchiaini
																

								

							
								

																	Succo di lime
								
								
								
																	1
									
																

								

							
								

																	Menta
								
								
								
																	2
									foglie
																

								

							
								

																	Timo
								
								
								
																	1
									rametto
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’insalata di gamberi con salsa allo yogurt prendete il cavolo cappuccio, eliminate le foglie più esterne 1 dividetelo a metà e ritagliate la parte più interna e dura del gambo 2. Affettatelo sottilmente con una mandolina per ottenere delle julienne 3 e tenete da parte.
									

								

															

																		
																															
											
										
																														
																		Ora pelatele a vivo le arance: appoggiatele su un tagliere e con un coltello eliminate la calotta superiore e la parte inferiore. Appoggiate l'arancia sulla parte inferiore e con il coltello ritagliate sia la buccia che la parte bianca amarognola 4, poi incidete la polpa tra uno spicchio e l’altro per dividerli e ricavare così le fettine private della pellicina bianca che ricopre gli spicchi 5. Ora occupatevi della pulizia dei gamberi: staccate le zampette e il carapace 6, incidete la parte finale della coda, per finire incidete il dorso del gambero con un coltellino ed estraete l’intestino delicatamente.
									

								

															

																		
																															
											
										
																														
																		Ponete i gamberi puliti in una ciotola aggiungete l’olio di oliva 7, le foglioline di timo 8, il sale, il pepe, aromatizzate con la scorza del limone 9 mescolate per insaporire i gamberi, coprite con pellicola e ponete a marinare in frigorifero per 30 minuti.
									

								

															

																		
																															
											
										
																														
																		Scaldate una padella e versate i gamberi e la marinatura 10, fateli scottare per un paio di minuti a fuoco vivace 11 poi trasferiteli su un tagliere, divideteli a metà 12 e tenete da parte.
									

								

															

																		
																															
											
										
																														
																		Per finire preparate la salsa di condimento: spremete il lime 13 e raccogliete il succo in una ciotolina, aggiungete l’olio di oliva 14, le foglioline di menta spezzettate con le mani 15,
									

								

															

																		
																															
											
										
																														
																		incorporate lo yogurt greco 16 e mescolate per emulsionare la salsa 17 salate e pepate a piacere. Tutto è pronto per comporre l’insalata, distribuite su un piatto di portata le foglie di spinacino lavate ed asciugate delicatamente, ponete al centro il cavolo a julienne 18,
									

								

															

																		
																															
											
										
																														
																		distribuite a raggiera sul bordo le fettine di arancia pelate a vivo 19 e tra uno spicchio e l’altro adagiate qualche gheriglio di noce 20, distribuite sull’insalata i gamberi e per finire condite con la salsina 21, da portare anche a parte in tavola. L’insalata di gamberi con salsa allo yogurt è pronta per essere gustata!
									

								

							
					    