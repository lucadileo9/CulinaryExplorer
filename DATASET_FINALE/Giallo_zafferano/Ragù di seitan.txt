Difficoltà: Facile
Dal francese ragoût, da ragoûter, cioè "risvegliare l'appetito", il ragù è davvero una delle preparazioni più succulente della nostra tradizione culinaria. Il buon soffritto di odori, la lunga e dolce cottura che riempie la casa di profumi di altri tempi; le lasagne, le tagliatelle della domenica… sono sensazioni che fanno subito casa. Ma se vi dicessimo che si può preparare un buon ragù anche senza carne? Non fate quella faccia: non stiamo parlando di un insipido surrogato del piatto dei vostri ricordi, ma di una ricetta robusta e saporita. Una valida e gustosissima alternativa vegetariana ad uno dei classici più amati di sempre, che non teme il confronto con l’originale! Preparato con del buon seitan, ingrediente derivato dal grano, noto a tutti gli amanti della cucina light e vegetariana o vegana, il nostro ragù racchiude tutti gli aromi del ragù classico, come carota, cipolla, sedano e pomodoro, declinati però con inaspettata leggerezza. Provatelo nelle vostre ricette di casa, magari per condire delle ottime tagliatelle senza uova fatte in casa: siamo certi che farete felicissimi i vostri amici vegetariani, e anche gli onnivori vi chiederanno il bis!


												
						
						

														INGREDIENTI
							
							                            
                                
    								
    									
    										
    										515
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    515
    					
    					    					    					
    					    Carboidrati
    					    g
    					    19.9
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    94.8
    					
    					    					    					
    					    Grassi
    					    g
    					    4.9
    					
    					    					    					
    					      di cui saturi
    					    g
    					    0.72
    					
    					    					    					
    					    Fibre
    					    g
    					    1.8
    					
    					    					    					    					
    					    Sodio
    					    mg
    					    203
    					
    					    				
    			
                            
													


						
							
														Ingredienti per 1,5 kg di ragù di seitan
							

							
								

																	Seitan
								
								
								fresco biologico
																	1
									kg
																

								

							
								

																	Carote
								
								
								
																	50
									g
																

								

							
								

																	Sedano
								
								
								
																	60
									g
																

								

							
								

																	Cipolle rosse
								
								
								
																	60
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Passata di pomodoro
								
								
								
																	400
									g
																

								

							
								

																	Vino bianco secco
								
								
								
																	150
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Concentrato di pomodoro
								
								
								
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il ragù di seitan, cominciate occupandovi del soffritto di odori, da preparare in modo classico. Mondate la cipolla, la carota e il sedano e tagliateli in grossi pezzi 1. Ponete tutto nel mixer 2 e azionate le lame fino ad ottenere un trito molto fine 3.
									

								

															

																		
																															
											
										
																														
																		Scaldate l’olio in un tegame capiente, e aggiungete il trito di odori 4. Lasciate rosolare a fuoco basso per almeno 15 minuti, fino a che il soffritto non risulterà asciutto. Nel frattempo, dedicatevi al seitan. Inseritelo poco per volta in un tritacarne 5 per ottenere un macinato 6. Se non avete a disposizione un tritacarne, potete tritare il seitan al coltello.
									

								

															

																		
																															
											
										
																														
																		Aggiungete il seitan tritato al soffritto 7 e fatelo rosolare qualche minuto, girando spesso con un cucchiaio di legno. Sfumate quindi con il vino bianco 8, e lasciatelo evaporare. Appena il ragù tornerà asciutto 9
									

								

															

																		
																															
											
										
																														
																		unite la passata di pomodoro 10, sciacquando la ciotola con un po’ di acqua in modo da raccogliere tutta la passata e rendere un po’ più umido il ragù 11. Amalgamate bene e unite anche il concentrato di pomodoro 12.
									

								

															

																		
																															
											
										
																														
																		Proseguite la cottura, a fuoco dolce, per 40 minuti, girando spesso per non far attaccare il ragù 13. Verso fine cottura, Aggiungete sale e pepe 14 e amalgamate con cura. Il ragù di seitan è pronto per essere utilizzato nelle vostre fantasiose ricette!
									

								

							
					    