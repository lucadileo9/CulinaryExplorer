Difficoltà: Molto facile
Il budino alla vaniglia è un classico e semplice dolce al cucchiaio, che può essere gustato da solo o con l’aggiunta di panna montata, frutta fresca di stagione, coulis di frutta o salse dolci di vario genere.

Il budino alla vaniglia è preparato con latte, panna, zucchero, uova, vaniglia e gelatina in fogli; prima di essere servito va posto in frigorifero per almeno 4 ore a solidificare e solo dopo si potrà sformare e guarnire a piacere.


												
						
						

														INGREDIENTI
							
							                            
                                
    								
    									
    										
    										328
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    328
    					
    					    					    					
    					    Carboidrati
    					    g
    					    32.1
    					
    					    					    					
    					      di cui zuccheri
    					    g
    					    32.1
    					
    					    					    					
    					    Proteine
    					    g
    					    7.4
    					
    					    					    					
    					    Grassi
    					    g
    					    18.9
    					
    					    					    					
    					      di cui saturi
    					    g
    					    9.61
    					
    					    					    					    					
    					    Colesterolo
    					    mg
    					    309
    					
    					    					    					
    					    Sodio
    					    mg
    					    67
    					
    					    				
    			
                            
													


						
							
							

							
								

																	Zucchero
								
								
								
																	100
									g
																

								

							
								

																	Baccello di vaniglia
								
								
								 
																	1
									
																

								

							
								

																	Latte intero
								
								
								 
																	350
									ml
																

								

							
								

																	Panna fresca liquida
								
								
								 
																	200
									ml
																

								

							
								

																	Tuorli
								
								
								 freschissimi
																	4
									
																

								

							
								

																	Gelatina in fogli
								
								
								
																	9
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il budino alla vaniglia cominciate mettendo  i fogli di gelatina ad ammorbidire in una ciotola con dell’acqua fredda per 15 minuti 1. Incidete il baccello di vaniglia a metà 2 e prelevatene i semini sempre aiutandovi con il coltello; in un tegame versate il latte e la panna e aggiungete il baccello di vaniglia e i semini; mettete sul fuoco il tegame e portate lentamente gli ingredienti a sfiorare l’ebollizione 3.
									

								

															

																		
																															
											
										
																														
																		Spegnete il fuoco, filtrate il composto in una ciotola per eliminare il baccello ed eventuali residui 4, unite quindi i fogli di gelatina, ben strizzati, e mescolate fino a scioglierli completamente. In una ciotola dai bordi alti, versate i tuorli e lo zucchero; con l’aiuto di una frusta amalgamateli 5 e quindi unite, sempre mescolando, il composto liquido di latte e panna 6. Mettete il composto ottenuto in uno stampo e fate raffreddare in frigorifero per almeno 4 ore prima di servirlo. Quando sarà il momento di sformare il budino, immergete lo stampo per qualche secondo in acqua bollente e poi sformate il budino capovolgendolo su di un piatto da portata. Decorate il budino alla vaniglia con della frutta fresca e dei ciuffetti di panna montata, oppure con salse dolci o altro di vostro gradimento.
									

								

							
					    