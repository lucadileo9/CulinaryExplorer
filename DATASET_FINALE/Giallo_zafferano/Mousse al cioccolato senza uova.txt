Difficoltà: Facile
Può essere utilizzata per preparazioni salate, come quella al salmone, ma è famosa specialmente per le sue varianti dolci, come quelle all’arancia, al limone e alle fragole. Di cosa stiamo parlando? Della mousse! Cremosa e delicata, la mousse è uno dei dolci al cucchiaio per eccellenza. Oggi vi proponiamo la mousse al cioccolato senza uova, che può essere gustata da sola o utilizzata per preparare squisite torte, come la torta Afrika, la torta golosa o la torta moderna. Questo soffice dessert con il suo aroma intenso di cioccolato fondente è un piacere per il palato. La preparazione prevede pochi passaggi e la presentazione in graziosi bicchierini la rende perfetta da servire per concludere una cena tra amici. Sbizzarritevi nella decorazione della mousse per conquistare i vostri ospiti non solo con il palato!
Provate anche la nostra namelaka, una crema leggera al cioccolato e molto ariosa!


												
						
						

														INGREDIENTI
							
							                            
                                
    								
    									
    										
    										424
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    424
    					
    					    					    					
    					    Carboidrati
    					    g
    					    36.6
    					
    					    					    					
    					      di cui zuccheri
    					    g
    					    36.6
    					
    					    					    					
    					    Proteine
    					    g
    					    5.36
    					
    					    					    					
    					    Grassi
    					    g
    					    28.5
    					
    					    					    					
    					      di cui saturi
    					    g
    					    16.79
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    45
    					
    					    					    					
    					    Sodio
    					    mg
    					    41
    					
    					    				
    			
                            
													


						
							
														Ingredienti per circa 400 g di mousse
							

							
								

																	Cioccolato fondente al 55%
								
								
								
																	175
									g
																

								

							
								

																	Panna fresca liquida
								
								
								
																	250
									g
																

								

							
								

																	Latte intero
								
								
								
																	125
									g
																

								

							
								

																	Zucchero a velo
								
								
								
																	30
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la mousse al cioccolato senza uova iniziate dal cioccolato fondente. Su un tagliere tritatelo finemente 1 e riponetelo in una ciotola capiente 2. Quindi prendete un tegame dai bordi alti e versatevi il latte ed iniziate a scaldare a fuoco dolce. Aggiungete poco alla volta lo zucchero a velo e amalgamatelo al latte aiutandovi con una frusta a mano per evitare la formazione di grumi 3.
									

								

															

																		
																															
											
										
																														
																		Quando il latte sarà caldo e ben amalgamato con lo zucchero a velo versatelo nella ciotola con il cioccolato 4 e mescolate con l’aiuto di una spatola per rendere il composto omogeneo 5. Mentre il composto si raffredda montate la panna con le fruste 6.
									

								

															

																		
																															
											
										
																														
																		Quando la panna sarà ben montata aggiungetela al composto di cioccolato 7 ed amalgamatela con una spatola effettuando un movimento delicato dal basso verso l’alto per evitare che la panna si smonti 8. Continuate a mescolare fino a che non otterrete una crema liscia e priva di grumi 9.
									

								

															

																		
																															
											
										
																														
																		A questo punto coprite la mousse al cioccolato con una pellicola alimentare trasparente a contatto per evitare la formazione della crosticina in superficie 10. Fatela raffreddare a temperatura ambiente, quindi trasferitela in frigorifero per almeno 2 ore. Una volta fredda trasferitela in un sac-à-poche con bocchetta stellata 11 e riempite i 4 bicchieri da 100 g l’uno. Ora la vostra mousse al cioccolato senza uova è pronta per essere gustata e deliziare il palato dei vostri ospiti 12.
									

								

							
					    