Difficoltà: Facile
Il Margarita è uno dei cocktail after dinner internazionali più amati. La storia di questo cocktail sfuma nella leggenda: non esiste una data di nascita ufficiale, anche se probabilmente si colloca tra gli anni Trenta e Quaranta del Novecento. Non è certo neanche il luogo, conteso tra Tijuana, in Messico o San Diego in California, la città americana più vicina al confine. Di certo, però, c’è il gusto inebriante di un cocktail che fa sognare e racchiude in ogni sorso l’essenza calda ed esotica dell’estate, al pari del famoso mojito. L’ingrediente fondamentale del Margarita è la Tequila, un’acquavite messicana ricavata dalla distillazione del succo del frutto dell’agave, dal sapore inconfondibile. La tequila si beve pura, oppure mangiando immediatamente prima un pizzico di sale e succhiando una fetta di limone: fu certamente quest’uso che ispirò all’abile e sconosciuto inventore un cocktail in cui la tequila, mescolata ad arte con il succo di lime, si sorseggia da un bicchiere a forma di sombrero orlato da una seducente crosticina di sale: il famosissimo cocktail Margarita!


						
						

														INGREDIENTI
							
													


						
														
							
														Per 1 Margarita
							

							
								

																	Succo di lime
								
								
								
																	1,5
									cl
																

								

							
								

																	Triple sec
								
								
								
																	2
									cl
																

								

							
								

																	Ghiaccio
								
								
								
																	
									q.b.
																

								

							
								

																	Tequila
								
								
								(100% Agave bianca)
																	5
									cl
																

								

							
														
							
						
														
							
														per guarnire
							

							
								

																	Lime
								
								
								
																	1
									fetta
																

								

							
														
							
						
														
							
														per la "crusta"
							

							
								

																	Lime
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il Margarita, iniziate con la "crusta" di lime e sale: prendete il bicchiere (coppa sombrero) e passate mezzo lime lungo tutto il bordo esterno 1. Poi adagiate il bicchiere capovolto su un piattino con del sale fino 2 in modo che il sale si attacchi al bordo 3.
									

								

															

																		
																																											
											
										
																						
											
										
																						
											
										
																																										
																		Versate il ghiaccio nel tin alto dello shaker 4. Nella parte superiore dello shaker, la meno capiente, versate il succo di lime 5 poi il Triple Sec 6. 
									

								

															

																		
																																											
											
										
																						
											
										
																						
											
										
																																										
																		Infine unite la tequila 7. Poggiate lo strainer sul tin con ghiaccio 8 ed eliminate l'acqua in eccesso 9.  
									

								

															

																		
																																											
											
										
																						
											
										
																						
											
										
																																										
																		Ora versate all'interno i componenti liquidi 10 e chiudete bene 11. Shakerate in maniera decisa per 2-3 volte 12. 
									

								

															

																		
																																											
											
										
																						
											
										
																						
											
										
																																										
																		Versate, sempre con l'aiuto dello strainer, il cocktail nel bicchiere 13. Garnish con una fettina di lime incastrata sul bordo del bicchiere 14 e pronto da gustare un ottimo Margarita cocktail 15!
									

								

							
					    