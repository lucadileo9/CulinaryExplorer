Difficoltà: Media
L'insalata di polpo è uno degli antipasti di pesce più apprezzati della cucina italiana. Come cucinare il polpo in pentola a pressione? Oggi vi mostriamo quanto è semplice da preparare, quanto deve cuocere e come si può condire semplicemente. Innanzitutto per dare sapore abbiamo aggiunto le verdure del classico soffritto nella pentola a pressione e la giusta quantità di acqua che permetterà al polpo di cuocersi, risultando morbissimo. La cottura nella pentola a pressione è simile alla cottura a vapore, manterrà intatti tutti i sapori, inoltre cuocendo ad una pressione più alta i tempi di cottura si ridurranno notevolmente rispetto alla classica ricetta. In soli 20 minuti, che si contano sempre a partire dal fischio della pentola a pressione, il vostro polpo sarà prontissimo! Come vuole la tradizione basterà lasciarlo intiepidire all'interno dell'acqua prima di tagliarlo e condirlo con la nostra deliziosa citronette! Il polpo in pentola a pressione è facile da realizzare, grazie ai nostri step riuscirete facilmente ad ottenere un piatto da leccarsi i baffi, perfetto per tutte le occasioni!


						
						

														INGREDIENTI
							
													


						
														
							
														per il polpo
							

							
								

																	Polpo
								
								
								
																	1,5
									kg
																

								

							
								

																	Sedano
								
								
								
																	1
									costa
																

								

							
								

																	Carote
								
								
								
																	1
									
																

								

							
								

																	Cipolle
								
								
								
																	1
									
																

								

							
								

																	Prezzemolo
								
								
								
																	3
									rametti
																

								

							
								

																	Acqua
								
								
								
																	300
									g
																

								

							
														
							
						
														
							
														per il condimento
							

							
								

																	Olio extravergine d'oliva
								
								
								
																	30
									g
																

								

							
								

																	Succo di limone
								
								
								
																	1
									
																

								

							
								

																	Prezzemolo
								
								
								
																	1
									mazzetto
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il polpo in pentola a pressione come prima cosa sbucciate la cipolla. Poi tagliatela a pezzi, insieme alle carote e al sedano 1. Sistemate le verdure all'interno della pentola a pressione da 6L e aggiungete anche il prezzemolo 2. Versate poi l'acqua 3.
									

								

															

																		
																																											
											
										
																						
											
										
																						
											
										
																																										
																		Posizionate il polpo all'interno 4 e chiudete la pentola con l'apposito coperchio 5. Accendete a fiamma medio-alta. Non appena sentirete il fischio, abbassate di poco la fiamma perché risulti media e cuocete il polpo per 20 minuti. Trascorso questo tempo, spegnete il fuoco e fate sfiatare la valvolta (sempre facendo attenzione a non scottarvi), prima di aprire il coperchio 6. Ora lasciate intiepidire il polpo all'interno dell'acqua di cottura.
									

								

															

																		
																																											
											
										
																						
											
										
																						
											
										
																																										
																		Nel frattempo preparate la citronette per il condimento. Come prima cosa tritate finemente il prezzemolo 7. In una ciotolina poi spremete il succo del limone 8 e unite sale 9 e pepe.
									

								

															

																		
																																											
											
										
																						
											
										
																						
											
										
																																										
																		Versate l'olio e mescolate per creare un'emulsione 10. Quando il polpo è tiepido trasferitelo su un tagliere. Eliminate le interiora presenti nella testa, occhi e becco. Poi tagliatelo a tocchetti 11. Trasferitelo in una ciotola e conditelo con l'emulsione 12.
									

								

															

																		
																																											
											
										
																						
											
										
																						
											
										
																																										
																		Mescolate bene 13, trasferite nei piatti, decorate con il prezzemolo tritato 14, ancora una grattata di pepe nero e servite 15.
									

								

							
					    