Difficoltà: Media
Il pollo sta bene con tutto e si presta a innumerevoli e gustose ricette, come il nostro pollo con crema di zucchine, un secondo piatto che esalta un connubio appetitoso e saporito, già noto nella fresca insalata di pollo e zucchine e nella ricca e sostanziosa pasta con pollo e zucchine. Questa pietanza sfiziosa si prepara con straccetti di pollo avvolti da un'irresistibile e cremosa purea di zucchine, insaporita con profumate erbe aromatiche. Volete un'idea in più? Servite il pollo con crema di zucchine con del riso pilaf, otterrete così un delizioso piatto unico, perfetto per i vostri menu estivi!


												
						
						

														INGREDIENTI
							
													


						
							
							

							
								

																	Petto di pollo
								
								
								
																	500
									g
																

								

							
								

																	Zucchine bianche
								
								
								
																	200
									
																

								

							
								

																	Porri
								
								
								
																	1
									
																

								

							
								

																	Brodo vegetale
								
								
								
																	200
									g
																

								

							
								

																	Panna fresca liquida
								
								
								
																	40
									g
																

								

							
								

																	Erba cipollina
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Vino bianco secco
								
								
								
																	200
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il pollo con crema di zucchine per prima cosa preparate il brodo seguendo la nostra ricetta del brodo vegetale. Lavate le zucchine, quindi spuntatele e affettatele a rondelle sottili 1. Eliminate le foglie più esterne del porro e affettate anch'esso sottilmente 2. In una padella scaldate un filo di olio di oliva, quindi versate il porro 3.
									

								

															

																		
																															
											
										
																														
																		Unite anche le zucchine 4, salate 5 e pepate e rosolate a fuoco moderato per 4-5 minuti. Quindi versate il brodo 6 e proseguite la cottura per 10 minuti a fiamma medio-dolce.
									

								

															

																		
																															
											
										
																														
																		Spegnete la fiamma 7,  insaporite con qualche fogliolina di basilico 8 e qualche stelo di erba cipollina 9
									

								

															

																		
																															
											
										
																														
																		Incorporate ora la panna 10, trasferite le zucchine in un bicchiere alto e frullatele con il mixer a immersione 11 in modo da ottenere una crema omogenea 12. Tenete da parte.
									

								

															

																		
																															
											
										
																														
																		Tagliate il petto di pollo a listarelle 13, infarinatelo con cura 14. Scaldate un filo di olio di oliva in un tegame, quindi versate gli straccetti di pollo 15.
									

								

															

																		
																															
											
										
																														
																		rosolateli da tutti i lati, quindi salate, pepate 16 e sfumate con il vino bianco 17.  Proseguite la cottura per altri 10 minuti a fiamma medio-dolce 18.
									

								

															

																		
																															
											
										
																														
																		Aggiungete anche la crema di zucchine 19, saltate in padella per circa 5-8 minuti per amalgamare e insaporire. Servite il pollo con crema di zucchine ben caldo con un giro di olio a crudo 21.
									

								

							
					    