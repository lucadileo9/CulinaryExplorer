Difficoltà: Molto facile
I cestini di lattuga con insalata di tacchino sono un antipasto semplice da preparare e assolutamente goloso. Le foglie di lattuga in versione “baby” diventano un piccolo guscio croccante che racchiude un composto formato da bocconcini di tacchino insaporiti con aglio, olio, peperoncino fresco e poi tritati finemente con il mixer. Dei dadini di carota e il prezzemolo conferiscono, poi, un’ulteriore nota di colore e sapore, formando assieme al tacchino, una morbida insalata. La salsa alla senape mescola il gusto deciso e granuloso della senape di Digione, quello più leggero della senape delicata, il sapore acidulo della maionese e la dolcezza del miele millefiori, ammorbidendo l'insalata di tacchino con la sua cremosità. Perfetti per aprire un pasto nella stagione estiva, i cestini di lattuga con insalata di tacchino sono ideali da servire anche in un buffet. In alternativa alla salsa alla senape potete farcire i cestini anche con la finta maionese senza uova. Potete gustarli in piedi e senza posate e se li arricchirete con altra salsa li divorerete in un sol boccone!


						
						

														INGREDIENTI
							
							                            
                                
    								
    									
    										
    										359
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    359
    					
    					    					    					
    					    Carboidrati
    					    g
    					    8.6
    					
    					    					    					
    					      di cui zuccheri
    					    g
    					    7.2
    					
    					    					    					
    					    Proteine
    					    g
    					    19.1
    					
    					    					    					
    					    Grassi
    					    g
    					    27.5
    					
    					    					    					
    					      di cui saturi
    					    g
    					    3.34
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    49
    					
    					    					    					
    					    Sodio
    					    mg
    					    164
    					
    					    				
    			
                            
													


						
														
							
							

							
								

																	Petto di tacchino
								
								
								
																	250
									g
																

								

							
								

																	Lattuga
								
								
								baby
																	100
									g
																

								

							
								

																	Anacardi
								
								
								
																	25
									g
																

								

							
								

																	Carote
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	½
									
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per la salsa alla senape
							

							
								

																	Maionese
								
								
								
																	100
									g
																

								

							
								

																	Senape di Digione
								
								
								
																	50
									g
																

								

							
								

																	Senape dolce
								
								
								
																	30
									g
																

								

							
								

																	Miele millefiori
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cestini di lattuga con insalata di tacchino, ponete il petto di tacchino su un tagliere e tagliatelo a bocconcini irregolari 1. Dopodichè tagliate un peperoncino fresco a metà 2, dividetelo ancora in due ed eliminate i semi al suo interno 3.
									

								

															

																		
																															
											
										
																														
																		Prendete poi una padella antiaderente, fate scaldare un filo d’olio e poi aggiungete uno spicchio d’aglio sbucciato e privato del suo germe interno.Unite il peperoncino tagliato all’aglio 4 e quando inizieranno a rosolare, aggiungete i bocconcini di petto di tacchino 5. Salate e pepate a piacere e togliete lo spicchio d’aglio quando si sarà imbiondito 6. Fate cuocere i bocconcini per circa 10 minuti, rigirandoli di tanto in tanto per farli cuocere per interno, fino a che non risulteranno ben dorati.
									

								

															

																		
																															
											
										
																														
																		Quando i bocconcini di tacchino saranno cotti, trasferiteli in un mixer 7, azionate per qualche secondo, fino a quando la carne non sarà ben sminuzzata 8 e dopodichè trasferite il composto frullato in una ciotola capiente. Potete effettuare questo procedimento anche con un coltello, se non avete un mixer. A questo punto ponete su un tagliere gli anacardi e tritateli grossolanamente 9.
									

								

															

																		
																															
											
										
																														
																		Fate saltare gli anacardi tritati in una padella antiaderente e fateli tostare per qualche minuto, fino a quando non risulteranno croccanti e più scuri 10. Unite poi gli anacardi tostati ai bocconcini di tacchino tritati 11. Quindi prendete una carota, pelatela e dividetela a metà. Dopodichè affettatela formando dei piccolissimi dadini 12.
									

								

															

																		
																															
											
										
																														
																		Lavate anche il prezzemolo sotto acqua corrente e tritatelo finemente su un tagliere 13. A questo punto unite la carota a dadini 14 e il prezzemolo tritato al composto 15.
									

								

															

																		
																															
											
										
																														
																		Ora preparate la salsa alla senape: trasferite la maionese in una ciotolina e in ordine unite la senape di Digione 16, la senape delicata 17 e il miele 18. Mescolate il tutto fino ad ottenere una salsa piuttosto chiara e caratterizzata dai granuli scuri della senape di Digione.
									

								

															

																		
																															
											
										
																														
																		Una volta preparata la salsa alla senape, aggiungetene metà al composto di tacchino, carote e prezzemolo 19 e amalgamate fino a raggiungere una consistenza piuttosto compatta. Ora lavate con cura la lattuga baby e sfogliatela, disponendo le foglie più croccanti e incurvate su un piatto da portata. Quindi procedete a riempirle con l’impasto 20. I vostri cestini di lattuga con insalata di tacchino sono pronti per essere serviti. Conditeli con altra salsa alla senape per renderli ancora più sfiziosi 21!
									

								

							
					    