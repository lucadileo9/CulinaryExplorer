Difficoltà: Molto facile
La torta salata è una pietanza rustica che nasce per evitare gli sprechi e per dar nuova vita agli ingredienti rimasti in frigo troppo a lungo! Formaggi, salumi e verdure si trasformano in qualcosa di diverso ogni volta, sempre speciale, merito anche della pasta brisé che rende il tutto così buono e fragrante, come nella ricetta della nostra torta salata di zucca! Ma oggi vogliamo proporvi una versione originale a base di patate dolci, cavoletti di Bruxelles e salsiccia. Anche se ciò che renderà questa torta salata diversa da tutte le altre sarà sicuramente la salsa royale, che regalerà una morbidezza e un gusto particolare! Realizzate anche voi la torta salata e non dimenticate di personalizzarla con il vostro tocco! Se cercate un'idea furba, pratica e golosa provate anche la versione 7 vasetti, che si realizza senza bilancia oppure la torta salata di verdure in padella, ricetta senza forno!


						
						

														INGREDIENTI
							
							                            
                                
    								
    									
    										
    										585
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    585
    					
    					    					    					
    					    Carboidrati
    					    g
    					    45.9
    					
    					    					    					
    					      di cui zuccheri
    					    g
    					    6.1
    					
    					    					    					
    					    Proteine
    					    g
    					    14.8
    					
    					    					    					
    					    Grassi
    					    g
    					    38
    					
    					    					    					
    					      di cui saturi
    					    g
    					    19.62
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    136
    					
    					    					    					
    					    Sodio
    					    mg
    					    474
    					
    					    				
    			
                            
													


						
														
							
														Ingredienti per la pasta brisè (per uno stampo da 24 cm)
							

							
								

																	Farina 00
								
								
								
																	250
									g
																

								

							
								

																	Burro
								
								
								freddo
																	125
									g
																

								

							
								

																	Acqua
								
								
								fredda
																	85
									g
																

								

							
														
							
						
														
							
														per il ripieno
							

							
								

																	Patate dolci (o americane)
								
								
								
																	200
									g
																

								

							
								

																	Cavoletti di Bruxelles
								
								
								
																	120
									g
																

								

							
								

																	Salamella
								
								
								
																	50
									g
																

								

							
								

																	Cipolle rosse
								
								
								
																	½
									
																

								

							
								

																	Pane
								
								
								(circa 35 g)
																	1
									fetta
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la salsa royale
							

							
								

																	Panna fresca liquida
								
								
								
																	300
									g
																

								

							
								

																	Parmigiano Reggiano DOP
								
								
								da grattugiare
																	60
									g
																

								

							
								

																	Uova
								
								
								medio
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta salata come prima cosa iniziate a realizzare la pasta brisé: ponete la farina, insieme al burro tagliato a cubetti nel contenitore di un mixer dotato di lame 1 e frullate il tutto 2 fino ad ottenere un composto sabbioso. Poi, sempre con il mixer in azione, a velocità moderata aggiungete l'acqua a filo 3. 
									

								

															

																		
																															
											
										
																														
																		Non appena avrete ottenuto un composto uniforme 4, trasferite l'impasto su un piano leggermente infarinato e lavoratelo per pochi istanti 5. A questo punto avvolgete nella pellicola per alimenti 6 e lasciate riposare per circa 30 minuti in frigorifero.
									

								

															

																		
																															
											
										
																														
																		Nel frattempo occupatevi di preparare il ripieno. Lavate bene le patate dolci e, senza pelarle, tagliatele a fette molto sottili utilizzando una mandolina (7-8); man mano trasferitele in una ciotola colma d'acqua per non farle ossidare 9.  
									

								

															

																		
																															
											
										
																														
																		Tagliate la cipolla a fette sottili 10 e trasferitela in un tegame dove avrete già versato un filo d'olio 11. Lasciatela appassire e nel frattempo private la salsiccia del budello e tagliatela a coltello 12. 
									

								

															

																		
																															
											
										
																														
																		Lavate e tagliate anche i cavoletti a rondelle sottili 13 e non appena la cipolla sarà appassita aggiungete in padella la salsiccia 14. Mescolate fino a che non sarà ben rosolata, quindi unite anche i cavoletti 15. 
									

								

															

																		
																															
											
										
																														
																		Regolate di sale, di pepe e cuocete a fiamma media per pochi minuti 16. A questo punto preparate anche la salsa royale: nel bicchiere di un mixer versate la panna, l'uovo 17, il Parmigiano 18 e aggiungete sale e pepe. 
									

								

															

																		
																															
											
										
																														
																		Frullate il tutto con un mixer ad immersione 19 fino ad ottenere una crema liscia e tenete da parte. Preriscaldate il forno a 200° in modalità statica, poi imburrate e infarinate uno stampo da 24 cm: noi abbiamo scelto di utilizzarne uno in ceramica ma potete utilizzarne uno classico. Riprendete la pasta brisè e stendetela con un mattarello 20 fino ad ottenere uno spessore di mezzo cm. Trasferite quindi la pasta all'interno dello stampo 21 e fate una leggera pressione con le dita per farla aderire. 
									

								

															

																		
																															
											
										
																														
																		Con un coltellino eliminate l'eccesso di pasta dai bordi 22 e utilizzando una forchetta bucherellate la base 23. Ponete un primo strato di patate e aggiungete il composto di salsiccia e cavoletti 24. 
									

								

															

																		
																															
											
										
																														
																		Disponete le fette di patate rimaste solo intorno 25, lasciando uno spazio vuoto al centro. Aggiungete le foglioline di basilico, spezzettandole con le mani e condite con sale e pepe. Poi versate la salsa royale spargendola uniformemente sopra il ripieno 26 e utilizzando una forchetta imprimete un decoro sul bordo 27. 
									

								

															

																		
																															
											
										
																														
																		A questo punto 28 infornate in forno statico preriscaldato a 200°, nel ripiano più basso, per circa 35 minuti. Poi spostate la teglia nel ripiano centrale e cuocete per altri 20 minuti. Nel frattempo tagliate il pane a cubetti piccoli 29 e tostateli in padella con un filo d'olio 30. 
									

								

															

																		
																															
											
										
																														
																		Non appena la torta salata sarà cotta e ben dorata, sfornatela 31 e completatela con i crostini 32, prima di servirla 33. 
									

								

							
					    