Difficoltà: Molto facile
Ripiene, fritte, sott'olio, al forno in parmigiana o semplicemente saltate! Le zucchine sono verdure molto versatili che non ci si stanca mai di avere in cucina! Oggi vogliamo preparare insieme a voi un primo piatto facile e veloce, di quelli da fare quando si hanno pochi ingredienti a disposizione ma non si vuole lasciare nulla al caso. Anche una semplice pasta e zucchine può trasformarsi in un cremosa e gustosa ricetta che mette d'accordo proprio tutti! Abbiamo deciso di rendere le zucchine protagoniste indiscusse in questa preparazione, profumate soltanto con qualche fogliolina di basilico! In questo modo otterrete un gusto avvolgente e delicato perfetto per condire della pasta corta.


												
						
						

														INGREDIENTI
							
							                            
                                
    								
    									
    										
    										369
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    369
    					
    					    					    					
    					    Carboidrati
    					    g
    					    69.1
    					
    					    					    					
    					      di cui zuccheri
    					    g
    					    4.9
    					
    					    					    					
    					    Proteine
    					    g
    					    10.8
    					
    					    					    					
    					    Grassi
    					    g
    					    5.5
    					
    					    					    					
    					      di cui saturi
    					    g
    					    0.81
    					
    					    					    					
    					    Fibre
    					    g
    					    4.4
    					
    					    					    					    					
    					    Sodio
    					    mg
    					    301
    					
    					    				
    			
                            
													


						
							
							

							
								

																	Farfalle
								
								
								
																	320
									g
																

								

							
								

																	Zucchine
								
								
								
																	650
									g
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	20
									g
																

								

							
								

																	Pepe nero
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare pasta e zucchine, potete mettere a bollire l'acqua in un tegame capiente e salarla quando sarà arrivata a bollore. Intanto lavate e asciugate le zucchine 1, spuntatele e poi grattugiatele con una grattugia a fori grossi 2. In una padella abbastanza capiente versate l’olio extravergine d’oliva e scaldatelo a fuoco basso insieme ad uno spicchio d’aglio intero già mondato 3.
									

								

															

																		
																															
											
										
																														
																		Non appena l’olio sarà ben caldo unite le zucchine 4 aggiustate di sale e di pepe e lasciatele cuocere per 5-6 minuti, mescolando di tanto in tanto; dopodiché eliminate l’aglio 5. Nel frattempo lessate la pasta nell'acqua bollente e salata 6 e scolatela al dente tenendo da parte poca acqua di cottura.
									

								

															

																		
																															
											
										
																														
																		Versate la pasta direttamente nella padella con le zucchine, insieme a poca acqua di cottura 7, sfiammate per qualche istante, mescolate e poi spegnete. Profumate il tutto con un po’ di basilico spezzettato a mano 8 e la vostra pasta e zucchine è pronta per essere gustata 9.
									

								

							
					    