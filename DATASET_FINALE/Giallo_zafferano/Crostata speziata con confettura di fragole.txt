Difficoltà: Media
Una delle cose più belle e caratteristiche di quando si passeggia in montagna o si va a sciare è l’atmosfera che si respira nei rifugi. Il calore di grandi camini accesi, l’arredamento tipico in legno e una vista mozzafiato… ovviamente anche il profumo inebriante di piatti succulenti e dolci inconfondibili! Sognando queste atmosfere abbiamo pensato di preparare la crostata speziata con confettura di fragole. Un dolce che si ispira alla crostata speziata tipica altoatesina e racchiude nella frolla fragrante un mix di spezie: la freschezza pungente dello zenzero, l’aroma inconfondibile dei chiodi di garofano e l’immancabile pizzico di cannella! Tra le fitte e graziose losanghe scoprirete una dolcissima confettura di fragole, il tocco finale per questa crostata così profumata e golosa! Lasciatevi tentare da questa dolcezza e accompagnatela con una fumante tazza di té o con della cioccolata calda!


												
						
						

														INGREDIENTI
							
							                            
                                
    								
    									
    										
    										822
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    822
    					
    					    					    					
    					    Carboidrati
    					    g
    					    168.3
    					
    					    					    					
    					      di cui zuccheri
    					    g
    					    134.9
    					
    					    					    					
    					    Proteine
    					    g
    					    7.4
    					
    					    					    					
    					    Grassi
    					    g
    					    13.2
    					
    					    					    					
    					      di cui saturi
    					    g
    					    7.3
    					
    					    					    					
    					    Fibre
    					    g
    					    5.7
    					
    					    					    					
    					    Colesterolo
    					    mg
    					    93
    					
    					    					    					
    					    Sodio
    					    mg
    					    224
    					
    					    				
    			
                            
													


						
							
														Ingredienti per la frolla (per uno stampo di 23 cm di diametro)
							

							
								

																	Uova
								
								
								
																	1
									
																

								

							
								

																	Tuorli
								
								
								
																	1
									
																

								

							
								

																	Farina 00
								
								
								
																	350
									g
																

								

							
								

																	Zucchero
								
								
								
																	160
									g
																

								

							
								

																	Burro
								
								
								 freddo di frigorifero
																	110
									g
																

								

							
								

																	Sale fino
								
								
								
																	1
									pizzico
																

								

							
								

																	Miele
								
								
								
																	25
									g
																

								

							
								

																	Cannella in polvere
								
								
								
																	3
									g
																

								

							
								

																	Noce moscata
								
								
								
																	1
									pizzico
																

								

							
								

																	Zenzero in polvere
								
								
								
																	3
									g
																

								

							
								

																	Chiodi di garofano macinati
								
								
								
																	1
									pizzico
																

								

							
								

																	Bicarbonato
								
								
								
																	1
									pizzico
																

								

							
								

																	Confettura di fragole
								
								
								
																	600
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crostata speziata con confettura di fragole iniziate dalla preparazione della frolla. In un mixer versate la farina, i chiodi di garofano in polvere 1, lo zenzero, la cannella in polvere 2 e il bicarbonato 3. Poi unite anche lo zucchero e un pizzico di sale.
									

								

															

																		
																															
											
										
																														
																		Grattugiate nel mixer anche la noce moscata, poi versate il burro freddo di frigo a cubetti e il miele 4. A questo punto accendete il mixer avendo cura di azionare le lame ad intermittenza per non surriscaldare troppo l’impasto. Mixate fino a creare un composto sabbioso 5. Quindi rovesciatelo su una spianatoia e formatene una fontana a cui unirete l'uovo intero e il tuorlo sbattuti. Amalgamate l’impasto prima con la forchetta 6 e poi con le mani ben fredde, velocemente per non scaldarlo troppo.
									

								

															

																		
																															
											
										
																														
																		Formate un panetto aiutandovi con un tarocco se necessario 7 e copritelo con della pellicola trasparente 8. Lasciatelo riposare così in frigorifero per almeno 30 minuti. Trascorso questo tempo estraetelo dalla pellicola e stendetelo con un mattarello su un piano di lavoro leggermente infarinato 9: dovrete ottenere uno spessore di circa 1 centimetro.
									

								

															

																		
																															
											
										
																														
																		Prendete ora una teglia forata da 23 cm (se non la possedete procedete con una di eguali dimensioni che però dovrete imburrare e infarinare). Aiutandovi con il mattarello in cui avrete arrotolato la frolla, sollevatelo stendendolo sulla tortiera 10. Con i polpastrelli fate aderire bene la frolla ai bordi 11 e con un coltellino eliminate la parte che fuoriesce dallo stampo 12.
									

								

															

																		
																															
											
										
																														
																		Ricompattate velocemente la pasta frolla in eccesso e tenetela da parte. Con i rebbi di una forchetta bucherellate il fondo della crostata 13 e versate al suo interno la confettura di fragole 14. Livellatela aiutandovi con il dorso di un cucchiaio e stendetela su tutta la superficie dello stampo 15.
									

								

															

																		
																															
											
										
																														
																		Stendete la frolla ricompattata con un mattarello fino ad ottenere uno spessore di circa mezzo cm e con un tagliapasta ricavate delle striscioline di frolla 16. Disponete sopra alla confettura le striscioline di frolla creando un motivo a losanghe (17-18).
									

								

															

																		
																															
											
										
																														
																		Spennellate con un uovo sbattuto la superficie delle losanghe 19 e infornate in forno statico preriscaldato a 180° per 60 minuti (se utilizzate un forno ventilato basterà cuocerla a 160°C per 50 minuti circa) 20 Se dovesse scurirsi troppo, dopo 35 minuti (25 minuti circa se forno ventilato) coprite con un foglio di alluminio. Dopodiché sfornate la vostra crostata speziata con confettura di fragole e lasciatela intiepidire prima di sformarla 21; fate raffreddare oerchè si compatti...quindi gustate!
									

								

							
					    