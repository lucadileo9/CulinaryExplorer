Difficoltà: Molto facile
A una prima occhiata il sedano rapa non si distingue certo per la sua bellezza, ma a chi è capace di andare oltre le apparenze regala un sapore dolce e delicato che ricorda proprio quello del sedano. Naturalmente ricco di proprietà benefiche, abbiamo deciso di utilizzarlo per condire un primo piatto sfizioso e nutriente, la pasta di legumi con sedano rapa! Una deliziosa ricetta vegetariana in cui l’ortaggio protagonista assume due diverse forme e consistenze: i cubetti, infatti, donano al condimento una nota croccante, mentre la crema avvolge le penne in un morbido abbraccio. La pasta di legumi con sedano rapa vi conquisterà per il suo gusto originale e vi farà venire voglia di provare altre sorprendenti ricette come la vellutata o il puré di sedano rapa!


												
						
						

														INGREDIENTI
							
							                            
                                
    								
    									
    										
    										248
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    248
    					
    					    					    					
    					    Carboidrati
    					    g
    					    33.5
    					
    					    					    					
    					      di cui zuccheri
    					    g
    					    5
    					
    					    					    					
    					    Proteine
    					    g
    					    18.2
    					
    					    					    					
    					    Grassi
    					    g
    					    15.6
    					
    					    					    					
    					      di cui saturi
    					    g
    					    6.74
    					
    					    					    					
    					    Fibre
    					    g
    					    10.3
    					
    					    					    					
    					    Colesterolo
    					    mg
    					    33
    					
    					    					    					
    					    Sodio
    					    mg
    					    355
    					
    					    				
    			
                            
													


						
							
							

							
								

																	Penne di lenticchie rosse
								
								
								
																	250
									g
																

								

							
								

																	Sedano rapa
								
								
								(da pulire)
																	220
									g
																

								

							
								

																	Panna fresca liquida
								
								
								
																	200
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								(da tritare)
																	1
									mazzetto
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta di legumi con sedano rapa, per prima cosa mettete a bollire una pentola di acqua per la pasta da salare a bollore, poi occupatevi della pulizia del sedano rapa: eliminate la scorza con un coltello 1, tagliate la radice a fette dello spessore di 1 cm 2 e riducetele a cubetti 3.
									

								

															

																		
																															
											
										
																														
																		In una padella soffriggete uno spicchio d’aglio in camicia con un filo d’olio 4, poi aggiungete i cubetti di sedano rapa 5, salate 6 e rosolate brevemente.
									

								

															

																		
																															
											
										
																														
																		A questo punto coprite il sedano rapa con l’acqua 7, mettete il coperchio 8 e cuocete a fuoco medio per circa 20 minuti, fino a che il liquido non si sarà asciugato 9.
									

								

															

																		
																															
											
										
																														
																		Versate la pasta di legumi nell’acqua che sarà arrivata a bollore 10 e cuocete per il tempo indicato sulla confezione. Ora prelevate metà del sedano rapa cotto e trasferitelo in un bicchiere alto e stretto, lasciando il resto nella padella. Aggiungete la panna 11 e frullate con un frullatore a immersione per ridurlo in crema 12.
									

								

															

																		
																															
											
										
																														
																		Condite il sedano rapa a cubetti con il prezzemolo tritato 13, poi scolate la pasta e aggiungetela direttamente nella padella 14. Unite anche un mestolo di acqua di cottura della pasta 15
									

								

															

																		
																															
											
										
																														
																		e la crema di sedano rapa 16, mescolate brevemente il tutto a fiamma vivace, pepate 17 e servite la vostra pasta di legumi con sedano rapa ben calda 18!
									

								

							
					    