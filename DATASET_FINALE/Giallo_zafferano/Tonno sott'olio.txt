Difficoltà: Media
Il tonno sott’olio è una conserva a base di tonno fresco, che può essere usata all'occorrenza anche per condire una pasta fredda o un'insalatona.
Il tonno sott’olio è semplice da preparare in casa ma bisogna avere la pazienza di aspettare almeno un mese prima di consumarlo, affinchè il tonno si insaporisca bene con l'olio e gli aromi.
Per realizzare il tonno sott'olio basterà cuocere il tonno in acqua salata per circa un'ora, scolarlo per bene, metterlo nei vasetti e coprirlo di olio extravergine di oliva fino all’orlo.
Questa preparazione può essere insaporita aggiungendo al vasetto qualche bacca di ginepro o del pepe in grani.


												
						
						

														INGREDIENTI
							
							                            
                                
    								
    									
    										
    										229
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    229
    					
    					    					    					
    					    Carboidrati
    					    g
    					    0.2
    					
    					    					    					
    					      di cui zuccheri
    					    g
    					    0.2
    					
    					    					    					
    					    Proteine
    					    g
    					    17.3
    					
    					    					    					
    					    Grassi
    					    g
    					    17.7
    					
    					    					    					
    					      di cui saturi
    					    g
    					    4.3
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    56
    					
    					    					    					
    					    Sodio
    					    mg
    					    3317
    					
    					    				
    			
                            
													


						
							
														Ingredienti per due vasetti da 500 gr l'uno
							

							
								

																	Tonno
								
								
								
																	800
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Acqua
								
								
								
																	1
									l
																

								

							
								

																	Sale fino
								
								
								
																	75
									g
																

								

							
								

																	Ginepro
								
								
								
																	6
									bacche
																

								

							
								

																	Alloro
								
								
								
																	6
									foglie
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il tonno sott’olio iniziate mettendo il trancio crudo in una ciotola contenente acqua fredda, sciacquatelo ripetutamente in modo che perda tutto il sangue, per evitare che durante la cottura questo si coaguli formando degli antiestetici grumi scuri 1. Ripetete l'operazione cambiando l'acqua finché sarà limpida e il tonno completamente privo di sangue 2. A parte mettete a bollire una pentola capiente con acqua e sale 3 e,
									

								

															

																		
																															
											
										
																														
																		quando avrà raggiunto il bollore, aggiungete a piacere qualche foglia di alloro. 4 Il sale e l'alloro serviranno ad insaporire il tonno che altrimenti resterebbe insipido. A questo punto aggiungete il tonno 5 e lasciate cuocere a fuoco medio per circa 1 ora 6.
									

								

															

																		
																															
											
										
																														
																		Trascorso il tempo necessario, scolatelo e lasciatelo sgocciolare posto in un colino all’interno di una ciotola per 24 ore, affinchè perda tutta l'acqua in eccesso 7. Quando il tonno sarà completamente asciutto procedete alla sterilizzazione dei barattoli dove conserverete il tonno sott'olio, come indicato nelle linee guida del Ministero della Salute riportate in fondo alla ricetta. Mettetete i barattoli a bollire in una pentola piena di acqua per circa 30 min 8, poi fateli asciugare completamente, capovolti su un canovaccio pulito 9.
									

								

															

																		
																															
											
										
																														
																		Spezzettate il tonno grossolanamente 10 e mettetelo nei barattoli, pressando per bene con le mani 11. Ricopritelo di olio extravergine di oliva avendo cura di coprire completamente il tonno ma di lasciare 1 centimetro di spazio dal bordo del barattolo 12 e,
									

								

															

																		
																															
											
										
																														
																		con l'aiuto di un coltello, spezzettate il tonno affinché risulti intriso completamente di olio 13. Sulla superficie di ogni vasetto mettete 3 bacche di ginepro e una foglia di alloro 14, poi chiudete ermeticamente inserendo l'apposito pressello di plastica, come quello che vedete in foto 15; questo servirà a tenere pressato il tonno (se non avete i presselli potete ometterli).
Chiudete i vasi e procedete alla ribollitura seguendo le indicazioni riportate nelle linee guida del Ministero della Salute citate in fondo alla ricetta. Se dopo la ribollitura doveste notare la formazione di piccole bollicine d'aria, quando il barattolo è ancora caldo battetelo delicatamente su un piano, in modo da far risalire in superficie le bollicine che poi scompariranno naturalmente.Al momento di consumare il tonno sott'olio, potete fare la prova del sottovuoto tirando l'apposita linguetta: se tirandola produce un rumore secco vuol dire che il contenuto si è conservato con il sottovuoto corretto. Al contrario, se tirando la linguetta la guarnizione risulta "molle", significa che non si è creato il sottovuoto correttamente ed è meglio non mangiarne il contenuto. Il vostro tonno sott'olio è pronto per essere gustato!
									

								

							
					    