Difficoltà: Facile
Il galletto fritto è un piatto prelibato e stuzzicante, la nostra risposta all'italiana al tradizionale pollo fritto americano che ha spopolato in tutto il mondo. Una crosta croccante fuori custodisce della tenera e succulenta carne al suo interno. Il segreto di questo secondo piatto sta tutto nella cottura, da realizzare ad arte per ottenere un risultato strepitoso. Non vi resta che procurarvi un galletto di ottima qualità e noi vi guideremo passo passo nella preparazione di questa gustosa ma semplice ricetta!


												
						
						

														INGREDIENTI
							
													


						
							
							

							
								

																	Galletto
								
								
								intero
																	500
									g
																

								

							
								

																	Farina di riso
								
								
								
																	60
									g
																

								

							
								

																	Acqua
								
								
								
																	100
									g
																

								

							
								

																	Pangrattato
								
								
								
																	100
									g
																

								

							
								

																	Olio di semi di arachide
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il galletto fritto prendete il galletto intero, posizionatelo sul tagliere con il petto verso l’alto e incidetelo ai due lati dell' osso centrale 1, poi date qualche colpetto per spezzare l’osso. Quindi aprite il galletto e prelevate l’osso 2. Giratelo nell'altro verso e schiacciatelo leggermente con le mani 3. 
									

								

															

																		
																																											
											
										
																						
											
										
																						
											
										
																																										
																		Ora preparate la pastella: in una ciotola versate la farina 4 e l'acqua 5,  mescolate con un afrusta fino a ottenere un composto bene amalgamato 6.
 
 
									

								

															

																		
																																											
											
										
																						
											
										
																						
											
										
																																										
																		Immergetevi il galletto 7 e muovetelo bene in modo che la pastella lo ricopra completamente 8. Passatelo quindi nel pan grattato 9, che avrete precedentemente versato su una placchetta, avendo cura di non lasciare nessuna parte scoperta.
									

								

															

																		
																																											
											
										
																						
											
										
																						
											
										
																																										
																		Mettete il galletto su una placchetta pulita 10 e lasciatelo in frigorifero per almeno 30 minuti, questo passaggio servirà a far aderire meglio la panatura. Nel frattempo mettete l’olio sul fuoco a scaldare 11, dovrà raggiungere i 170 gradi, la temperatura perfetta per la frittura. Passato il tempo necessario immergete il galletto nell’olio 12 e lasciatelo friggere per 5 minuti circa da un lato senza muoverlo, poi giratelo e lasciatelo friggere fino a quando non sarà completamente dorato e croccante. 
									

								

															

																		
																																											
											
										
																						
											
										
																						
											
										
																																										
																		Scolatelo con una schiumarola 13 e posatelo su un vassoio ricoperto con carta assorbente 14. Salate a piacere e servite il galletto fritto ben caldo 15.
									

								

							
					    