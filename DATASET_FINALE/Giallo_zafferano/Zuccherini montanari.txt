Difficoltà: Facile
Le ricette di famiglia sono sempre le più preziose, quelle che vengono preparate a occhio, senza bilancia e che si tramandano di madre in figlia da tempo immemore… gli zuccherini montanari, tipici dell’Appennino tosco-emiliano, rientrano proprio in questa categoria. Da non confondere con gli zuccherini bolognesi, gli zuccherini montanari sono dei biscotti a forma di ciambella aromatizzati all’anice, caratterizzati da una densa glassa di zucchero da cui deriva appunto il nome. Dall’aspetto rustico e volutamente disomogeneo, non potevano mancare in occasione di feste e matrimoni durante i quali venivano preparati in grandi quantità dalle donne di famiglia per essere regalati sia agli invitati che agli sposi, sotto forma di collane zuccherine. Conquistati dalla loro bontà casalinga, ci siamo fatti guidare dai racconti di queste mani abili e sapienti per realizzare una versione che possa uscire dai confini delle montagne del centro Italia per entrare nelle case di tutti coloro che amano scoprire un territorio attraverso i suoi sapori. Se anche voi appartenete a questa categoria, non esitate a rimboccarvi le maniche e ad allacciare il grembiule: preparando gli zuccherini montanari realizzerete non solo dei deliziosi biscotti da regalare, magari per Natale o Pasqua, ma contribuirete a tramandare una storia unica fatta di dolci racconti di famiglia.


						
						

														INGREDIENTI
							
							                            
                                
    								
    									
    										
    										148
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    148
    					
    					    					    					
    					    Carboidrati
    					    g
    					    26.9
    					
    					    					    					
    					      di cui zuccheri
    					    g
    					    15
    					
    					    					    					
    					    Proteine
    					    g
    					    2.3
    					
    					    					    					
    					    Grassi
    					    g
    					    3
    					
    					    					    					
    					      di cui saturi
    					    g
    					    0.65
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    17
    					
    					    					    					
    					    Sodio
    					    mg
    					    7
    					
    					    				
    			
                            
													


						
														
							
														Ingredienti per circa 48 biscotti
							

							
								

																	Uova
								
								
								(circa 4)
																	220
									g
																

								

							
								

																	Farina 00
								
								
								
																	750
									g
																

								

							
								

																	Zucchero
								
								
								
																	150
									g
																

								

							
								

																	Olio di semi di arachide
								
								
								
																	120
									g
																

								

							
								

																	Liquore all'anice
								
								
								
																	60
									g
																

								

							
								

																	Lievito in polvere per dolci
								
								
								
																	15
									g
																

								

							
														
							
						
														
							
														Per la glassatura
							

							
								

																	Zucchero
								
								
								
																	500
									g
																

								

							
								

																	Acqua
								
								
								
																	70
									g
																

								

							
								

																	Liquore all'anice
								
								
								
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli zuccherini montanari, per prima cosa mettete le uova e lo zucchero all’interno della ciotola di una planetaria munita di gancio 1. Iniziate a lavorare il composto a velocità media, poi unite l’olio di semi 2 e il liquore all’anice tenendo la planetaria sempre in funzione 3.
									

								

															

																		
																															
											
										
																														
																		Quando avrete ottenuto un composto chiaro e spumoso 4, spegnete la planetaria e setacciate la farina e il lievito all’interno della ciotola 5. Azionate di nuovo la planetaria per amalgamare tutti gli ingredienti e ottenere un impasto omogeneo 6.
									

								

															

																		
																															
											
										
																														
																		Trasferite l’impasto sul piano da lavoro e dategli la forma di una palla liscia e uniforme 7. Prelevate circa un quinto dell’impasto e stendetelo con un mattarello allo spessore di 1 cm, poi ricavate delle strisce lunghe circa 10 cm e larghe 2 cm (8-9).
									

								

															

																		
																															
											
										
																														
																		Prendete una striscia per volta e datele la forma di un cordoncino, arrotondandola con la punta delle dita contro il piano da lavoro 10. Attorcigliate delicatamente le estremità del cordoncino 11, poi chiudetele ad anello in modo da creare una ciambellina 12. Sovrapponete le estremità e premete delicatamente per far sì che rimangano attaccate. Procedete in questo modo fino ad esaurire tutto l’impasto.
									

								

															

																		
																															
											
										
																														
																		Adagiate le ciambelline ottenute su una leccarda foderata con carta forno 13 e cuocete in forno statico preriscaldato a 200° per 20 minuti, posizionandola sul ripiano intermedio. Circa 5 minuti prima della fine del tempo di cottura, occupatevi della glassa: in un tegame capiente, versate lo zucchero, l’acqua e il liquore all’anice 14 e fate sobbollire a fuoco dolce monitorando la temperatura con un termometro 15.
									

								

															

																		
																															
											
										
																														
																		Quando i biscotti saranno cotti, sfornateli 16 e, nel momento in cui lo sciroppo ha raggiunto la temperatura di 105°, aggiungeteli direttamente nel tegame 17. Mescolate accuratamente a fuoco dolce per assicurarvi che tutti i biscotti vengano ricoperti dallo sciroppo in modo unforme 18
									

								

															

																		
																															
											
										
																														
																		e continuate fino a che i dolcetti non risulteranno brinati perché lo zucchero si sarà cristallizzato 19. Versate i biscotti su un vassoio rivestito con carta forno e lasciate raffreddare completamente 20, dopodiché i vostri zuccherini montanari saranno pronti per essere addentati 21!
									

								

							
					    