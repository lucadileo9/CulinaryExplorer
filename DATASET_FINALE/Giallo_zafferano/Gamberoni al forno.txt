Difficoltà: Facile
I gamberoni al forno sono un secondo piatto facile e veloce che vi permetterà di fare un’ottima figura in poco tempo e col minimo sforzo! Tutto il sapore del mare in una ricetta sfiziosa e leggera, perfetta sia per una cena in famiglia che per le festività, per esempio in occasione della Vigilia di Natale. La polpa carnosa e tenera dei gamberoni viene condita con una fresca citronette al prezzemolo che con il suo profumo mediterraneo esalta il gusto delicato dei crostacei. Il forno farà il resto del lavoro per voi, che dovrete solo occuparvi della pulizia dei gamberi… noi come sempre vi spieghiamo tutti i passaggi per portare in tavola i gamberoni al forno, ma gli appalusi saranno solo per voi!


												
						
						

														INGREDIENTI
							
							                            
                                
    								
    									
    										
    										236
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    236
    					
    					    					    					
    					    Carboidrati
    					    g
    					    4.4
    					
    					    					    					
    					      di cui zuccheri
    					    g
    					    4.4
    					
    					    					    					
    					    Proteine
    					    g
    					    18.6
    					
    					    					    					
    					    Grassi
    					    g
    					    15.9
    					
    					    					    					
    					      di cui saturi
    					    g
    					    2.31
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    203
    					
    					    					    					
    					    Sodio
    					    mg
    					    496
    					
    					    				
    			
                            
													


						
							
							

							
								

																	Gamberoni
								
								
								
																	12
									
																

								

							
								

																	Succo di limone
								
								
								
																	40
									g
																

								

							
								

																	Olio extravergine d'oliva
								
								
								 
																	60
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i gamberoni al forno iniziate dalla pulizia dei gamberoni: staccate le zampette dei gamberi 1, eliminate il carapace, ovvero la corazza che ricopre il gambero 2, avendo cura di non eliminare nè testa nè coda, da lasciare attaccate al gamberone come decorazione. Ora togliete l’intestino interno: incidete il dorso del gambero con un coltellino 3
									

								

															

																		
																															
											
										
																														
																		ed eliminate il filamento scuro, l'intestino del gamberi, tirandolo delicatamente con la lama del coltello o uno stuzzicandenti 4. Lavate il ciuffo di prezzemolo e tritatelo molto finemente 5. Spremete il succo di limone 6,
									

								

															

																		
																															
											
										
																														
																		preparate quindi la citronette che servirà per aromatizzare i gamberoni al forno: mettete in una ciotolina il prezzemolo, versate il succo di limone 7, l’olio di oliva 8 e per finire salate 9 e pepate a piacere.
									

								

															

																		
																															
											
										
																														
																		 emulsionate bene la salsa 10 e tenete da parte. Prendete una pirofila da forno rettangolare, adagiate i gamberoni puliti vicini, uno accanto all’altro 11 ed insaporiteli con la citronette versata direttamente sui crostacei 12
									

								

															

																		
																															
											
										
																														
																		ricoprite i gamberi con un foglio di carta da forno 13 che servirà per mantenere l’umidità all’interno, così che rimangano teneri. Cuocete in forno statico preriscaldato a 200° per 10-12 minuti. A cottura ultimata, sfornate i vostri gamberoni al forno 14 e serviteli ben caldi 15!
									

								

							
					    