Difficoltà: Media
I bocconcini di salmone con insalata al pompelmo sono un antipastino gustoso e fresco. Da gustare insieme agli amici o per un pic-nic al parco, ve lo proponiamo servito in pratici vasetti di vetro. Preparare questa alternativa al sushi è semplicissimo, usando poi il salmone affumicato al posto del crudo, non dovrete nemmeno preoccuparvi della questione del pesce "abbattuto o meno"! Iniziate la vostra pausa pranzo gustando i bocconcini di salmone con insalata al pompelmo per una pausa fresca e delicata da divorare proprio in un...bocconcino!


						
						

														INGREDIENTI
							
							                            
                                
    								
    									
    										
    										452
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    452
    					
    					    					    					
    					    Carboidrati
    					    g
    					    60.9
    					
    					    					    					
    					      di cui zuccheri
    					    g
    					    6.2
    					
    					    					    					
    					    Proteine
    					    g
    					    17.8
    					
    					    					    					
    					    Grassi
    					    g
    					    15.3
    					
    					    					    					
    					      di cui saturi
    					    g
    					    2.31
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    18
    					
    					    					    					
    					    Sodio
    					    mg
    					    1440
    					
    					    				
    			
                            
													


						
														
							
														Ingredienti per 12 rotolini
							

							
								

																	Salmone affumicato
								
								
								
																	200
									g
																

								

							
								

																	Pompelmi rosa
								
								
								
																	2
									
																

								

							
								

																	Insalata mista
								
								
								
																	60
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per il riso
							

							
								

																	Riso per sushi
								
								
								
																	250
									g
																

								

							
								

																	Aceto di riso
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i bocconcini di salmone con insalata di pompelmo iniziate dalla cottura del riso. Prendete un tegame dai bordi alti e versatevi l'acqua e il riso 1. Coprite con il coperchio e portate a bollore 2. Quando l’acqua bolle abbassate la fiamma e lasciate cuocere a fuoco basso per circa 15 minuti. Non mescolate mai il risoin cottura. Quando sarà cotto trasferite il riso in una ciotola e unite l’aceto 3.
									

								

															

																		
																															
											
										
																														
																		Smuovete delicatamente il riso mescolando con un cucchiaio o una paletta di legno finché non sarà a temperatura ambiente (potete sventolare contemporaneamente con un ventaglietto o un piattino di plastica per raffreddare e far evaporare l'aceto più velocemente) 4 e tenetelo da parte. A questo punto preparate la salsina di condimento. Prendete uno dei pompelmi, spremetelo e ricavatene il succo 5. Poi trasferitelo in una ciotolina 6 
									

								

															

																		
																															
											
										
																														
																		e sbattete rapidamente con una frusta versando l'olio a filo 7 per emulsionare meglio il composto. Condite con sale e pepe 8. Pelate poi a vivo l'altro pompelmo 9 
									

								

															

																		
																															
											
										
																														
																		e tagliatelo prima a fette 10, poi a listarelle 11 e in ultimo a piccoli cubetti 12. 
									

								

															

																		
																															
											
										
																														
																		Sciacquate, asciugate e trasferite l'insalatina in una ciotola capiente, aggiungete i cubetti di pompelmo 13 e mescolate 13. Condite con un po' di salsina al pompelmo che avevate preparato in precedenza (cercate di condire all'ultimo in modo che l'insalata non si appassisca) 14 e mescolate nuovamente 15. 
									

								

															

																		
																															
											
										
																														
																		Dividete poi l'insalata in 4 vasetti di vetro 16 (o in 4 ciotoline) e componete i bocconcini al salmone: disponete una fettina di salmone affumicato sul piano, adagiate sopra un pò di riso leggermente pressato con le mani 17 e arrotolatelo in modo da creare un involtino 18. 
									

								

															

																		
																															
											
										
																														
																		Fate la stessa operazione anche per gli altri, poi divideteli a metà con un coltello dalla lama molto tagliente 19 e posizionatene 3 in ciascun vasetto. Condite con la salsina al pompelmo rimasta 20 e servite i vostri bocconcini di salmone con insalata al pompelmo 21. 
									

								

							
					    