Difficoltà: Molto facile
L’autunno porta con sé il sapore inconfondibile dei funghi, per tutti gli amanti del genere oggi proponiamo una ricetta a base di funghi pleurotus chiamati comunemente orecchioni o funghi ostrica.
I pleurotus sono funghi dalla carne soda e bianca e dal sapore dolce che si riconoscono per la forma dei cappelli simile a quella di un guscio d’ostrica e per la loro disposizione particolare che ricorda la sovrapposizione delle tegole dei tetti.
Per gustare al meglio questi funghi vi proponiamo una ricetta facile e veloce: pleurotus alla griglia conditi con un’ emulsione saporita a base di olio, limone e foglioline di menta che conferiscono una nota aromatica e un gusto fresco.
Servite i pleurotus alla griglia come antipasto oppure come contorno, ad esempio sono ottimi da accompagnare ad un arrosto oppure a degli spiedini di carne o ancora ad un carpaccio di manzo.
Questi sono solo alcuni degli abbinamenti possibili, voi cosa suggerite?


						
						

														INGREDIENTI
							
							                            
                                
    								
    									
    										
    										150
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    150
    					
    					    					    					
    					    Carboidrati
    					    g
    					    4.7
    					
    					    					    					
    					      di cui zuccheri
    					    g
    					    3.3
    					
    					    					    					
    					    Proteine
    					    g
    					    4.1
    					
    					    					    					
    					    Grassi
    					    g
    					    12.8
    					
    					    					    					
    					      di cui saturi
    					    g
    					    1.9
    					
    					    					    					
    					    Fibre
    					    g
    					    3.3
    					
    					    					    					    					
    					    Sodio
    					    mg
    					    305
    					
    					    				
    			
                            
													


						
														
							
							

							
								

																	Funghi orecchioni o ostrica (Pleurotus)
								
								
								
																	600
									g
																

								

							
								

																	Olio extravergine d'oliva
								
								
								
																	60
									ml
																

								

							
								

																	Aceto di mele
								
								
								
																	1
									cucchiaino
																

								

							
								

																	Menta
								
								
								
																	6
									foglie
																

								

							
								

																	Succo di limone
								
								
								
																	10
									ml
																

								

							
								

																	Scorza di limone
								
								
								
																	1
									cucchiaino
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per guarnire
							

							
								

																	Limoni
								
								
								fettine sottili
																	
									q.b.
																

								

							
								

																	Songino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i pleurotus alla griglia iniziate dalla pulizia dei funghi: con un panno da cucina pulite la superficie dei cappelli e il gambo per eliminare il terriccio 1, poi con un coltellino separare i gambi dal cespo (2-3) e se necessario ripassate il panno sui cappelli e sulle lamelle interne per eliminare eventuali tracce di terra. Tenete da parte i singoli cappelli interi per la cottura.
									

								

															

																		
																															
											
										
																														
																		Ora preparate l’emulsione per insaporire i pleurotus grigliati: tritate sottilmente le foglioline di menta 4, poi versate in una ciotola l’olio di oliva 5, il succo di limone 6,
									

								

															

																		
																															
											
										
																														
																		un pizzico di sale 7, un cucchiaino di aceto di mele e un cucchiaino di scorza di limone 8, unite per ultime le foglioline di menta tritate 9.
									

								

															

																		
																															
											
										
																														
																		Mescolate con una frusta per amalgamale l’emulsione e tenete da parte 10. Dedicatevi ora alla cottura alla griglia dei funghi pleurotus: ponete sul fuoco una griglia di ghisa e fatela scaldare, quando sarà ben calda distribuite sulla piastra i funghi 11, fateli cuocere qualche minuto circa da entrambi i lati 12 fino a quando non risulteranno ben cotti.
									

								

															

																		
																															
											
										
																														
																		A cottura ultimata togliete dal fuoco i funghi aiutandovi con una pinza da cucina e poneteli su un piatto da portata 13. Insaporite i pleurotus con l’emulsione di olio e limone precedentemente preparata 14 e servite subito in tavola i vostri pleurotus alla griglia ben caldi guarnendo il piatto a piacere con dell'insalata songino e delle fettine di limone 15.
									

								

							
					    