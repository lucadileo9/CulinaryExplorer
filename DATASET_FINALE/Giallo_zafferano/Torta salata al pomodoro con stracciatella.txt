Difficoltà: Molto facile
Pomodoro e stracciatella: cosa c’è di più buono e fresco con l’arrivo dell’estate? Che sia la semplice passata, che siano secchi sott’olio o caramellati i pomodori regalano sempre un sapore intenso. In questa ricetta abbiamo scelto la varietà polposa "cuore di bue" e abbiamo pensato di preparare una saporita torta salata al pomodoro con stracciatella! L'originalità è data anche dall'abbinamento nel ripieno con la stracciatella, formaggio fresco in filamenti di mozzarella e panna, in un connubio fresco e irresistibile. L’involucro croccante e saporito della pasta brisè al pomodoro abbraccia il morbido ripieno di stracciatella, che ben bilancia il sapore agrodolce dei pomodori caramellati. Questa torta salata è ideale da servire nelle giornate più calde per un piatto ricco dal sapore fresco. Provatela come secondo da servire dopo uno squisito piatto di spaghetti ai tre pomodori per un menù dove regna indiscusso il principe della cucina italiana: il pomodoro!


						
						

														INGREDIENTI
							
							                            
                                
    								
    									
    										
    										404
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    404
    					
    					    					    					
    					    Carboidrati
    					    g
    					    25.3
    					
    					    					    					
    					      di cui zuccheri
    					    g
    					    6.3
    					
    					    					    					
    					    Proteine
    					    g
    					    11.8
    					
    					    					    					
    					    Grassi
    					    g
    					    28.3
    					
    					    					    					
    					      di cui saturi
    					    g
    					    16.42
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    79
    					
    					    					    					
    					    Sodio
    					    mg
    					    96
    					
    					    				
    			
                            
													


						
														
							
														Ingredienti per una tortiera dal diametro di 25 cm
							

							
								

																	Triplo concentrato di pomodoro
								
								
								
																	35
									g
																

								

							
								

																	Farina 00
								
								
								
																	200
									g
																

								

							
								

																	Burro
								
								
								(freddo di frigo)
																	100
									g
																

								

							
								

																	Acqua
								
								
								(fredda)
																	40
									g
																

								

							
														
							
						
														
							
														per il ripieno
							

							
								

																	Stracciatella
								
								
								
																	550
									g
																

								

							
								

																	Pomodori cuore di bue
								
								
								
																	430
									g
																

								

							
								

																	Zucchero di canna
								
								
								
																	20
									g
																

								

							
								

																	Basilico
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta salata al pomodoro con stracciatella cominciate con la pasta brisè. Prendete un mixer e versatevi la farina, unite il burro freddo da frigorifero tagliato a piccoli pezzetti 1 ed aggiustate di sale 2. Frullate fino ad ottenere un composto sabbioso e farinoso. Prendete una ciotolina, versatevi il concentrato di pomodoro e l'acqua fredda 3. 
									

								

															

																		
																															
											
										
																														
																		Quindi mescolate fino a diluire completamente il concentrato di pomodoro 4; versate il composto di farina e burro su di una spianatoia (o su un piano di metallo o vetro, purché sia freddo) e create un incavo nella parte centrale. Versate il concentrato 5 ed impastate energicamente con le mani 6.
									

								

															

																		
																															
											
										
																														
																		Quando avrete ottenuto un composto compatto, sodo ed abbastanza elastico create un panetto, avvolgetelo con pellicola alimentare trasparente 7 e lasciatelo riposare in frigorifero per almeno 40 minuti. Nel frattempo, preparate i pomodori caramellati. Prendete i pomodori e sciacquateli sotto abbondante acqua corrente, quindi tagliateli a fettine spesse circa 2 cm 8 e disponeteli su una leccarda foderata con carta da forno l'uno accanto all'altro 9.
									

								

															

																		
																															
											
										
																														
																		Cospargete i pomodori con lo zucchero di canna 10 ed infornateli in forno in modalità grill a 270° per 5-6 minuti. Poi sfornateli e lasciateli raffreddare 11. Nel frattempo riprendete il panetto e con l’aiuto di un mattarello stendete la pasta brisè su di una spianatoia leggermente infarinata, ottenendo lo spessore di 1 cm 12.
									

								

															

																		
																															
											
										
																														
																		Prendete quindi una tortiera dal diametro di 25 cm, imburratela ed infarinatela. Avvolgete il disco di pasta brisè al pomodoro sul mattarello e srotolatela delicatamente sullo stampo 13. Fatela aderire bene al fondo e ai bordi della tortiera, avendo cura di esercitare una leggera pressione con le dita sui bordi 14; con un coltellino tagliate i bordi della pasta brisè in eccesso 15.
									

								

															

																		
																															
											
										
																														
																		Bucherellate il fondo con i rebbi di una forchetta 16, poi procedete ora con la cottura alla cieca: adagiate un foglio di carta da forno sopra la pasta brisè e riponetevi sopra delle sfere di ceramica (o dei legumi secchi) 17. Infornate a forno statico preriscaldato a 200° per 25 minuti (è sconsigliabile utilizzare l'alternativa in forno ventilato). Una volta pronta, sfornatela, fate intiepidire e togliete le sfere, quindi lasciatela raffreddare nello stampo. Aggiungete la stracciatella 18, disponendola uniformemente su tutta la superficie della tortiera, aiutandovi con una spatola per livellarla.
									

								

															

																		
																															
											
										
																														
																		Disponete le fette di pomodoro l'una accanto all'altra in forma concentrica fino a riempire totalmente la superficie della torta salata 19; decorate con delle foglioline di basilico 20, infine gustate la torta salata al pomodoro con stracciatella 21!
									

								

							
					    