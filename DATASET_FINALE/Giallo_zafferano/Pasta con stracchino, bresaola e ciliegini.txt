Difficoltà: Facile
Siete alla ricerca di ricette estive salvacena? Per rifocillarvi con gusto dalla torrida giornata vi proponiamo la pasta con stracchino, bresaola e ciliegini. Si tratta di un primo piatto espresso realizzato con un condimento sfizioso che si prepara nel tempo di cottura della pasta. La cremosità dello stracchino, il tocco fresco dei pomodorini e la nota saporita della bresaola creano un perfetto ed equilibrato mix di sapori e consistenze che piacerà a tutta la famiglia. E per secondo provate un altro piatto veloce che si realizza in pochi minuti, come l’aromatica frittata di pomodori e basilico oppure il filetto di merluzzo in padella dalla fragrante crosticina!


												
						
						

														INGREDIENTI
							
													


						
							
							

							
								

																	Stracchino
								
								
								
																	120
									g
																

								

							
								

																	Penne Rigate
								
								
								
																	320
									g
																

								

							
								

																	Bresaola
								
								
								
																	100
									g
																

								

							
								

																	Pomodorini ciliegino
								
								
								
																	8
									
																

								

							
								

																	Rucola
								
								
								
																	40
									g
																

								

							
								

																	Latte intero
								
								
								
																	1
									cucchiaio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta con stracchino, bresaola e ciliegini per prima cosa ponete sul fuoco una pentola colma di acqua, portatela al bollore e a quel punto salate. Tagliate a strisce e poi a pezzetti più piccoli la bresaola 1. Lavate i pomodorini ciliegino, divideteli in quarti così da ricavarne degli spicchi (2-3).
									

								

															

																		
																															
											
										
																														
																		Quando l’acqua sarà giunta al bollore versate la pasta 4 e cuocete per il tempo riportato sulla confezione. Mentre la pasta cuoce preparate il condimento: in una padella versate un filo di olio 5 e lo stracchino 6
									

								

															

																		
																															
											
										
																														
																		Scaldate a fuoco dolce e poi aggiungete anche il latte per una consistenza più fluida 7. Mescolate per amalgamare e quando la pasta sarà pronta, scolatela direttamente in padella 8. Saltate la pasta per insaporire, poi spegnete il fuoco e aggiungete la bresaola 9,
									

								

															

																		
																															
											
										
																														
																		i pomodorini 10 e per finire la rucola lavata e asciugata 11. Mescolate un'ultima volta e servite subito la pasta con stracchino, bresaola e ciliegini 12.
									

								

							
					    