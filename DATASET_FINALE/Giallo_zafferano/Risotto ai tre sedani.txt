Difficoltà: Facile
Il segreto di un gran risotto? Ingredienti preziosi, come nel risotto allo zafferano o bontà di stagione sapientemente mantecate come nel risotto alla zucca! Per questo piatto, invece, abbiamo voluto rendere omaggio ad un vegetale spesso solo utilizzato nel soffritto o come aroma, donandogli una nuova dimensione, anzi... tre! Risotto ai tre sedani: sì, perchè oltre al comune sedano verde abbiamo scelto il pregiato sedano bianco e la delicatezza del sedano rapa. Scoprite come abbiamo impreziosito questo trio di ortaggi, con note aromatiche e croccanti che vi sorprenderanno in un mix di sapori insolito e originale, pur nella loro semplicità. Ingredienti facili da reperire, magistralmente uniti per un risultato cremoso e avvolgente: venite a scoprire come preparare il risotto ai tre sedani! 


												
						
						

														INGREDIENTI
							
							                            
                                
    								
    									
    										
    										641
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    641
    					
    					    					    					
    					    Carboidrati
    					    g
    					    76.5
    					
    					    					    					
    					      di cui zuccheri
    					    g
    					    6.3
    					
    					    					    					
    					    Proteine
    					    g
    					    19
    					
    					    					    					
    					    Grassi
    					    g
    					    28.1
    					
    					    					    					
    					      di cui saturi
    					    g
    					    13.8
    					
    					    					    					
    					    Fibre
    					    g
    					    6.2
    					
    					    					    					
    					    Colesterolo
    					    mg
    					    72
    					
    					    					    					
    					    Sodio
    					    mg
    					    969
    					
    					    				
    			
                            
													


						
							
							

							
								

																	Riso Carnaroli
								
								
								
																	320
									g
																

								

							
								

																	Sedano rapa
								
								
								
																	280
									g
																

								

							
								

																	Sedano
								
								
								
																	30
									g
																

								

							
								

																	Sedano bianco
								
								
								
																	30
									g
																

								

							
								

																	Porri
								
								
								
																	240
									g
																

								

							
								

																	Brodo vegetale
								
								
								
																	1
									l
																

								

							
								

																	Burro
								
								
								
																	50
									g
																

								

							
								

																	Taleggio
								
								
								
																	150
									g
																

								

							
								

																	Parmigiano Reggiano DOP
								
								
								
																	3
									cucchiai
																

								

							
								

																	Vino bianco
								
								
								
																	40
									g
																

								

							
								

																	Nocciole
								
								
								
																	30
									g
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Miele di castagno
								
								
								goccia
																	
									qualche
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto ai tre sedani cominciate dalla pulizia di questi ultimi. Cominciamo dal sedano rapa; dopo averlo diviso a metà, pelatelo 1 e tagliatelo prima a fette 2, poi a striscioline e infine a cubetti di circa 1 cm 3. Otterrete 150 g di sedano rapa pulito e tritato.
									

								

															

																		
																															
											
										
																														
																		Passate poi al sedano classico e quello bianco. Con il pelapatate eliminate la parte superficiale dove ci sono i filamenti 4. Tagliate a striscioline 5 e poi a cubetti di circa mezzo centimetro 6.
									

								

															

																		
																															
											
										
																														
																		Come prima, fate lo stesso per il sedano bianco pulendolo e tagliandolo a bastoncini 7 e poi a quadratini 8. Per finire passate alla pulizia del porro. Eliminate le due estremità e incidete verticalmente, così potrete eliminare le prime due foglie esterne. Il porro a questo punto è pulito, non c’è bisogno di sciacquarlo 9.
									

								

															

																		
																															
											
										
																														
																		affettate ottenendo delle rondelle sottili e mettete da parte (ne otterrete 60 g pulito) 10. Poi tagliate a cubetti il taleggio e mettetelo da parte in frigo 11. Prima di passare alla cottura del riso mettete a tostare le nocciole. Sminuzzatele grossolanamente 12
									

								

															

																		
																															
											
										
																														
																		e poi disponetele su una leccarda 13. Fatele tostare in forno ventilato a 210° per circa 8 minuti: fate molta attenzione che non brucino 14. A questo punto avete tutto quello che vi occorre, spostatevi ai fornelli e passate alla cottura del riso. In un tegame mettete a sciogliere il burro e poi versate i cubetti di sedano rapa 15.
									

								

															

																		
																															
											
										
																														
																		Poi le rondelle di porro, il sedano classico 16 e il sedano bianco 17. Mescolate spesso lasciando stufare per una decina di minuti a fuoco dolce 18.
									

								

															

																		
																															
											
										
																														
																		Al bisogno potrete aggiungere delle piccole mestolate di brodo vegetale 19. Lasciate asciugare e passate ad aggiungere il riso, lasciandolo tostare per circa 3-4 minuti 20. Non appena i chicchi saranno diventati quasi trasparenti sfumate con il vino bianco 21.
									

								

															

																		
																															
											
										
																														
																		Lasciate evaporare l’alcol e poi unite il brodo al bisogno 22, aggiungetene man a mano fino ad ultimare la cottura; ricordate di regolare di sale. Quando il riso è cotto spegnete la fiamma e aggiungete il taleggio a tocchetti 23. Senza mescolare unite il Parmigiano grattugiato, il timo e ancora una mestolata di brodo 24.
									

								

															

																		
																															
											
										
																														
																		Spolverizzate con del pepe 25, coprite con il coperchio 26 e lasciate così per circa 1-2 minuti. In questo modo farete fondere il formaggio senza mescolare e i chicchi resteranno integri. Trascorso il tempo togliete il coperchio, servite il risotto ai tre sedano trasferendolo in ciascun piatto da portata e guarnendo con le nocciole tostate, del miele di castagno 27 e ancora qualche fogliolina di timo!
									

								

							
					    