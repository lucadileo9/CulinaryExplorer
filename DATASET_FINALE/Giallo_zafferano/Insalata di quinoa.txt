Difficoltà: Molto facile
Chiamate a raccolta i vostri amici vegetariani e amanti della cucina alternativa… ecco finalmente una ricetta per accontentare tutti quanti, l’insalata di quinoa! Sicuramente avrete già sentito parlare di questi gustosi chicchi simili ai cereali ricavati da una pianta della famiglia delle barbabietole che ultimamente ha conosciuto una rapida diffusione dagli altipiani del Sudamerica fino alle cucine di tutto il mondo: oltre all’assenza di glutine, la quinoa vanta numerose proprietà nutritive fra cui un alto contenuto proteico e rappresenta un’ottima alternativa a pasta, riso o cereali nella preparazione di piatti freddi estivi come, appunto, le insalate di riso. Noi abbiamo scelto di accompagnare la quinoa con un mix di verdure di stagione quali fagiolini, pomodori, zucchine e ravanelli, e l’abbiamo arricchita con cubetti di primo sale, un formaggio dal gusto molto delicato, ma nulla vieta di modificare la ricetta per adattarla ai vostri gusti o a quelli dei vostri invitati. Qualunque siano gli ingredienti da voi utilizzati, con l’insalata di quinoa in poco tempo potrete portare in tavola un piatto fresco e genuino per deliziare occhi, corpo e palato con un trionfo di gusto, colori e benessere!


												
						
						

														INGREDIENTI
							
							                            
                                
    								
    									
    										
    										367
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    367
    					
    					    					    					
    					    Carboidrati
    					    g
    					    36.6
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    16.5
    					
    					    					    					
    					    Grassi
    					    g
    					    17.3
    					
    					    					    					
    					      di cui saturi
    					    g
    					    6.69
    					
    					    					    					
    					    Fibre
    					    g
    					    6.1
    					
    					    					    					
    					    Colesterolo
    					    mg
    					    31
    					
    					    					    					
    					    Sodio
    					    mg
    					    543
    					
    					    				
    			
                            
													


						
							
							

							
								

																	Quinoa
								
								
								
																	200
									g
																

								

							
								

																	Fagiolini
								
								
								
																	150
									g
																

								

							
								

																	Zucchine
								
								
								piccole
																	150
									g
																

								

							
								

																	Pomodori sardi (camone)
								
								
								
																	160
									g
																

								

							
								

																	Ravanelli
								
								
								 
																	160
									g
																

								

							
								

																	Primosale
								
								
								
																	180
									g
																

								

							
								

																	Menta
								
								
								
																	
									q.b.
																

								

							
								

																	Olio extravergine d'oliva
								
								
								 
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’insalata di quinoa, per prima cosa mettete sul fuoco una pentola colma d’acqua e portatela a bollore. Nel frattempo, sciacquate la quinoa sotto acqua corrente; lavate i fagiolini e spuntate le estremità, poi tagliateli a pezzetti di 2 cm di lunghezza 1. Quando l’acqua bolle, aggiungete il sale, poi versate sia la quinoa 2 che i fagiolini 3 e lasciate cuocere per 10 minuti a fuoco medio senza il coperchio (per la cottura della quinoa, potete regolarvi in base a quanto scritto sulla confezione).
									

								

															

																		
																															
											
										
																														
																		Mentre la quinoa e i fagiolini cuociono, lavate i ravanelli, spuntate la base inferiore e superiore 4 e tagliateli a fettine molto sottili utilizzando una mandolina 5 oppure un coltello. Ora lavate le zucchine e grattugiatele con una grattugia a fori larghi 6,
									

								

															

																		
																															
											
										
																														
																		poi lavate i pomodori e tagliateli a cubetti 7. Trascorso il tempo di cottura, scolate la quinoa e i fagiolini in un colino a maglie strette e sciacquateli brevemente sotto l’acqua fredda corrente per raffreddarli e fermare la cottura 8, poi posizionate il colino sopra una ciotola per permettere all’acqua in eccesso di scolare 9.
									

								

															

																		
																															
											
										
																														
																		Nel frattempo tagliate il formaggio primo sale a cubetti 10 e tritate grossolanamente le foglioline di menta col coltello 11. Ora potete assemblare la vostra insalata: in una ciotola capiente, versate la quinoa e i fagiolini, poi unite le zucchine 12,
									

								

															

																		
																															
											
										
																														
																		i ravanelli 13, i pomodori 14 e il primo sale 15;
									

								

															

																		
																															
											
										
																														
																		condite con l’olio extravergine di oliva 16 e aggiustate di sale e pepe. Mescolate per amalgamare bene il tutto e infine aggiungete le foglioline di menta tritate 17, mescolate ancora e la vostra insalata di quinoa è pronta per essere gustata 18!
									

								

							
					    