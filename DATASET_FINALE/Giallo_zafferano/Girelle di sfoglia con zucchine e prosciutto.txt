Difficoltà: Molto facile
Per una cenetta sfiziosa o per un aperitivo gustoso preparate anche voi la ricetta delle girelle di sfoglia con zucchine e prosciutto cotto. Grazie alla pasta sfoglia farcita sono molto semplici quanto appetitose per risultato è garantito! Si perché lo sappiamo benissimo, i successi a tavola con amici e parenti sono dati proprio dai piatti stuzzicanti, di quelli che non ne avanza mai nemmeno una briciola. E di ricette con la pasta sfoglia ce ne sono davvero tantissime e sempre tutte valide, ma davanti a queste girelle di sfoglia con zucchine e prosciutto cotto siamo sicuri che presto vi ritroverete a preparare un'altra infornata di questa sfiziosa bontà. Non vi resta che fare un giro di telefonate e invitare i vostri cari!


												
						
						

														INGREDIENTI
							
							                            
                                
    								
    									
    										
    										182
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    182
    					
    					    					    					
    					    Carboidrati
    					    g
    					    9.4
    					
    					    					    					
    					      di cui zuccheri
    					    g
    					    0.7
    					
    					    					    					
    					    Proteine
    					    g
    					    5.2
    					
    					    					    					
    					    Grassi
    					    g
    					    13.8
    					
    					    					    					
    					      di cui saturi
    					    g
    					    5.06
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    17
    					
    					    					    					
    					    Sodio
    					    mg
    					    300
    					
    					    				
    			
                            
													


						
							
														Ingredienti per 12 girelle
							

							
								

																	Pasta Sfoglia
								
								
								(rettangolare)
																	1
									rotolo
																

								

							
								

																	Zucchine
								
								
								
																	320
									g
																

								

							
								

																	Prosciutto cotto
								
								
								a fette sottili
																	100
									g
																

								

							
								

																	Scamorza (provola)
								
								
								a fette sottili
																	100
									g
																

								

							
								

																	Semi di girasole
								
								
								
																	15
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le girelle di sfoglia con zucchine e prosciutto cominciate lavando e asciugando le zucchine. Spuntatele e poi grattugiatele con una maglia a fori larghi 1. Scaldate una padella con un filo di olio e versate le zucchine 2, condite con sale, pepe e timo e lasciate cuocere per 5 minuti a fuoco medio. Dovranno risultare ben asciutte 3. 
									

								

															

																		
																															
											
										
																														
																		Lasciate raffreddare completamente le zucchine e poi srotolate la pasta sfoglia. Coprite la superficie con le zucchine, lasciando 1 cm dai bordi 4. Continuate a farcire la sfoglia con le fette di provola 5 e infine il prosciutto cotto 6. 
									

								

															

																		
																															
											
										
																														
																		Adesso arrotolate la sfoglia farcita molto delicatamente aiutandovi con la carta forno, abbiate cura di non avvolgerla all'interno; arrotolate strettamente 7. Ottenuto il rotolo 8 avvolgetelo con il foglio di carta forno 9 
									

								

															

																		
																															
											
										
																														
																		e richiudete bene anche i lati 10. Trasferite in frigorifero per almeno 2 ore così sarà più facile tagliare le girelle. Trascorso il tempo tagliate delle girelle di circa 2 cm ottenendo così 12 pezzi uguali 11. Sistematele su una leccarda con carta forno 12
									

								

															

																		
																															
											
										
																														
																		e decorate la superficie con i semi di girasole 13. Bene, siete pronti per la cottura 14: le girelle di sfoglia con zucchine e prosciutto cuociono in forno statico, già caldo a 200°, per circa 20-25 minuti 15.
									

								

							
					    