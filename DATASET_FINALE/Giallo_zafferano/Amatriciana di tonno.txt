Difficoltà: Facile
Ci sono alcune ricette della tradizione che col tempo si trasformano e danno vita a diverse varianti... una di queste è proprio l'amatriciana di tonno che sta avendo un grandissimo successo sul web. Ci si ispira alla classica amatriciana romana, ma questa ricetta, oltre al guanciale, prevede l'aggiunta di teneri cubetti di tonno fresco. Il tonno viene saltato rapidamente in padella, per sigillare le sue carni e mantenerle succose all'interno, infatti solo grazie ad una cottura velocissima rimarrà morbido. Come formato di pasta abbiamo scelto i tipici bucatini, ma potrete realizzare questo primo piatto con tantissimi formati, questo sugo super saporito si sposerà benissimo sia con pasta lunga, che corta!

E se avete amato questa, ecco altre paste da non perdere:


												
						
						

														INGREDIENTI
							
													


						
							
							

							
								

																	Bucatini
								
								
								
																	320
									g
																

								

							
								

																	Tonno
								
								
								
																	250
									g
																

								

							
								

																	Pomodori pelati
								
								
								
																	200
									g
																

								

							
								

																	Guanciale
								
								
								
																	60
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare l'amatriciana di tonno, come prima cosa prendete il tonno fresco e tagliatelo a cubetti 1. In una padella scaldate l'olio, versate il tonno 2 e lasciatelo rosolare bene su tutti i lati 3, per pochissimi minuti. Dovrà restare molto rosa al centro. Quindi trasferitelo in una ciotolina e tenetelo da parte. 
									

								

															

																		
																																											
											
										
																						
											
										
																						
											
										
																																										
																		Nella stessa padella, senza aggiungere altro grasso, mettete a rosolare il guanciale 4, sino a che non sarà ben dorato 5; ci vorranno circa per 5 minuti. Trasferite anche questo in un'altra ciotolina 6, cercando di scolarlo dal grasso che dovrà restare all'interno della padella. 
									

								

															

																		
																																											
											
										
																						
											
										
																						
											
										
																																										
																		Nella stessa padella con il grasso del guanciale versate i pomodori pelati 7 e schiacciateli 8. Salate leggermente e lasciate cuocere il sugo per circa 5 minuti. Aggiungete poi il guanciale 9. 
									

								

															

																		
																																											
											
										
																						
											
										
																						
											
										
																																										
																		Unite anche i cubetti di tonno 10 e mescolate 11. Spegnete il fuoco e buttate i bucatini in abbondante acqua salata leggermente 12. 
									

								

															

																		
																																											
											
										
																						
											
										
																						
											
										
																																										
																		Cuoceteli sino a che non saranno al dente 13 poi scolateli, tenendo da parte un po' di acqua di cottura e trasferiteli in padella con il condimento 14. Saltate per qualche minuto, aggiungendo un mestolino di acqua se necessario 15. Servite l'amatriciana di tonno con una spolverata di prezzemolo.
									

								

							
					    