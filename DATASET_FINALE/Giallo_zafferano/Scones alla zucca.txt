Difficoltà: Facile
Gli scones sono dei graziosi paninetti anglosassoni che solitamente accompagnano il rito del tè delle 5 del pomeriggio. Ma per coloro che all’eleganza British dell’ora del tè preferiscono la spensieratezza di un aperitivo fra amici, ecco una variante salata da non perdere: scones alla zucca! Il classico impasto dal sapore neutro che caratterizza la versione tradizionale si arricchisce della dolcezza della polpa della zucca e della sapidità del formaggio Sbrinz, per un risultato decisamente saporito e appetitoso. Gli scones alla zucca sono ottimi da gustare da soli, ma saranno ancora più sfiziosi se li farcirete con i vostri salumi e formaggi preferiti! Accompagnateli con altre gustose varianti salate come gli scones ai piselli e pancetta o quelli alle patate per stuzzicare l’appetito dei vostri amici e vedrete che all’ora dell’aperitivo busseranno sempre alla vostra porta!


						
						

														INGREDIENTI
							
													


						
														
							
														Ingredienti per 24 scones
							

							
								

																	Zucca delica
								
								
								polpa
																	250
									g
																

								

							
								

																	Farina 00
								
								
								
																	250
									g
																

								

							
								

																	Latte intero
								
								
								
																	100
									ml
																

								

							
								

																	Lievito in polvere per dolci
								
								
								
																	10
									g
																

								

							
								

																	Burro
								
								
								
																	50
									g
																

								

							
								

																	Sbrinz
								
								
								da grattugiare
																	50
									g
																

								

							
								

																	Timo
								
								
								da tritare
																	1
									cucchiaio
																

								

							
								

																	Noce moscata
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	1
									cucchiaino
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per spennellare
							

							
								

																	Uova
								
								
								
																	1
									
																

								

							
								

																	Latte intero
								
								
								
																	1
									cucchiaio
																

								

							
														
							
						
														
							
														per farcire
							

							
								

																	Culatello
								
								
								
																	24
									fette
																

								

							
								

																	Robiola
								
								
								
																	200
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli scones alla zucca iniziate dalla preparazione della zucca: tagliatela a fette, eliminate i semi e filamenti interni con un cucchiaio 1, poi rimuovete la buccia 2. Distribuite le fette di zucca su una leccarda rivestita di carta forno e condite con olio 3,
									

								

															

																		
																															
											
										
																														
																		sale 4, pepe e noce moscata grattugiata 5. Cuocete la zucca in forno statico preriscaldato a 240° per 25 minuti fino a quando non risulterà morbida 6.
									

								

															

																		
																															
											
										
																														
																		A cottura ultimata, sfornate la zucca e lasciatela raffreddare. Una volta fredda, trasferitela in un mixer 7 e frullate per ridurla in purea. Trasferite la purea di zucca nella ciotola di una planetaria munita di gancio per impastare 8 e aggiungete il resto degli ingredienti: il latte 9,
									

								

															

																		
																															
											
										
																														
																		il burro a tocchetti 10, il formaggio grattugiato 11, il sale 12 e,
									

								

															

																		
																															
											
										
																														
																		in ultimo, la farina e il lievito setacciati 13. Azionate la planetaria pochi istanti per amalgamare e incorporare tutti gli ingredienti, poi versate l’impasto sul piano da lavoro e unite il timo tritato 14. Lavorate l’impasto a mano fino ad ottenere un panetto compatto e omogeneo, poi avvolgetelo nella pellicola trasparente 15 e ponetelo in frigorifero a rassodare per almeno mezz’ora.
									

								

															

																		
																															
											
										
																														
																		Trascorso il tempo di riposo, mettete il panetto sul piano leggermente infarinato e stendetelo con il mattarello fino ad ottenere una sfoglia spessa circa 1,5 cm 16. Ricavate dei cerchi utilizzando un coppapasta del diametro di 6,5 cm 17, poi impastate nuovamente i ritagli avanzati per ricavare altri cerchi: con queste dosi dovreste ottenerne circa 24. Trasferite i cerchi su una leccarda foderata con carta forno, sbattete l'uovo con un cucchiaio di latte e spennellate la superficie con questa emulsione 18.
									

								

															

																		
																															
											
										
																														
																		Cuocete gli scones in forno statico preriscaldato a 200° per 10-15 minuti, fino a quando risulteranno leggermente dorati in superficie 19. Una volta cotti, sfornateli e trasferiteli su una gratella per lasciarli raffreddare. A questo punto potete gustarli da soli oppure tagliarli a metà e farcirli con robiola 20 e culatello, come abbiamo fatto noi, o con altri salumi e formaggi di vostro gradimento. Gli scones alla zucca sono pronti per essere serviti 21!
									

								

							
					    