Difficoltà: Facile
Il pollo arrosto è un secondo piatto sfizioso e saporito da preparare per una cena informale tra amici, ma per molti è anche uno dei grandi classici di Natale. Del resto è una delle poche ricette che riesce sempre a mettere d'accordo tutti, non credete?
Il pollo arrosto deve essere cotto intero e con la pelle, in modo che rilasci il suo grasso e aiuti a mantenere la carne tenera e succulenta: per questo è anche importante controllare i tempi di cottura perché il rischio maggiore è che il pollo venga troppo secco. Inoltre, prima di infornarlo, il pollo deve essere ricoperto all’esterno e all'interno da un trito di sale ed erbe aromatiche.
Il pollo arrosto è una preparazione semplice: il suo profumo si spanderà per tutta la cucina e piacerà a tutti!
Se dovesse avanzare potete anche utilizzarlo per realizzare un favoloso sandwich di pollo per il giorno seguente... meglio di così non si può!

Scoprite altre ricette per cucinare il pollo:


												
						
						

														INGREDIENTI
							
							                            
                                
    								
    									
    										
    										401
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    401
    					
    					    					    					
    					    Carboidrati
    					    g
    					    2.2
    					
    					    					    					
    					      di cui zuccheri
    					    g
    					    2.2
    					
    					    					    					
    					    Proteine
    					    g
    					    36.9
    					
    					    					    					
    					    Grassi
    					    g
    					    27.1
    					
    					    					    					
    					      di cui saturi
    					    g
    					    7.39
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    179
    					
    					    					    					
    					    Sodio
    					    mg
    					    1100
    					
    					    				
    			
                            
													


						
							
							

							
								

																	Pollo
								
								
								intero
																	1
									kg
																

								

							
								

																	Sale grosso
								
								
								
																	10
									g
																

								

							
								

																	Aglio
								
								
								
																	2
									spicchi
																

								

							
								

																	Salvia
								
								
								
																	5
									foglie
																

								

							
								

																	Alloro
								
								
								
																	2
									foglie
																

								

							
								

																	Rosmarino
								
								
								
																	2
									rametti
																

								

							
								

																	Origano
								
								
								
																	1
									rametto
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il pollo arrosto, per prima cosa legate il pollo in modo che dopo la cottura mantenga la forma. Prendete un elastico per cottura in forno, giratelo intorno alla parte finale delle coscette 1, stendetelo e giratelo dietro al petto 2, in modo da tenerlo fermo 3.  
									

								

															

																		
																																											
											
										
																						
											
										
																						
											
										
																																										
																		Versate in un mixer il sale grosso, aggiungete l'alloro 4 e le altre erbe aromatiche: rosmarino, salvia e origano fresco 5. Unite anche 2 spicchi d’aglio pelati 6. 
									

								

															

																		
																																											
											
										
																						
											
										
																						
											
										
																																										
																		Frullate il tutto 7 e trasferite il composto in una ciotolina 8. Prendete il pollo e sistematelo in una pirofila da forno. Spennellate o massaggiate la superficie del pollo da entrambi i lati con olio extravergine d’oliva 9.
									

								

															

																		
																																											
											
										
																						
											
										
																						
											
										
																																										
																		Ricoprite con il trito aromatico 10, massaggiando con entrambe le mani su tutti i lati per farlo aderire bene 11. Condite anche l’interno del pollo con il trito aromatico 12. 
									

								

															

																		
																																											
											
										
																						
											
										
																						
											
										
																																										
																		Cuocete il pollo in forno statico preriscaldato a 180° per circa un'ora. Di tanto in tanto nappate il pollo con il suo fondo di cottura 13. A metà cottura, tirate fuori dal forno il pollo e giratelo dall’altra parte 14, in modo che la cottura sia uniforme da entrambi i lati . Proseguite la cottura, nappando il pollo di tanto in tanto con il fondo. Trascorso il tempo di cottura, sfornate e servite il vostro pollo 15. Per assicurarvi che sia ben cotto potete misurare la temperatura al centro della coscetta, dovrà essere di 72°.
									

								

							
					    