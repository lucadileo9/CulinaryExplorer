Difficoltà: Molto facile
Halloween si avvicina e siete alla ricerca di un simpatico dolcetto a tema da offrire ai vostri bimbi perché vi risparmino dispettosi scherzetti? Oltre alle zucchette di pasta sfoglia, vi proponiamo un'altra soluzione fra le più semplici e veloci: le mummie dolci di sfoglia! Delle golose sfogliette farcite con confettura di lamponi che, con pochi accorgimenti, diventano come per magia delle piccole mummie, i cui sgranati occhioni di nocciola fanno capolino tra bende dorate e fragranti… una merenda che farà la felicità dei bambini. Anche di quelli un po’ cresciutelli: perché forse c’è un’età per andare in giro a suonare i campanelli dei vicini, ma di certo non per concedersi uno sfizioso dolcetto!


												
						
						

														INGREDIENTI
							
													


						
							
														Ingredienti per 6 mummie
							

							
								

																	Pasta Sfoglia
								
								
								rettangolare
																	230
									g
																

								

							
								

																	Confettura di lamponi
								
								
								
																	90
									g
																

								

							
								

																	Tuorli
								
								
								
																	1
									
																

								

							
								

																	Nocciole
								
								
								
																	6
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le mummie dolci di sfoglia ai lamponi, per prima cosa ritagliate 6 rettangoli di 10x11 cm dalla pasta sfoglia, poi ricavate delle strisce sottili dalla restante sfoglia 1. Bucherellate la sfoglia con i rebbi della forchetta. Sbattete leggermente il tuorlo in una ciotolina 2 e intingetevi un pennello. Spennellate quindi il perimetro di un rettangolino di sfoglia 3.
									

								

															

																		
																															
											
										
																														
																		Tenendovi un po’ spostati verso la parte sinistra del lato lungo, adagiate sulla sfoglietta un cucchiaino abbondante di confettura 4. Prendete quindi il lembo sinistro, sollevatelo delicatamente 5 e riportatelo sopra la marmellata 6.
									

								

															

																		
																															
											
										
																														
																		Sigillate i bordi premendo con le dita 7 e ripiegate il fagottino sul rimanente lembo di sfoglia. Sigillate nuovamente i bordi allo stesso modo, quindi spennellate con l’uovo la superficie del rotolino ottenuto 8. Prendete adesso una strisciolina di sfoglia 9
									

								

															

																		
																															
											
										
																														
																		e arrotolatela ben stretta in corrispondenza della chiusura superiore 10. Subito al di sotto di questo primo giro, create una fessura per lasciare spazio agli occhietti della mummia e continuate a fasciare il fagottino in maniera incrociata o in senso orizzontale, sovrapponendo leggermente le strisce per ottenere un effetto più realistico. Infine spennellate nuovamente con il tuorlo 11. Tagliate a metà, lungo la costolina, le nocciole sgusciate 12.
									

								

															

																		
																															
											
										
																														
																		Posizionate quindi nella fessura tra le bende due mezze nocciole, a mo’ di occhi, esercitando una leggera pressione per farli affondare nella sfoglia 13. Proseguite così fino ad ottenere 6 piccole mummie. Adagiatele su una leccarda ricoperta di carta da forno 14 e infornatele in forno statico preriscaldato a 180° per 25 minuti, fino alla doratura. Non preoccupatevi se in cottura un po’ di confettura dovesse fuoriuscire: l’effetto sarà ancora più realistico e spaventoso. Le vostre mummie dolci di sfoglia ai lamponi sono pronte per essere gustate 15!
									

								

							
					    