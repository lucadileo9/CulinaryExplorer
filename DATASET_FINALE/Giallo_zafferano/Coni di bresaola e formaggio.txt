Difficoltà: Molto facile
Un fresco aperitivo da organizzare all'ultimo o improvvisi ospiti a cena? Con un pò di fantasia si possono creare dei piatti caldi o freddi davvero sfiziosi, come i coni di bresaola al formaggio! A volte bastano poche mosse per stupire i propri ospiti e far gustare gli ingredienti più semplici in maniera originale e gustosa: questi coni preparati con bresaola e farciti con formaggio fresco ed erba cipollina. Questi deliziosi coni si possono preparare  in anticipo. Al momento di gustarli serviteli sopra un letto di rucola o insalata. Un abbinamento di colori divertente ed un tocco originale grazie al gustoso ripieno di formaggio fresco avvolto nella leggera bresaola.  Se volete rendere ancora più sfizioso il vostro antipasto alternate a questi deliziosi coni di breasola e formaggio i coni di capollo ripieni su sfoglie classiche: i vostri ospiti li adoreranno!


						
						

														INGREDIENTI
							
							                            
                                
    								
    									
    										
    										254
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    254
    					
    					    					    					
    					    Carboidrati
    					    g
    					    0.2
    					
    					    					    					
    					      di cui zuccheri
    					    g
    					    0.2
    					
    					    					    					
    					    Proteine
    					    g
    					    11.1
    					
    					    					    					
    					    Grassi
    					    g
    					    23.2
    					
    					    					    					
    					      di cui saturi
    					    g
    					    13.7
    					
    					    					    					
    					    Fibre
    					    g
    					    0.2
    					
    					    					    					
    					    Colesterolo
    					    mg
    					    76
    					
    					    					    					
    					    Sodio
    					    mg
    					    478
    					
    					    				
    			
                            
													


						
														
							
														Ingredienti per 8 coni di bresaola
							

							
								

																	Bresaola
								
								
								
																	60
									g
																

								

							
								

																	Formaggio fresco spalmabile
								
								
								
																	300
									g
																

								

							
								

																	Erba cipollina
								
								
								
																	
									q.b.
																

								

							
								

																	Pepe bianco
								
								
								
																	
									q.b.
																

								

							
														
							
						
														
							
														Ingredienti per guarnire
							

							
								

																	Rucola
								
								
								(o altra insalata) 
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i coni di bresaola e formaggio per prima cosa procedete con la preparazione del ripieno dei coni. Prendete un tagliere e tagliate finemente l’erba cipollina 1. Poi mettete il formaggio spalmabile in una ciotola ed aggiungetevi il pepe bianco macinato 2. Aggiungete quindi l’erba cipollina 3.
									

								

															

																		
																															
											
										
																														
																		Aiutandovi con una spatola amalgamate gli ingredienti in modo da uniformarli bene e spostate il composto in una sac-à-poche usa e getta a cui applicare una bocchetta liscia piuttosto larga 4. Potete aiutarvi per inserire il ripieno all'interno della sac-à-poche con una spatola e spingerlo verso il basso della sac-à-poche 5. Dopodichè passate alla bresaola. Predisponete le fettine di bresaola su un tagliere e richiudetele unendo le estremità in modo da mantenere un foro più piccolo in una estremità e un’apertura più larga nell’altra estremità sino a dar loro la forma di cono 6.
									

								

															

																		
																															
											
										
																														
																		A questo punto prendete la sac-à-poche riempita con il composto e farcite i coni di bresaola 7 e guarnite a piacimento con ulteriore erba cipollina tritata il composto esterno del cono. Ora prendete un piatto ed adagiatevi un letto di rucola 8. Disponete quindi sul letto di rucola i coni di bresaola 9 e serviteli ai vostri commensali!
									

								

							
					    