Difficoltà: Media
Volete portare in tavola un bouquet goloso tutto da mordere? Ecco la nostra simpatica proposta: le roselline di melanzane. Questi boccioli stuzzicanti sono un’idea furba già sperimentata nella loro versione dolce con le mele e in quella salata con zucchine e scamorza. In questa variante abbiamo racchiuso i sapori mediterranei: melanzane di stagione, salsa di pomodoro e il saporito del formaggio grattugiato. Gustate le roselline di melanzane ancora tiepide come appetitoso finger food, andranno a ruba in un lampo!


												
						
						

														INGREDIENTI
							
													


						
							
														Ingredienti per 8 roselline
							

							
								

																	Melanzane
								
								
								(circa 2 da pulire)
																	640
									g
																

								

							
								

																	Pasta Sfoglia
								
								
								(2 rotoli)
																	460
									g
																

								

							
								

																	Passata di pomodoro
								
								
								
																	120
									g
																

								

							
								

																	Grana Padano DOP
								
								
								da grattugiare
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Origano
								
								
								secco
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le roselline di melanzane per prima cosa lavate e asciugate le melanzane, poi eliminate le due estremità e tagliatele per il lato corto a fettine sottili di circa 5 millimetri di spessore 1; dovrete ricavare in totale circa 40 fettine. Disponetele su una teglia rivestita con carta forno, conditele con un filo d’olio extravergine 2, il sale 3 e cuocete in forno ventilato a 180° per circa 15 minuti.
									

								

															

																		
																															
											
										
																														
																		Trascorso questo tempo, sfornate le melanzane 4 e lasciatele raffreddare. Condite la passata di pomodoro con un giro d’olio 5 e il sale 6.
									

								

															

																		
																															
											
										
																														
																		Aromatizzate con l’origano 7 e mescolate. Nel frattempo srotolate la pasta sfoglia e ricavate 4 strisce della larghezza di circa 6,5 cm, tagliandole per il lungo 8. Prendete ogni striscia di sfoglia e distribuite la passata di pomodoro per tutta la lunghezza con il pennello o con un cucchiaio 9.
									

								

															

																		
																															
											
										
																														
																		Distribuite parte del formaggio grattugiato sul pomodoro 10 e disponete 5 fette di melanzane sulla parte superiore delle strisce, lasciando un bordo inferiore di circa 1 cm 11 12.
									

								

															

																		
																															
											
										
																														
																		Ripiegate il lembo inferiore sopra le melanzane 13 e arrotolate la striscia di sfoglia 14 in modo da ottenere delle roselline 15: con queste dosi otterrete 8 roselline.
									

								

															

																		
																															
											
										
																														
																		Oleate 8 stampini di una teglia da muffin, inserite qui le roselline 16, spennellate la superficie con la salsa avanzata 17 e spolverizzate con il restante formaggio grattugiato 18.
									

								

															

																		
																															
											
										
																														
																		Per finire aromatizzate con l’origano 19 e cuocete in forno statico preriscaldato a 200° per circa 30 minuti. A cottura ultimata sfornate le vostre roselline di melanzane 20 e lasciatele intiepidire prima di servirle in tavola 21!
									

								

							
					    