Difficoltà: Facile
Nessuno può resistere ai primi piatti all’italiana più rustici e goderecci, come ad esempio la celebre pasta all’ amatriciana o gli intramontabili spaghetti alla carbonara. Cosa hanno in comune oltre ad essere dei primi piatti irresistibili? Il formato di pasta: il bucatino. "Il bucatino è traditore" come dicono i romani, perchè spesso sguscia via dalla forchetta causando la temuta macchia di sugo! Ma siamo disposti a correre il rischio! Per via del formato e per la velocità di cottura, il bucatino è perfetto per sughi robusti e avvolgenti, come quello che vi proponiamo oggi: bucatini con ragù di salsiccia. Questo piatto non ha nulla da invidiare alle ricette più genuine, da osteria, e si presta benissimo per una cena tra amici o un pranzo della domenica. Il bucatino avvolgerà un saporito condimento di salsiccia dalle note pungenti grazie alla presenza del peperoncino fresco: una vera gioia per il palato, forchettata dopo forchettata. Un'alternativa alla classica spaghettata che lascerà i vostri ospiti più che soddisfatti!


												
						
						

														INGREDIENTI
							
													


						
							
							

							
								

																	Salsiccia
								
								
								
																	400
									g
																

								

							
								

																	Pomodori pelati
								
								
								(varietà pizzutello)
																	550
									g
																

								

							
								

																	Bucatini
								
								
								
																	320
									g
																

								

							
								

																	Peperoncino fresco
								
								
								
																	½
									
																

								

							
								

																	Scalogno
								
								
								
																	1
									
																

								

							
								

																	Olio extravergine d'oliva
								
								
								
																	20
									g
																

								

							
								

																	Grana Padano DOP
								
								
								
																	50
									g
																

								

							
								

																	Origano
								
								
								fresco
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i bucatini con ragù di salsiccia prendete il peperoncino, eliminate i semini interni 1 2 e tagliate sottilmente solo metà 3.
									

								

															

																		
																															
											
										
																														
																		Mondate lo scalogno e affettatelo 4. Incidete la salsiccia lateralmente, eliminate il budello 5 e sgranatela su un tagliere 6.
									

								

															

																		
																															
											
										
																														
																		In un tegame scaldate un giro di olio di oliva, aggiungete il peperoncino tritato e lo scalogno affettato 7.  Soffriggete per un paio di minuti. Unite anche la salsiccia 8, mescolate 9 e cuocete per circa 10 minuti a fiamma medio alta.
									

								

															

																		
																															
											
										
																														
																		Quando la salsiccia sarà ben rosolata, unite i pelati 10, abbassata la fiamma e cuocete per una ventina di minuti. Intanto portate al bollore un tegame colmo di acqua da salre a bollore. Quando il sugo sarà a metà cottura lessate i bucatini 11 e cuoceteli al dente. Una volta pronto il sugo, aromatizzate con foglioline di origano fresco 12.
									

								

															

																		
																															
											
										
																														
																		Scolate quindi i bucatini nel tegame con il condimento 13, mescolate qualche istante, insaporite con il formaggio grattugiato 14 e mescolate ancora 15. Servite i bucatini con ragù di salsiccia ben caldi!
									

								

							
					    