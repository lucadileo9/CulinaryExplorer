Difficoltà: Media
Quando si avvicinano le feste di Natale, in Spagna si respira un’atmosfera magica e, proprio come in Italia, il cibo assume un ruolo ancora più importante perché diventa portatore di simboli e tradizioni. Allo scoccare della mezzanotte del 31 dicembre, per esempio, è d’obbligo mangiare 12 acini di uva come augurio di buona fortuna e prosperità, mentre il giorno dell’Epifania non può mancare sulla tavola il Roscon de Reyes da gustare a colazione in compagnia dei propri bambini. I polvorones sono dei dolci tipici che vengono preparati durante tutto il periodo natalizio ed è usanza offrirli in regalo ai propri ospiti e amici, incartati come se fossero caramelle. All’apparenza molto semplici, e dalle dimensioni ridotte in modo da poter essere mangiati in un boccone, i polvorones rivelano solo all’assaggio l’origine del loro nome: la loro consistenza è così friabile, infatti, da ricordare una polvere che si scioglie in bocca ad ogni morso. Il segreto di questa peculiarità è dovuto alla tostatura della farina, che viene fatta asciugare in forno prima di essere impastata insieme agli altri ingredienti fra cui troviamo anche lo strutto, che spesso viene sostituito con il burro. Lasciatevi travolgere anche voi dalla scioglievole bontà dei polvorones, deliziosi biscotti da tè che si possono trasformare in un’originale idea regalo: sarà un modo dolcissimo per condividere nuove, golose tradizioni!


						
						

														INGREDIENTI
							
							                            
                                
    								
    									
    										
    										76
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    76
    					
    					    					    					
    					    Carboidrati
    					    g
    					    9
    					
    					    					    					
    					      di cui zuccheri
    					    g
    					    4.1
    					
    					    					    					
    					    Proteine
    					    g
    					    0.9
    					
    					    					    					
    					    Grassi
    					    g
    					    4
    					
    					    					    					
    					      di cui saturi
    					    g
    					    1.53
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    3
    					
    					    					    					
    					    Sodio
    					    mg
    					    31
    					
    					    				
    			
                            
													


						
														
							
														Ingredienti per 40 polvorones
							

							
								

																	Farina di mandorle
								
								
								
																	80
									g
																

								

							
								

																	Farina 00
								
								
								
																	250
									g
																

								

							
								

																	Strutto
								
								
								freddo
																	135
									g
																

								

							
								

																	Zucchero a velo
								
								
								
																	80
									g
																

								

							
								

																	Liquore all'anice
								
								
								
																	10
									g
																

								

							
								

																	Cannella in polvere
								
								
								
																	1
									pizzico
																

								

							
								

																	Sale fino
								
								
								
																	1
									cucchiaino
																

								

							
														
							
						
														
							
														per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i polvorones, per prima cosa unite la farina 00 e la farina di mandorle in una ciotola 1, mescolate bene e distribuite il composto su una leccarda foderata con carta forno 2. Tostate le farine in forno ventilato preriscaldato a 130° per circa 20 minuti, dopodiché sfornate e lasciate raffreddare per almeno 30 minuti 3. Se la ventola del vostro forno dovesse essere troppo forte, per evitare che si disperdano, potete tostare le farine in forno statico alla stessa temperatura. 
									

								

															

																		
																															
											
										
																														
																		Una volta raffreddate, trasferite le farine tostate nella ciotola di una planetaria (o in una ciotola capiente, se lavorate a mano), poi unite lo zucchero a velo 4, il sale 5 e il pizzico di cannella in polvere 6;
									

								

															

																		
																															
											
										
																														
																		versate anche il liquore di anice 7 e lo strutto freddo (in alternativa come indicato nel consiglio, potrete usare del burro) 8 e mescolate con il gancio a foglia fino a quando gli ingredienti non si saranno amalgamati 9.
									

								

															

																		
																															
											
										
																														
																		Trasferite il composto ottenuto sul piano da lavoro e cominciate a lavorarlo con le mani 10: essendo privo di uova, all’inizio il composto risulterà difficile da compattare ma alla fine riuscirete ad ottenere un panetto liscio e uniforme 11. Avvolgete l’impasto nella pellicola 12 e lasciate riposare a temperatura ambiente per 20 minuti.
									

								

															

																		
																															
											
										
																														
																		Trascorso il tempo di riposo, stendete l’impasto fino a uno spessore di 1 cm 13, poi ritagliate i biscottini utilizzando un coppapasta circolare del diametro di 4 cm 14. Adagiate delicatamente i biscottini su una leccarda foderata con carta forno 15 e cuocete in forno statico preriscaldato a 160°-170° per circa 20 minuti, posizionando la teglia sul ripiano centrale.
									

								

															

																		
																															
											
										
																														
																		Una volta cotti, i biscottini risulteranno ancora un po’ morbidi tanto che toccandoli con la punta del dito vi rimarrà attaccata parte dell’impasto: non vi preoccupate, si solidificheranno una volta raffreddati 16. Dopo averli lasciati raffreddare, spolverate con abbondante zucchero a velo 17 e servite i polvorones ai vostri ospiti 18 oppure avvolgeteli nella carta velina per offrirli in dono ai vostri amici!
									

								

							
					    