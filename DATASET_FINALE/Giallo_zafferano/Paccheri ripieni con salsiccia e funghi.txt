Difficoltà: Media
È uno dei nostri primi piatti al forno più succulenti e ha tutti gli ingredienti per rendere il vostro pranzo davvero indimenticabile: paccheri ripieni con salsiccia e funghi! La cremosità del formaggio e della besciamella, il gusto stuzzicante della salsiccia e dei funghi, la disposizione perfettamente a raggiera nella teglia... un piatto ricco e saporito che richiede un po’ di tempo, come del resto tutti i classici della tradizione casalinga, ma che sarà ripagato non appena porterete in tavola questa prelibatezza. Ad ogni assaggio si sprigionerà il concentrato di gusto racchiuso meticolosamente in ogni piccolo cilindro di pasta che si presta perfettamente alla farcitura, astuzia golosa che abbiamo usato anche per altre ricette come i conchiglioni ripieni. Che sia per una cena tra amici o un pranzo della domenica in famiglia, i paccheri ripieni saranno protagonisti del vostro menu e siamo certi che tutti vi chiederanno la ricetta... anche nella raffinata versione con baccalà su fonduta di formaggio, perfetta per i giorni di festa!
E se siete amanti di questo abbinamento provate anche i rigatoni con salsiccia e formaggio, la pasta al forno o i paccheri cacio, pepe e salsiccia!


						
						

														INGREDIENTI
							
							                            
                                
    								
    									
    										
    										790
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    790
    					
    					    					    					
    					    Carboidrati
    					    g
    					    62.3
    					
    					    					    					
    					      di cui zuccheri
    					    g
    					    7
    					
    					    					    					
    					    Proteine
    					    g
    					    33.5
    					
    					    					    					
    					    Grassi
    					    g
    					    44.6
    					
    					    					    					
    					      di cui saturi
    					    g
    					    20.55
    					
    					    					    					
    					    Fibre
    					    g
    					    7.4
    					
    					    					    					
    					    Colesterolo
    					    mg
    					    97
    					
    					    					    					
    					    Sodio
    					    mg
    					    1027
    					
    					    				
    			
                            
													


						
														
							
							

							
								

																	Paccheri
								
								
								
																	400
									g
																

								

							
								

																	Funghi champignon
								
								
								
																	450
									g
																

								

							
								

																	Salsiccia
								
								
								
																	300
									g
																

								

							
								

																	Ricotta vaccina
								
								
								
																	400
									g
																

								

							
								

																	Parmigiano Reggiano DOP
								
								
								(da grattugiare)
																	150
									g
																

								

							
								

																	Porri
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Vino bianco
								
								
								
																	50
									g
																

								

							
								

																	Olio extravergine d'oliva
								
								
								
																	4
									cucchiai
																

								

							
								

																	Triplo concentrato di pomodoro
								
								
								
																	1
									cucchiaio
																

								

							
								

																	Timo
								
								
								
																	3
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la besciamella
							

							
								

																	Latte intero
								
								
								
																	200
									g
																

								

							
								

																	Burro
								
								
								
																	20
									g
																

								

							
								

																	Farina 00
								
								
								
																	15
									g
																

								

							
								

																	Noce moscata
								
								
								
																	1
									pizzico
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per spolverizzare
							

							
								

																	Parmigiano Reggiano DOP
								
								
								da grattugiare
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i paccheri ripieni con salsiccia e funghi lavate, spuntate e tagliate il porro a rondelle 1. Quindi pulite i funghi ed eliminate eventuali residui di terra con un panno leggermente inumidito seguendo le indicazioni che trovate nella nostra scheda "come pulire i funghi", tagliateli a piccoli cubetti 2. In un tegame capiente versate l'olio di oliva e l'aglio intero, unite anche il porro a rondelle 3 e lasciate appassire a fuoco dolce per almeno 10 minuti. 
									

								

															

																		
																															
											
										
																														
																		Intanto eliminate il budello dalla salsiccia, sgranatela 4 e, quando il porro risulterà morbido, versatela nel tegame 5. Lasciatela rosolare a fuoco dolce rigirandola spesso, poi sfumate con il vino bianco 6. 
									

								

															

																		
																															
											
										
																														
																		Lasciate evaporare pochi istanti, dopodichè unite il concentrato di pomodoro 7 e i funghi 8. Fate cuocere a fuoco vivace per 10 minuti, poi salate, pepate ed eliminate lo spicchio di aglio 9.
									

								

															

																		
																															
											
										
																														
																		Prima di spegnere il fuoco, assicuratevi che il composto nel tegame sia asciutto, quindi salate, pepate e profumate con il timo sfogliato 10 e lasciate intiepidire il tutto. Preparate una besciamella piuttosto fluida sciogliendo in un tegame il burro 11, unendo poi la farina 12
									

								

															

																		
																															
											
										
																														
																		e mescolando fino a ottenere un composto color nocciola al quale unirete il latte caldo 13. Mescolate per bene fino a che la besciamella non comincerà a sobbollire, poi unite sale e noce moscata in polvere 14. Quando la besciamella comincerà ad addensare lievemente spegnete il fuoco 15. Ponete sul fuoco una pentola colma di acqua salata e portate al bollore, servirà per la cottura dei paccheri.
									

								

															

																		
																															
											
										
																														
																		Nel frattempo versate la ricotta in una ciotola, aggiungete 80 g di parmigiano 16 e il composto di porri, salsiccia e funghi ormai tiepido 17, mescolate e aggiustate eventualmente di sale se necessario 18. 
									

								

															

																		
																															
											
										
																														
																		Mettete il composto ottenuto in un sac-à-poche senza bocchetta 19. Lessate i paccheri in abbondante acqua salata 20 scolandoli a metà cottura, poi ungeteli lievemente con dell’olio per non farli attaccare tra di loro 12 (state molto attenti a non romperli). 
									

								

															

																		
																															
											
										
																														
																		Disponete metà della besciamella sul fondo di una pirofila circolare (o una teglia) del diametro di 22 cm alla base 22 e posizionate i paccheri uno accanto all’altro in cerchi concentrici partendo dal perimetro esterno della pirofila, arrivando così a riempirla 23. Farcite i paccheri con il condimento di funghi e salsiccia che avete trasferito nel sac-à-poche 24,
									

								

															

																		
																															
											
										
																														
																		cospargete con il restante parmigiano 25, quindi aggiungete il resto della besciamella 26 e qualche fogliolina di timo. Cuocete i paccheri ripieni in forno già caldo a 180° per circa 25minuti + 5 minuti di grill per dorare la superficie. Sfornate i paccheri ripieni con salsiccia e funghi, lasciateli riposare e compattare per 5-10 minuti e poi serviteli in tavola 27!
									

								

							
					    