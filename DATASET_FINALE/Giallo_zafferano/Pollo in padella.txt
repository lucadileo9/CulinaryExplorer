Difficoltà: Facile
Il pollo in padella è un secondo piatto di carne casalingo, per chi ama le ricette semplici e i sapori rustici e genuini. Abbiamo scelto di usare le cosce di pollo intere (che potrete dividere per comodità). Questo è il modo più semplice per cuocere il pollo e anche uno tra i più gustosi: in cottura si creerà quella deliziosa crosticina saporita, soprattutto se lascerete la pelle attaccata come abbiamo fatto noi! A ravvivare il gusto delicato di queste carni bianche ci sono le erbe: timo e rosmarino. Un po' di vino bianco immancabile per sfumare e donare un tocco aromatico, quindi delle fettine di limone per una nota agrumata. Buono tutto l'anno, questo pollo in padella sarà perfetto con tutti i contorni, da variare in base alla stagione: della zucca al forno in autunno, cavolfiori gratinati in inverno, zucchine trifolate in primavera e, per finire, melanzane marinate in estate!


												
						
						

														INGREDIENTI
							
													


						
							
							

							
								

																	Cosce di pollo
								
								
								
																	900
									g
																

								

							
								

																	Limoni
								
								
								non trattati
																	1
									
																

								

							
								

																	Vino bianco
								
								
								
																	125
									g
																

								

							
								

																	Aglio
								
								
								
																	1
									spicchio
																

								

							
								

																	Rosmarino
								
								
								
																	2
									rametti
																

								

							
								

																	Timo
								
								
								
																	3
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il pollo in padella per prima cosa pulite i fusi e le sovracosce eliminando eventuali piume rimaste con un cannello 1. Scaldate in padella l’olio extravergine di oliva con uno spicchio di aglio in camicia, 2 rametti di rosmarino e 2 rametti di timo. Fare insaporire l’olio per un paio di minuti. Aggiungete il pollo dal lato della pelle 2 e fatelo rosolare per 5 minuti, girate il pollo e cuocete per altri 5 minuti 3. 
									

								

															

																		
																																											
											
										
																						
											
										
																						
											
										
																																										
																		Sfumate con il vino bianco 4 e lasciate evaporare tutto l’alcool ci vorranno all’incirca 3-5 minuti). Aggiungete un limone non trattato tagliato a fettine 5 e continuare la cottura per circa 25 minuti. Insaporire il pollo con sale 6 e pepe nero. 
									

								

															

																		
																																											
											
										
																						
											
										
																						
											
										
																																										
																		Fate cuocere per altri 5 minuti 7. Insaporite ancora con qualche fogliolina di timo. Servite il pollo in padella ben caldo 9.
									

								

							
					    