Difficoltà: Facile
Le linguine con pesto di mandorle sono un primo piatto veloce ma d’effetto, per stupire i vostri ospiti con ingredienti semplici, genuini e amalgamati in maniera invitante!
Il pesto alle mandorle è un’alternativa originale alla classica versione con i pinoli: per prepararlo si usa un mix di mandorle pelate, più dolci, e quelle con ancora la pellicina che contrastano con un sapore leggeremente amarognolo.
Il pesto si arricchisce del profumo e della freschezza del limone insieme alle foglioline di menta, con le quali potrete anche guarnire i piatti prima di servire! Le bavette (dette anche linguine) sono la pasta ideale per questo condimento che avvolge ogni filo di pasta dando a tutto il piatto una cremosità unica e irresistibile.
Potete servire le vostre linguine con pesto di mandorle con un vino bianco morbido per iniziare un pranzo o una cena in maniera raffinata e allo stesso tempo molto saporita!


												
						
						

														INGREDIENTI
							
							                            
                                
    								
    									
    										
    										540
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    540
    					
    					    					    					
    					    Carboidrati
    					    g
    					    84.4
    					
    					    					    					
    					      di cui zuccheri
    					    g
    					    4.6
    					
    					    					    					
    					    Proteine
    					    g
    					    13.1
    					
    					    					    					
    					    Grassi
    					    g
    					    16.7
    					
    					    					    					
    					      di cui saturi
    					    g
    					    2.04
    					
    					    					    					
    					    Fibre
    					    g
    					    5.5
    					
    					    					    					    					
    					    Sodio
    					    mg
    					    301
    					
    					    				
    			
                            
													


						
							
							

							
								

																	Linguine
								
								
								
																	400
									g
																

								

							
								

																	Mandorle pelate
								
								
								
																	100
									g
																

								

							
								

																	Mandorle
								
								
								non pelate
																	50
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Limoni
								
								
								succo e scorza
																	1
									
																

								

							
								

																	Basilico
								
								
								
																	5
									foglie
																

								

							
								

																	Menta
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Acqua
								
								
								calda
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le linguine con pesto di mandorle, iniziate frullando finemente le mandorle pelate e non pelate in un mixer 1. Se non possedete un mixer, potete tritare le mandorle con un pestello o sminuzzarle con un coltello. Quando le mandorle saranno tritate, aggiungete le foglie di basilico e l’olio 2; salate e pepate. Lavate bene un limone non trattato, eliminate le due estremità e grattugiate la scorza per unirla al pesto di mandorle 3.
									

								

															

																		
																															
											
										
																														
																		Poi spremete il limone e filtrate il succo in un colino a maglie strette 4. Aggiungete il succo del limone filtrato al pesto 5 e per ultime le foglie di menta fresca 6. Quindi azionate il mixer per frullare gli ingredienti.
									

								

															

																		
																															
											
										
																														
																		Diluite il vostro pesto alle mandorle aggiungendo dell'acqua calda 7, quanto basta per ridurlo ad una crema omogenea e densa dal colore più tenue 8. Poi, mettete sul fuoco una pentola capiente, riempitela d'acqua per 3/4, salatela a piacere e portatela a bollore; quindi lessate le bavette al dente 9.
									

								

															

																		
																															
											
										
																														
																		Quando la pasta sarà pronta, scolatela conservando in un bicchiere dell’acqua di cottura. Trasferite la pasta su una padella antiaderente larga e versate il pesto per condirla 10. Per non far asciugare troppo la pasta potete aggiungere poca acqua di cottura che avevate messo da parte 11. Saltatela pochi secondi e servitela ben calda. Potete guarnire le vostre linguine con pesto di mandorle aggiungendo una spolverata di pecorino e qualche fogliolina di menta fresca 12.
									

								

							
					    