Difficoltà: Molto facile
Una ricetta che richiama l’antica usanza contadina, oggi proibita, di realizzarla con sangue fresco di maiale: stiamo parlando del sanguinaccio! Questo nome designa oggi, con sollievo di tutti noi, una semplice e golosissima crema a base di cioccolato fondente, cacao e cannella, preparata in molte regioni d’Italia nel periodo di Carnevale: non esiste infatti salsa più squisita in cui intingere le chiacchiere! Spesso e setoso, speziato, con sfumature di floreale acidità, il sanguinaccio tiene fede al proprio nome solo nel colore: un marrone lucido e profondo che vira leggermente al rubino. A carnevale ogni scherzo vale: fatevi trascinare dalla suggestione, e godetevi questa irresistibile, godereccia …ma innocentissima bontà di cioccolato!


												
						
						

														INGREDIENTI
							
							                            
                                
    								
    									
    										
    										295
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    295
    					
    					    					    					
    					    Carboidrati
    					    g
    					    42.4
    					
    					    					    					
    					      di cui zuccheri
    					    g
    					    36.4
    					
    					    					    					
    					    Proteine
    					    g
    					    4.6
    					
    					    					    					
    					    Grassi
    					    g
    					    11.9
    					
    					    					    					
    					      di cui saturi
    					    g
    					    6.95
    					
    					    					    					
    					    Fibre
    					    g
    					    2.8
    					
    					    					    					
    					    Colesterolo
    					    mg
    					    16
    					
    					    					    					
    					    Sodio
    					    mg
    					    115
    					
    					    				
    			
                            
													


						
							
														Ingredienti per circa 1 kg di sanguinaccio
							

							
								

																	Latte intero
								
								
								
																	500
									g
																

								

							
								

																	Zucchero
								
								
								
																	200
									g
																

								

							
								

																	Cacao amaro in polvere
								
								
								
																	70
									g
																

								

							
								

																	Cioccolato fondente
								
								
								
																	100
									g
																

								

							
								

																	Amido di mais (maizena)
								
								
								
																	40
									g
																

								

							
								

																	Burro
								
								
								
																	30
									g
																

								

							
								

																	Cannella in polvere
								
								
								
																	2
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il sanguinaccio dolce, cominciate unendo in una ciotola capiente lo zucchero con la cannella 1 e, passandoli attraverso al setaccio, aggiungete anche l’amido 2 e il cacao 3.
									

								

															

																		
																															
											
										
																														
																		Unite quindi il latte freddo a filo 4, mescolando con una frusta per evitare la formazione di grumi. Trasferite il composto in una pentola 5 e ponetela suo fuoco basso 6, dove dovrete farla addensare mescolando spesso: ci vorranno circa 10 minuti.
									

								

															

																		
																															
											
										
																														
																		Nel frattempo, tritate grossolanamente il cioccolato fondente 7 e quando la crema risulta addensata unitelo in pentola 8, mescolando con le fruste fino al completo scioglimento. Aggiungete infine anche il burro 9, amalgamate anch’esso alla crema fino a farla risultare bella lucida e spegnete il fuoco.
									

								

															

																		
																															
											
										
																														
																		Versate il sanguinaccio in una pirofila bassa e larga 10, coprite con pellicola a contatto 11 e lasciate raffreddare a temperatura ambiente. Trasferite poi in frigo per almeno 2 ore. Trascorso questo tempo, il sanguinaccio è pronto per accompagnare le vostre dolci ricette di carnevale 12!
									

								

							
					    