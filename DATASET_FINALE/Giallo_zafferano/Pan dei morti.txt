Difficoltà: Facile
Dolcetti tipici per celebrare il giorno dei Defunti e Ognissanti: pan dei morti, un'antica ricetta originaria del milanese e diffusa in varie zone dell’Italia del Nord, con piccole differenze nell'impasto e nella forma di questi biscotti densi, pastosi e molto saporiti. Mandorle e fichi secchi, pinoli, uvetta e rum, cacao... sono alcuni degli elementi che rendono caratteristico e speciale il pan dei morti, oltre alla sua forma ovale leggermente schiacciata, cosparsa di zucchero a velo. Una vera bontà per celebrare questa tradizione, che in Italia non conosce confini: anche in Toscana si preparara il pan dei morti, mentre in Umbria si è soliti consumare le fave o le ossa dei morti, in Sicilia il rame di Napoli, mentre a Napoli il tipico torrone!


						
						

														INGREDIENTI
							
							                            
                                
    								
    									
    										
    										760
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    760
    					
    					    					    					
    					    Carboidrati
    					    g
    					    131.9
    					
    					    					    					
    					      di cui zuccheri
    					    g
    					    89.2
    					
    					    					    					
    					    Proteine
    					    g
    					    17
    					
    					    					    					
    					    Grassi
    					    g
    					    17.2
    					
    					    					    					
    					      di cui saturi
    					    g
    					    3.64
    					
    					    					    					
    					    Fibre
    					    g
    					    9
    					
    					    					    					
    					    Colesterolo
    					    mg
    					    108
    					
    					    					    					
    					    Sodio
    					    mg
    					    193
    					
    					    				
    			
                            
													


						
														
							
														Ingredienti per circa 16 pezzi
							

							
								

																	Farina 00
								
								
								
																	250
									g
																

								

							
								

																	Biscotti secchi
								
								
								
																	100
									g
																

								

							
								

																	Amaretti
								
								
								
																	100
									g
																

								

							
								

																	Savoiardi
								
								
								
																	300
									g
																

								

							
								

																	Zucchero
								
								
								
																	300
									g
																

								

							
								

																	Cacao amaro in polvere
								
								
								
																	50
									g
																

								

							
								

																	Mandorle
								
								
								
																	120
									g
																

								

							
								

																	Fichi secchi
								
								
								
																	120
									g
																

								

							
								

																	Uvetta
								
								
								
																	120
									g
																

								

							
								

																	Albumi
								
								
								(di uova medie)
																	6
									
																

								

							
								

																	Vin santo
								
								
								
																	100
									ml
																

								

							
								

																	Cannella in polvere
								
								
								
																	1
									cucchiaino
																

								

							
								

																	Noce moscata
								
								
								da grattugiare
																	
									q.b.
																

								

							
								

																	Lievito in polvere per dolci
								
								
								
																	10
									g
																

								

							
														
							
						
														
							
														per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pan dei morti iniziate sciacquando e mettendo poi in ammollo l'uvetta in una ciotolina con acqua (in alternativa potete ammollarla direttamente con il vin santo della ricetta) 1. Nella tazza di un mixer versate i biscotti secchi, amaretti e (se sufficientemente potente) anche savoiardi: se non dovessero entrare potete fare un po' per volta 2. Azionate il frullatore e riducete il tutto in briciole finissime: trasferite il composto in una terrina capiente 3.
									

								

															

																		
																															
											
										
																														
																		Nello stesso mixer mettete ora le mandorle e riducetele in farina 4, quindi unitele ai biscotti tritati. Ora passate anche i fichi secchi nel mixer e aggiugeteli nella terrina 5. Unite a questi ingredienti lo zucchero semolato 6,
									

								

															

																		
																															
											
										
																														
																		la farina 7, il cacao 8, un pizzico di noce moscata e la cannella. A questo punto scolate e strizzate per bene l’uvetta e unitela al composto 9,
									

								

															

																		
																															
											
										
																														
																		aggiungete il lievito setacciato 10, il vin santo 11 e gli albumi 12.
									

								

															

																		
																															
											
										
																														
																		Cominciate ad amalgamare tutti gli ingredienti con le mani o se preferite una spatola o un cucchiaio di legno 13 e, quando il composto sarà sufficientemente compatto, trasferitelo su una spianatoia leggermente infarinata e lavoratelo con le mani fino ad ottenere un impasto omogeneo e abbastanza consistente. Formate un panetto 14 e tagliate a fette da 90-100g l’una 15.
									

								

															

																		
																															
											
										
																														
																		Modellate i vari pezzi in modo da conferire loro una forma piuttosto bassa di circa 1 cm, rendeteli affusolati dalla lunghezza di circa 12-15 cm e della larghezza di 5-6 cm 16. Cercate di non aggiungere farina in questa fase. Ricoprite una leccarda o una teglia con della carta da forno e sistemateci i vostri pan dei morti, distanziandoli di qualche cm l’uno dall’altro 17, in cottura tenderanno a crescere un po'. Fate cuocere i biscotti in forno preriscaldato a 180°per circa 25 minuti, quindi sfornateli, spolverizzate con lo zucchero a velo 18 e lasciateli raffreddare. Servite il pan dei morti solo dopo averlo lasciato riposare per almeno due giorni in questo modo si ammorbidiranno per bene.
									

								

							
					    