Difficoltà: Facile
Cosa saranno queste piccole delizie al cioccolato dall’aspetto molto invitante? Sono la variante golosa degli scones, i tipici paninetti tondi inglesi che si gustano all’ora del tè dal sapore neutro che vengono farciti a piacere con creme dolci o salate.
La nostra versione peccaminosa prevede l’aggiunta del cacao così da creare dei bocconcini dolci al sapore di cioccolato da farcire con confetture e creme.
Nella ricetta che vi proponiamo abbiamo insaporito gli scones con una confettura dal gusto delicato ricca di profumi a base di mele e arance e per dare un tocco cremoso abbiamo aggiunto uno strato di soffice panna montata per la gioia dei più golosi.
Non vi resta che preparare un buon tè inglese da accompagnare a queste delizie e per arricchire il vostro buffet divertitevi a realizzare anche altre versioni di scones, cliccate qui per vedere tutte le altre ricette.


						
						

														INGREDIENTI
							
							                            
                                
    								
    									
    										
    										396
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    396
    					
    					    					    					
    					    Carboidrati
    					    g
    					    60.2
    					
    					    					    					
    					      di cui zuccheri
    					    g
    					    34.2
    					
    					    					    					
    					    Proteine
    					    g
    					    7.1
    					
    					    					    					
    					    Grassi
    					    g
    					    14.1
    					
    					    					    					
    					      di cui saturi
    					    g
    					    7.93
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    72
    					
    					    					    					
    					    Sodio
    					    mg
    					    72
    					
    					    				
    			
                            
													


						
														
							
														Ingredienti per 6 scones
							

							
								

																	Farina 00
								
								
								
																	200
									g
																

								

							
								

																	Latte intero
								
								
								
																	150
									ml
																

								

							
								

																	Burro
								
								
								a temperatura ambiente
																	50
									g
																

								

							
								

																	Zucchero
								
								
								
																	40
									g
																

								

							
								

																	Cacao amaro in polvere
								
								
								
																	20
									g
																

								

							
								

																	Lievito in polvere per dolci
								
								
								
																	10
									g
																

								

							
														
							
						
														
							
														per spennellare
							

							
								

																	Uova
								
								
								
																	1
									
																

								

							
								

																	Latte intero
								
								
								
																	
									q.b.
																

								

							
														
							
						
														
							
														per farcire
							

							
								

																	Confettura di mele e arance
								
								
								con pepe rosa
																	180
									g
																

								

							
								

																	Panna fresca liquida
								
								
								
																	125
									ml
																

								

							
								

																	Zucchero a velo
								
								
								
																	20
									g
																

								

							
								

																	Baccello di vaniglia
								
								
								
																	½
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli scones al cioccolato, ponete nella ciotola di una planetaria munita di foglia la farina 1 e il cacao setacciati 2. Aggiungete lo zucchero 3, il lievito in polvere
									

								

															

																		
																															
											
										
																														
																		e il burro a pezzetti a temperatura ambiente 4. Versate il latte 5 e impastate a velocità media, fino ad ottenere un composto compatto e un po’ appiccicoso 6.
									

								

															

																		
																															
											
										
																														
																		Formate un panetto 7, ponetelo in una ciotola, ricopritelo con la pellicola e lasciate riposare in frigorifero per 15-20 minuti 8. Trascorso questo tempo, riprendete il panetto di impasto e stendetelo, con il mattarello, in una sfoglia alta circa 1 cm 9.
									

								

															

																		
																															
											
										
																														
																		Con un tagliapasta tondo, del diametro di 7 cm, ricavate dei dischi 10, saranno circa 6, e poneteli su una leccarda, ricoperta di carta forno. Sbattete un uovo con un cucchiaio di latte e spennellate la superficie degli scones al cioccolato 11. Infornate in forno statico già caldo a 200° per 15 minuti (ventilato 180° per 10 minuti). Sfornate gli scones, che risulteranno ben dorati 12, e lasciateli raffreddare su una gratella.
									

								

															

																		
																															
											
										
																														
																		Quando saranno intiepiditi, divideteli a metà 13 e farciteli con un cucchiaino di confettura 14. A parte preparate la crema: in una planetaria (o in una ciotola con lo sbattitore elettrico) versate la panna fresca, azionate le fruste e aggiungete lo zucchero a velo 15 Per montare la panna potete guardare il procedimento nel dettaglio qui: come montare la panna).
									

								

															

																		
																															
											
										
																														
																		Quando la panna sarà ben montata, trasferite il composto in una sac-à-poche con punta a stella 16 e farcite gli scones con la crema, richiudeteli a mò di sandwich 17 e serviteli spolverizzandoli con lo zucchero a velo 18.
									

								

							
					    