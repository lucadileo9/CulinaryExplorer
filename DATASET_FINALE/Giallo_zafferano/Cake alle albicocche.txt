Difficoltà: Facile
Le albicocche sono un frutto estivo e luglio è proprio il mese in cui gli alberi sono al pieno della loro produttività. Se anche le vostre case abbondano di questo fantastico frutto di color arancio e dopo aver realizzato la classica confettura siete alla ricerca di nuove idee per utilizzare il raccolto, siete nel posto giusto: la cake alle albicocche è quello che fa al caso vostro! Un dolce dalla consistenza soffice per iniziare la giornata al meglio, o da gustare insieme ad un bicchiere di tè freddo per una rifocillante merenda pomeridiana. La cake alle albicocche vi conquisterà con la sua delicatezza, e con i pezzi di frutta racchiusi al suo interno che scoprirete ad ogni fetta. E se durante i mesi invernali vi capiterà di avere un po’ di malinconia, potete coccolarvi realizzando ugualmente questo dolce, basterà sostituire alle albicocche fresche quelle sciroppate!


												
						
						

														INGREDIENTI
							
							                            
                                
    								
    									
    										
    										523
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    523
    					
    					    					    					
    					    Carboidrati
    					    g
    					    63.9
    					
    					    					    					
    					      di cui zuccheri
    					    g
    					    32.5
    					
    					    					    					
    					    Proteine
    					    g
    					    10.6
    					
    					    					    					
    					    Grassi
    					    g
    					    25
    					
    					    					    					
    					      di cui saturi
    					    g
    					    13.73
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    172
    					
    					    					    					
    					    Sodio
    					    mg
    					    158
    					
    					    				
    			
                            
													


						
							
														Ingredienti per uno stampo da 24 cm
							

							
								

																	Albicocche
								
								
								
																	600
									g
																

								

							
								

																	Farina 00
								
								
								
																	330
									g
																

								

							
								

																	Zucchero
								
								
								
																	200
									g
																

								

							
								

																	Burro
								
								
								a temperatura ambiente
																	180
									g
																

								

							
								

																	Yogurt greco
								
								
								
																	300
									g
																

								

							
								

																	Uova
								
								
								
																	3
									
																

								

							
								

																	Tuorli
								
								
								
																	1
									
																

								

							
								

																	Baccello di vaniglia
								
								
								
																	1
									
																

								

							
								

																	Lievito in polvere per dolci
								
								
								
																	16
									g
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la cake alle albicocche iniziate proprio dalla frutta. Scegliete delle albicocche dolci, mature ma dalla polpa soda. Lavatele delicatamente sotto l’acqua corrente 1. Tenete 5 albicocche da parte intere, che serviranno per la decorazione finale, e aiutandovi con un coltello dividete le altre albicocche a metà 2, quindi eliminate il nocciolo centrale e senza sbucciarle, tagliatele a cubetti di circa 1,5 cm 3 e teneteli da parte.
									

								

															

																		
																															
											
										
																														
																		A questo punto dedicatevi a realizzare l’impasto della vostra torta. Versate il burro a temperatura nella ciotola di una planetaria, quindi aggiungete lo zucchero 4 e iniziate a sbattere con la frusta a velocità media. Nel frattempo prelevate i semi della bacca di vaniglia, incidendola e raschiandoli con un coltellino, quindi aggiungeteli nella crema di burro e zucchero 5. Una volta ottenuto un composto soffice e ben montato aggiungete anche lo yogurt poco per volta 6.
									

								

															

																		
																															
											
										
																														
																		Versate le uova intere e il tuorlo, una per volta, e lasciatele incorporare all’impasto 7, quindi montate per qualche minuto e spegnete la macchina. Setacciate la farina, mescolata insieme al lievito, direttamente nella ciotola 8 e amalgamate con una frusta a mano 9, prestando attenzione a non smontare troppo il composto. Aggiungete a questo punto anche il sale.
									

								

															

																		
																															
											
										
																														
																		Aggiungete nell’impasto anche i pezzi di albicocca 10 e mescolate fino ad amalgamare il tutto. Trasferite il composto in uno stampo da 24 cm di diametro, precedentemente imburrato e foderato con la carta forno 11 e livellate la superficie con una spatola 12.
									

								

															

																		
																															
											
										
																														
																		Riprendete le albicocche tenute da parte, intagliatele a metà, levate il nocciolo e adagiatele delicatamente sulla superficie della torta con la parte cava rivolta verso il basso 13. Infornate in forno statico preriscaldato a 180° per circa 60 minuti (se utilizzate il forno ventilato cuocete a 160° per circa 40 minuti) 14. Per assicurarvi che la torta sia effettivamente cotta provate a punzecchiarla al centro con uno stecchino da spiedo: se fuoriesce asciutto la vostra cake alle albicocche è cotta. Una volta sfornata, lasciate intiepidire il dolce prima di sformarlo, quindi ponetelo su una gratella a raffreddare completamente, poi su un piatto da portata 15. Se preferite potete spolverizzare la vostra cake alle albicocche con lo zucchero a velo e servitela.
									

								

							
					    