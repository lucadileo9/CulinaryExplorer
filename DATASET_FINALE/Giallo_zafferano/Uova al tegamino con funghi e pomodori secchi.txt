Difficoltà: Facile
Tutti sanno preparare il classico uovo all'occhio di bue ma in pochi sanno renderlo speciale come noi, è bastato un pizzico di sapore di autunno per dare vita a delle gustose uova al tegamino con funghi e pomodori secchi. La ricetta tradizionale si arricchisce di due stuzzicanti ingredienti: funghi champignon trifolati e pomodori secchi sott'olio, appetitoso souvenir dell'estate passata. Per accompagnare il tutto non potevano mancare dei croccanti crostoni di pane tostato dalle note speziate.


						
						

														INGREDIENTI
							
													


						
														
							
							

							
								

																	Uova
								
								
								freschissime
																	2
									
																

								

							
								

																	Funghi champignon
								
								
								
																	150
									g
																

								

							
								

																	Pomodori secchi sott'olio
								
								
								
																	35
									g
																

								

							
								

																	Rosmarino
								
								
								
																	1
									rametto
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
														
							
						
														
							
														per il pane
							

							
								

																	Pane casereccio
								
								
								
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Paprika affumicata
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le uova al tegamino con funghi e pomodori iniziate dalla pulizia dei funghi: dopo aver tagliato via la parte terrosa dalla base grattate il cappello con della carta cucina 1, o un canovaccio, inumidita. Tagliate a fette sottili mezzo centimetro 2. Tagliate in 2-3 pezzetti anche i pomodori secchi sgocciolati dall'olio di conservazione 3.
 
									

								

															

																		
																																											
											
										
																						
											
										
																						
											
										
																																										
																		In una padella con dell’olio scaldate l’aglio e il rosmarino 4. Quindi aggiungete i funghi 5 e dopo una veloce sfiammata salate, in questo modo fuoriuscirà l’acqua di vegetazione. Non appena questa si sarà ritirata quasi del tutto 6 
									

								

															

																		
																																											
											
										
																						
											
										
																						
											
										
																																										
																		rimuovete aglio e rosmarino 7, aggiungete i pomodori secchi 8 e saltate brevemente; mettete da parte i funghi 9 e lasciate il fondo in padella.
									

								

															

																		
																																											
											
										
																						
											
										
																						
											
										
																																										
																		Nel frattempo che i funghi cuociono affettate il pane 10, sistematelo su una teglia con carta forno e cospargete la superficie con olio, sale, pepe e un pizzico di paprika affumicata 11 e fate tostare in forno caldo a 200°, nella parte superiore (non a contatto con la resistenza) per circa 5-6 minuti 12. 
									

								

															

																		
																																											
											
										
																						
											
										
																						
											
										
																																										
																		Quando tutto è pronto occupatevi della cottura delle uova: nella padella con il fondo rompete due uova 13, se preferite fatelo in una ciotolina per non rompere il tuorlo. Cuocete per il tempo che ritenete giusto (circa 3-4 minuti al massimo, il tempo necessario affinché l’albume si rapprenda e il tuorlo risulti cremoso abbastanza). Quando l’albume ha preso consistenza versate il contorno in padella, pepate 14, salate e infine gustate subito le uova al tegamino con funghi e pomodori accompagnandole con il pane tostato 15.
									

								

							
					    