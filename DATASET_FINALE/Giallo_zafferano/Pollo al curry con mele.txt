Difficoltà: Facile
Ispirati dai piatti speziati e dai colori intensi tipici della cucina asiatica, abbiamo realizzato una ricetta cremosa e dal gusto spiccato: il pollo al curry con mele. Si tratta di un’appetitosa rivisitazione del tipico pollo al curry indiano con l’aggiunta di croccanti mele Fuji dal sapore zuccherino che conferiscono al piatto una gradevole nota agrodolce, in piacevole contrasto con il gusto marcato della salsa a base del celebre mix di spezie. Per completare questo menù dai sapori asiatici servite il pollo al curry con mele con dell’aromatico riso basmati!


												
						
						

														INGREDIENTI
							
													


						
							
							

							
								

																	Pollo
								
								
								cosce  e sovracosce
																	1,5
									kg
																

								

							
								

																	Mele Fuji
								
								
								
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Cipolle ramate
								
								
								
																	1
									
																

								

							
								

																	Panna fresca liquida
								
								
								
																	200
									g
																

								

							
								

																	Yogurt greco
								
								
								
																	150
									g
																

								

							
								

																	Curry
								
								
								
																	6
									g
																

								

							
								

																	Peperoncino in polvere
								
								
								
																	2
									g
																

								

							
								

																	Zenzero fresco
								
								
								
																	30
									g
																

								

							
								

																	Acqua
								
								
								
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il pollo al curry con mele per prima cosa mondate la cipolla e affettatela 1, sbucciate anche lo zenzero fresco e tritatelo 2. Lavate, quindi tagliate la mela a pezzi irregolari di circa 2 cm mantenendo la buccia 3.
									

								

															

																		
																															
											
										
																														
																		Versate un filo d’olio in casseruola, aggiungete la cipolla 4, uno spicchio di aglio e lo zenzero 5 e fate soffriggere a fuoco dolce. Quando la cipolla risulterà appassita abbastanza alzate la fiamma e fate rosolare i pezzi di pollo 6.
									

								

															

																		
																															
											
										
																														
																		Girate il pollo così da farlo rosolare bene su tutti i lati e poi eliminate l'aglio 7. Aggiungete dunque i pezzi di mela 8 e mescolate il tutto.Proseguite la cottura e intanto in una ciotola unite lo yogurt, il peperoncino in polvere 9,
									

								

															

																		
																															
											
										
																														
																		 il curry 10 e la panna fresca 11. Mescolate per amalgamare la salsa 12.
									

								

															

																		
																															
											
										
																														
																		Una volta che il pollo risulterà leggermente dorato versate la salsa alle spezie 13, salate 14, aggiungete l’acqua 15
									

								

															

																		
																															
											
										
																														
																		e cuocete con il coperchio 16 per almeno 20 minuti a fiamma media (smuovendo la casseruola di tanto in tanto per non far attaccare il pollo sul fondo). Trascorsi i venti minuti togliete il coperchio e proseguite con la cottura per altri 10/12 minuti. Trascorso questo tempo  aggiungete il prezzemolo tritato 17 e il pollo al curry con mele sarà pronto, servitelo ben caldo 18!
									

								

							
					    