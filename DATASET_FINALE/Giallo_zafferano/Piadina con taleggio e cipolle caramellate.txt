Difficoltà: Facile
La piadina con taleggio e cipolle caramellate è un piatto unico ricco e prelibato, che si ispira all'irresistibile accostamento della composta di cipolle ai formaggi. Per questo sodalizio gustoso abbiamo scelto il tipico formaggio dell'omonima valle bergamasca, celebre per il suo inconfondibile aroma caratterizzato da un retrogusto tartufato, da accompagnare a una composta di cipolle dolcemente caramellate, che si ritrova invece nella cucina mediterranea. Il risultato è un incontro di sapori italiani dalle note agrodolci che vi conquisteranno al primo morso.


												
						
						

														INGREDIENTI
							
							                            
                                
    								
    									
    										
    										595
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    595
    					
    					    					    					
    					    Carboidrati
    					    g
    					    48
    					
    					    					    					
    					      di cui zuccheri
    					    g
    					    24.1
    					
    					    					    					
    					    Proteine
    					    g
    					    22.8
    					
    					    					    					
    					    Grassi
    					    g
    					    34.6
    					
    					    					    					
    					      di cui saturi
    					    g
    					    15.04
    					
    					    					    					
    					    Fibre
    					    g
    					    3.5
    					
    					    					    					
    					    Colesterolo
    					    mg
    					    94
    					
    					    					    					
    					    Sodio
    					    mg
    					    1254
    					
    					    				
    			
                            
													


						
							
							

							
								

																	Piadine integrali
								
								
								
																	4
									
																

								

							
								

																	Taleggio
								
								
								
																	350
									g
																

								

							
								

																	Cipolle bianche
								
								
								
																	900
									g
																

								

							
								

																	Zucchero di canna
								
								
								
																	40
									g
																

								

							
								

																	Aceto balsamico
								
								
								
																	50
									ml
																

								

							
								

																	Acqua
								
								
								
																	150
									g
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la piadina con taleggio e cipolle caramellate per prima cosa mondate le cipolle, quindi affettatele in modo da ottenere uno spessore di circa 3-4 mm 1.In una padella scaldate le cipolle 2 con un giro di olio 3.
									

								

															

																		
																															
											
										
																														
																		Versate anche l’acqua 4, lo zucchero di canna 5 e regolate di sale 6.
									

								

															

																		
																															
											
										
																														
																		Mescolate,  coprite con un coperchio 8 e proseguite la cottura per circa 20 minuti a fuoco basso mescolando di tanto in tanto. Trascorso questo tempo, scoperchiate 8 e proseguite la cottura per altri 45 minuti a fuoco dolce mescolando di frequente. Quando le cipolle risulteranno ben intenerite versate l’aceto balsamico 9, fate evaporare e poi spegnete il fuoco.
									

								

															

																		
																															
											
										
																														
																		Tagliate il taleggio a fette di circa ½ cm 10. Scaldate in padella la piadina integrale per circa 30 secondi 11, girate la piadina 12 per farla scaldare altri 30 secondi.
									

								

															

																		
																															
											
										
																														
																		Disponete solo su una metà le fette di taleggio 13, coprite con il coperchio 14 e lasciate che il taleggio si sciolga a fiamma bassa 15.
									

								

															

																		
																															
											
										
																														
																		Adagiate le cipolle caramellate sul formaggio sciolto 16 e chiudete la piadina ripiegandola a metà 17. Gustate la piadina con taleggio e cipolle caramellate ben calda 18.
									

								

							
					    