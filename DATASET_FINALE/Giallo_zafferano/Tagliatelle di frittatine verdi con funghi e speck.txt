Difficoltà: Facile
Le tagliatelle di frittatine verdi ai funghi e speck sono un modo per portare in tavola una frittata in maniera originale e "destrutturata".
Dopo aver fatto saltare in padella dei profumati funghi porcini e succulenti striscioline di speck, si aggiungono le tagliatelle ricavate da frittatine di uova e spinaci, cotte come fossero delle crepes salate. Potrete infatti usare la padella specifica per le crepes oppure una normale padella antiaderente.
Sembrerà a tutti gli effetti un primo piatto, invece stupirete i vostri ospiti servendo le tagliatelle di frittatine verdi con funghi e speck come secondo piatto o portata unica, ricca di sapori e molto colorata!


						
						

														INGREDIENTI
							
							                            
                                
    								
    									
    										
    										627
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    627
    					
    					    					    					
    					    Carboidrati
    					    g
    					    58
    					
    					    					    					
    					      di cui zuccheri
    					    g
    					    8.6
    					
    					    					    					
    					    Proteine
    					    g
    					    32
    					
    					    					    					
    					    Grassi
    					    g
    					    29.7
    					
    					    					    					
    					      di cui saturi
    					    g
    					    11.8
    					
    					    					    					
    					    Fibre
    					    g
    					    4.9
    					
    					    					    					
    					    Colesterolo
    					    mg
    					    225
    					
    					    					    					
    					    Sodio
    					    mg
    					    1292
    					
    					    				
    			
                            
													


						
														
							
														Ingredienti per l'impasto delle frittatine
							

							
								

																	Latte intero
								
								
								
																	500
									ml
																

								

							
								

																	Farina 00
								
								
								
																	250
									g
																

								

							
								

																	Spinaci
								
								
								
																	250
									g
																

								

							
								

																	Burro
								
								
								
																	40
									g
																

								

							
								

																	Uova
								
								
								
																	3
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per ungere la padella
							

							
								

																	Burro
								
								
								
																	
									q.b.
																

								

							
														
							
						
														
							
														Per il condimento delle frittatine
							

							
								

																	Funghi porcini
								
								
								
																	300
									g
																

								

							
								

																	Speck
								
								
								una sola fetta
																	150
									g
																

								

							
								

																	Prezzemolo
								
								
								
																	10
									g
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Brodo vegetale
								
								
								(facoltativo)
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le tagliatelle di frittatine verdi con funghi e speck, iniziate a lavare gli spinaci accuratamente sotto acqua corrente 2, per togliere eventuali residui di terra. Scolateli 2 e spuntate ciascun mazzetto eliminando il picciolo 3.
									

								

															

																		
																															
											
										
																														
																		In una padella capiente, versate un filo d'olio e lo spicchio d'aglio sbucciato 4. Fatelo rosolare, poi toglietelo e aggiungete gli spinaci 5. Fateli appassire per qualche minuto e salate 6. Spegnete il fuoco quando si saranno ammorbiditi e ridotti di volume.
									

								

															

																		
																															
											
										
																														
																		Quindi trasferite gli spinaci cotti nel mixer 7, azionate le fruste e riducete gli spinaci a crema 8, poi teneteli da parte. Iniziate a preparare l'impasto delle frittatine: in una ciotolina versate le uova intere 9.
									

								

															

																		
																															
											
										
																														
																		Sbattete le uova con una forchetta 10 e tenetele da parte. Intanto in una ciotola capiente setacciate la farina 11, aggiungete il sale 12
									

								

															

																		
																															
											
										
																														
																		versate il latte a filo 13 e poi le uova precedentemente sbattute 14. In un pentolino fate sciogliere il burro a fuoco bassissimo; fatelo intiepidire e poi aggiungetelo all'impasto delle frittatine 15.
									

								

															

																		
																															
											
										
																														
																		Lavorate il composto con uno sbattitore elettrico 16 o una frusta a mano, fino a quando non otterrete una crema liscia e omogenea 17. Quindi versate nell'impasto anche la crema di spinaci 18.
									

								

															

																		
																															
											
										
																														
																		Mescolate con una spatola per amalgamare il composto (19-20). Scaldate una padella per crepes o una padella antiaderente di 20 cm di diametro; ungete il fondo con del burro (aiutatevi con un foglio di carta da cucina per ungere uniformemente la padella); quindi versate un mestolo del composto 21.
									

								

															

																		
																															
											
										
																														
																		Fate cuocere la crepe per circa 1 minuto o fino a quando il lato poggiato sul fondo della padella risulterà leggermente dorato; durante la cottura scuotete la padella di tanto in tanto per far staccare la crepe dal fondo. Quindi giratela dall'altro lato 22 e fate cuocere per un altro minuto. Procedete così fino a terminare l'impasto. A mano a  mano potete impilare le crepes su un piatto piano e coprirle con pellicola trasparente mentre proseguite nella preparazione. Passate quindi al condimento: su un tagliere ponete lo speck, tagliatelo a fette e poi a listarelle di circa mezzo cm di spessore e tenete da parte 23. Quindi passate a pulire i funghi porcini, togliendo delicatamente il terriccio raschiando il gambo con un coltellino, passando poi un pennello da cucina e un canovaccio per pulire anche il cappello (per queste operazioni potete consultare la Scuola di cucina: come pulire i funghi porcini). Riducete quindi i funghi a fette di mezzo cm 24.
									

								

															

																		
																															
											
										
																														
																		In una padella larga, versate un filo d'olio tritate uno spicchio d'aglio 25. Aggiungete anche il prezzemolo precedentemente tritato 26 e fate soffriggere per qualche istante. Aggiungete poi i funghi 27
									

								

															

																		
																															
											
										
																														
																		mescolate e fate rosolare a fuoco vivace. Poi aggiungete un mestolo di acqua calda o brodo vegetale 28 e fate cuocere per 5 minuti. A questo punto versate anche lo speck 29. Mescolate di tanto in tanto 30 e cuocete il tutto per altri 5-10 minuti.
									

								

															

																		
																															
											
										
																														
																		Se i funghi e lo speck tendessero ad asciugarsi troppo, potete aggiungere un mestolo di acqua calda o brodo vegetale 31. Spegnete quindi il fuoco e tenete il condimento da parte per un momento. Passate a creare le tagliatelle di frittatine: su un tagliere disponete ciascuna frittatina e arrotolatela su se stessa 32. Quindi ricavatene delle fettucce di circa 1 cm di spessore 33.
									

								

															

																		
																															
											
										
																														
																		Quando avrete realizzato le tagliatelle di frittatine 34, potete aggiungerle in padella 35 e accendere il fuoco medio per far saltare qualche istante le tagliatelle di frittatine verdi con funghi e speck in modo che si insaporiscano. Spegnete e servite il piatto caldo o tiepido 36!
									

								

							
					    