Difficoltà: Media
Cosa c’è di meglio di un risveglio al mattino con il profumo di pane che pervade la casa? Una fragranza senza tempo che mette di buon umore e solletica i palati. Una tazza di caffè fumante, una spremuta d’arancia fresca e, per completare questa perfetta colazione, dei soffici panini al latte di cocco. Questi morbidi bocconcini sono un’alternativa golosa alle tipiche brioche o croissant da colazione. A renderli però così speciali è il loro gusto esotico conferito dal cocco che, con il suo sapore inconfondibile, vi conquisterà al primo morso! Provateli con la nostra crema al latte di cocco per un gusto ancora più concentrato!

Scoprite anche i nostri panini morbidi ripieni di cioccolato!


						
						

														INGREDIENTI
							
													


						
														
							
							

							
								

																	Lievito di birra fresco
								
								
								
																	6
									g
																

								

							
								

																	Latte di cocco
								
								
								a temperatura ambiente
																	180
									g
																

								

							
								

																	Farina 0
								
								
								
																	400
									g
																

								

							
								

																	Zucchero
								
								
								
																	50
									g
																

								

							
								

																	Cocco rapè
								
								
								
																	25
									g
																

								

							
								

																	Uova
								
								
								( 1 medio)
																	60
									g
																

								

							
								

																	Burro
								
								
								
																	40
									g
																

								

							
														
							
						
														
							
														per la superficie
							

							
								

																	Burro
								
								
								
																	20
									g
																

								

							
								

																	Zucchero di canna
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i panini dolci al latte di cocco fondete il burro a fuoco dolcissimo e lasciatelo intiepidire. Poi versate il lievito di birra sbriciolato in una ciotola capiente, unite il latte di cocco a temperatura ambiente in una ciotola 1 mescolando con la forchetta 2. Aggiungete lo zucchero 3
									

								

															

																		
																															
											
										
																														
																		e il cocco rapè 4, mescolate sempre con la forchetta per amalgamare. Aggiungete la farina 0 5, l'uovo intero ed infine il burro fuso a temperatura ambiente 6.
									

								

															

																		
																															
											
										
																														
																		Mescolate prima con la forchetta 7 e poi con le mani 8, fino ad avere un impasto morbido e soffice. Trasferite l'impasto sul piano di lavoro leggermente infarinato e arrotondatelo tra le mani 9.
									

								

															

																		
																															
											
										
																														
																		Trasferite l'impasto nella ciotola infarinata, coprite la ciotola con la pellicola per alimenti 10 e lasciate lievitare l'impasto in un luogo tiepido per circa 3 ore. Riprendete l'impasto lievitato 11 e trasferitelo sul piano di lavoro. Dividetelo in 10 porzioni di 75 g l'una 12.
									

								

															

																		
																															
											
										
																														
																		Prendete una pallina di impasto e arrotolatela sul piano di lavoro leggermente infarinato a formare un rotolino lungo circa 35 cm di 1,5 cm di diametro 13. Avvolgete delicatamente partendo dal centro a formare una spirale o chiocciola 14, ripiegando alla fine la parte terminale sotto la chiocciola 15.
									

								

															

																		
																															
											
										
																														
																		Man mano che formate i panini adagiateli su una leccarda da forno foderata con carta da forno leggermente distanziati tra loro. Quando li avete preparati tutti lasciateli lievitare lontano da correnti d'aria per circa 45 minuti. Preriscaldate il forno a 200°. Spennellate i panini lievitati con il burro fuso 16 e spolverizzateli con lo zucchero di canna 17. Fate cuocere i panini dolci al latte di cocco nel forno caldo in modalità ventilata per 14-15 minuti. Una volta cotti, sfornateli 18 e lasciateli intiepidire prima di gustarli!
									

								

							
					    