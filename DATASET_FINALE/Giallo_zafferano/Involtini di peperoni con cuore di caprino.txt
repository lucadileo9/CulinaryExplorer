Difficoltà: Facile
Gli involtini di peperoni con cuore di caprino sono degli sfiziosi e colorati antipasti, semplici e leggeri; oltre ad essere molto gustosi, regalano un bellissimo effetto visivo e sono quindi adatti a rallegrare la vostra tavola in presenza di ospiti o in occasioni particolari!

Per ottenere questi involtini, basterà arrostire i peperoni, spellarli e racchiudere dentro alle morbide falde cosparse di sale, pepe ed erba cipollina, un gustoso caprino; formato l’involtino, chiudetelo con un paio di fili di erba cipollina come se doveste chiudere un pacchetto regalo, poi tagliatelo a metà.

Scoprite anche come realizzare gli involtini di peperoni ripieni di pesce!


												
						
						

														INGREDIENTI
							
							                            
                                
    								
    									
    										
    										331
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    331
    					
    					    					    					
    					    Carboidrati
    					    g
    					    6.6
    					
    					    					    					
    					      di cui zuccheri
    					    g
    					    6.4
    					
    					    					    					
    					    Proteine
    					    g
    					    21.5
    					
    					    					    					
    					    Grassi
    					    g
    					    24.3
    					
    					    					    					
    					      di cui saturi
    					    g
    					    13.45
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    77
    					
    					    					    					
    					    Sodio
    					    mg
    					    1723
    					
    					    				
    			
                            
													


						
							
							

							
								

																	Peperoni rossi
								
								
								 
																	1
									
																

								

							
								

																	Peperoni gialli
								
								
								
																	1
									
																

								

							
								

																	Erba cipollina
								
								
								 
																	
									q.b.
																

								

							
								

																	Pepe nero
								
								
								 
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Caprino
								
								
								cilindrico 
																	300
									g
																

								

							
								

																	Olio extravergine d'oliva
								
								
								 
																	15
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Lavate ed asciugate i peperoni, poi adagiateli in una teglia (o sulla leccarda del forno) e metteteli ad arrostire per circa 20-25 minuti nel forno già caldo a 250°; quando saranno ben arrostititi, estraeteli dal forno e poneteli dentro ad un sacchetto di plastica ben chiuso, dove li lascerete sudare per circa 15 minuti, trascorsi i quali, potrete estrarli e spellarli agevolmente, stando particolarmente attenti a non romperli.
									

								

															

																		
																															
											
										
																														
																		Ricavate dai due peperoni 8 falde (dividete ogni peperone in 4 parti ), eliminando i semi e i filamenti bianchi interni. Disponete le falde su di un piatto (o tagliere) e cospargete le parti interne dei peperoni con del sale, pepe macinato ed erba cipollina; disponete su ogni falda un pezzo di caprino delle stesse dimensioni, poi avvolgete il caprino come per formare un involtino, legatelo con un paio di fili di erba cipollina e tagliatelo a metà, pareggiando eventualmente le estremità con un coltello.
									

								

															

																		
																															
											
										
																														
																		Disponete tutti gli involtini così ottenuti su di un piatto da portata, irrorate con un filo di olivo extravergine di oliva e servite.
									

								

							
					    