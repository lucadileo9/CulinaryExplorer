Difficoltà: Media
Gli agnolotti sono il tipico primo piatto della cucina Piemontese e rappresentano una ricetta conosciuta ed apprezzata non solo inItalia, ma anche all’estero per la sua bontà e semplicità.
Le origini degli agnolotti sono da ricercarsi in particolar modo nelle campagne del Piemonte, dove le donne di casa confezionavano a mano questi particolari tortelli servendosi soprattutto degli avanzi di carne dei giorni precedenti.
Naturalmente, in ogni zona la ricetta degli agnolotti è diversa e il ripieno viene preparato in modi differenti: nel Monferrato e nel Torinese il ripieno è costituito solamente da carni di maiale e vitello arrosto con l’aggiunta di cervella, nel basso Canavese si aggiungono anche la verza e la salsiccia, nel Tortonese e nell’Alessandrino infine, il ripieno è costituito da uno stracotto di carne bovina e gli agnolotti saranno poi conditi con il sugo scaturito dalla preparazione dello stracotto.
Molto diffuso nella Langa è anche l’agnolotto al plin”, letteralmente “pizzicotto”, dalla caratteristica forma a barchetta e ripieno di sola carne.
Anticamente gli agnolotti venivano conditi con un sugo a base di carne e verdure mentre al giorno d’oggi si preferisce un condimento più semplice a base di burro e salvia oppure di ragù


						
						

														INGREDIENTI
							
							                            
                                
    								
    									
    										
    										732
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    732
    					
    					    					    					
    					    Carboidrati
    					    g
    					    60.8
    					
    					    					    					
    					      di cui zuccheri
    					    g
    					    3.6
    					
    					    					    					
    					    Proteine
    					    g
    					    57.4
    					
    					    					    					
    					    Grassi
    					    g
    					    28.8
    					
    					    					    					
    					      di cui saturi
    					    g
    					    13.49
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    349
    					
    					    					    					
    					    Sodio
    					    mg
    					    1035
    					
    					    				
    			
                            
													


						
														
							
														Ingredienti per la pasta all'uovo (per circa 40 agnolotti)
							

							
								

																	Farina 00
								
								
								
																	300
									g
																

								

							
								

																	Uova
								
								
								(3 medie)
																	210
									g
																

								

							
														
							
						
														
							
														Per il ripieno
							

							
								

																	Cipolle
								
								
								
																	1
									
																

								

							
								

																	Aglio
								
								
								
																	2
									spicchi
																

								

							
								

																	Brodo di carne
								
								
								
																	1,5
									l
																

								

							
								

																	Vitello
								
								
								polpa
																	200
									g
																

								

							
								

																	Manzo
								
								
								polpa 
																	400
									g
																

								

							
								

																	Lonza di maiale
								
								
								
																	100
									g
																

								

							
								

																	Uova
								
								
								medio
																	1
									
																

								

							
								

																	Verza
								
								
								
																	2
									foglie
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Parmigiano Reggiano DOP
								
								
								da grattugiare
																	60
									g
																

								

							
								

																	Burro
								
								
								
																	40
									g
																

								

							
								

																	Rosmarino
								
								
								
																	6
									rametti
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli agnolotti, iniziate a preparare la pasta all'uovo. Potete consultare il procedimento della Scuola di Cucina: pasta fresca all'uovo. Nella ciotola di una planetaria, versate la farina setacciandola direttamente nella planetaria 1, un pizzico di sale 2 e le uova 2.
									

								

															

																		
																															
											
										
																														
																		Montate la frusta K e fate andare ad una velocità medio-alta per creare un composto omogeneo e morbido 4. Quindi trasferite l'impasto su un ripiano o un tagliere e formate una pallina 4. Rivestitela con pellicola trasparente 5 e riponetela in frigorifero per almeno un'ora. Nel frattempo preparate il brodo di carne; potete seguire il procedimento consultando la scheda: brodo di carne. Poi prendete i tre pezzi di carne di manzo, vitello e lonza per il ripieno 6.
									

								

															

																		
																															
											
										
																														
																		Mondate la cipolla e gli spicchi d'aglio e tritateli finemente 7, quindi versate in un tegame capiente il burro a pezzetti ammorbidito e fatelo sciogliere a fuoco bassissimo 8. Quando il burro si sarà sciolto, aggiungete la cipolla e l'aglio tritati 9.
									

								

															

																		
																															
											
										
																														
																		Aggiungete uno o più mestoli di brodo di carne 10 per favorire la cottura: la cipolla e l'aglio si dovranno sciogliere senza abbrustolirsi. Quindi aggiungete anche i rametti di rosmarino e la carne di manzo 11. Rosolatela da entrambe i lati, quindi aggiungete la carne di vitello 12.
									

								

															

																		
																															
											
										
																														
																		Infine unite anche la lonza 13; salate e pepate e fate rosolare i pezzi di carni da tutti i lati e cuocete aggiungendo di tanto in tanto un mestolo di brodo 14 per insaporire la carne e favorire la cottura. A mano a mano si creerà un fondo di cottura denso e scuro 15.
									

								

															

																		
																															
											
										
																														
																		Coprite la carne e fate cuocere per circa 3 ore, continuando ad aggiungere brodo di tanto in tanto. Una volta cotta la carne 17, dividetela dal fondo di cottura che potete raccogliere in una ciotolina 18: servirà a condire gli agnolotti.
									

								

															

																		
																															
											
										
																														
																		Sfogliate il cavoloverza 19, lavate sotto acqua corrente due foglie e fatele bollire pochissimi minuti in acqua bollente 20; quando saranno ammorbidite, trasferitele con una schiumarola su un vassoio rivestito di carta assorbente 21. per farle scolare.
									

								

															

																		
																															
											
										
																														
																		In un frullatore, versate i pezzi di carne e la verza cotta 22 e frullate tutto fino ad ottenere un trito omogeneo 23. Poi in una ciotola sbattete l'uovo, grattugiate la noce moscata 24
									

								

															

																		
																															
											
										
																														
																		versate anche il Parmigiano grattugiato aiutandovi con un cucchiaino 25 e mescolate con una frusta 26. Quindi aggiungete la carne tritata 27 e mescolate fino ad ottenere un composto morbido e omogeneo.
									

								

															

																		
																															
											
										
																														
																		Riempite con il composto una sac-à-poche 28. Quindi tirate fuori dal frigorifero la pasta all'uovo. Dividete la pallina di impasto in due metà e stendetele con un mattarello quanto basta per poi lavorarla con la sfogliatrice e ottenere una sfoglia piuttosto sottile 29. Infarinate uno stampo per agnolotti (se non lo avete potete stendere la sfoglia di pasta su un tagliere leggermente infarinato e utilizzare il tagliapasta dentato). Quindi adagiate una sfoglia sullo stampo, ritagliando i bordi in eccesso con un tagliapasta . Poi versate una noce di impasto con la sac-à-poche in corrispondenza di ciascuno degli spazi dello stampo 30.
									

								

															

																		
																															
											
										
																														
																		Potete spennellare con un pò di acqua i punti della pasta senza ripieno in modo che l'altra sfoglia di pasta aderisca meglio. Quindi adagiatela 31 e fate una leggera pressione con le mani per farla aderire a quella sotto. Ricavate gli agnolotti con il tagliapasta 32 e fateli bollire per circa 2 minuti nella pentola con il brodo bollente 33.
									

								

															

																		
																															
											
										
																														
																		Quando inizieranno a venire a galla 34, scolateli con una schiumarola 35 e versateli nei piatti, aggiungendo il sughetto di cottura del brasato 36. Servite i vostri agnolotti ben caldi! :)
									

								

							
					    