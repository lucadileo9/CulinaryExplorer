Difficoltà: Facile
Siete alla ricerca di un'idea veloce e stuzzicante per cucinare le scarole? Allora dovete assolutamente provare la ricetta della scarola affogata! Si tratta di un contorno molto semplice arricchito da olive, capperi e peperoncino che servono ad insaporire il fondo di cottura. La scarola è uno degli ingredienti protagonisti della cucina del sud, la ritroviamo di frequente in diverse ricette accompagnata dai fagioli, dalle patate e addirittura come ripieno per la pizza! Ma le scarole affogate fanno parte di quei contorni che invece accompagnano, quasi quotidianamente, i secondi piatti del Mezzogiorno. Una ricetta davvero stuzzicante, dal carattere deciso e che si farà amare facilmente da tutti. Provate per credere!


												
						
						

														INGREDIENTI
							
							                            
                                
    								
    									
    										
    										89
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    89
    					
    					    					    					
    					    Carboidrati
    					    g
    					    3.9
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    1.6
    					
    					    					    					
    					    Grassi
    					    g
    					    7.5
    					
    					    					    					
    					      di cui saturi
    					    g
    					    1.1
    					
    					    					    					
    					    Fibre
    					    g
    					    2.5
    					
    					    					    					    					
    					    Sodio
    					    mg
    					    721
    					
    					    				
    			
                            
													


						
							
							

							
								

																	Scarola (indivia)
								
								
								
																	520
									g
																

								

							
								

																	Olive nere
								
								
								denocciolate
																	50
									g
																

								

							
								

																	Capperi sotto sale
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la scarola affogata cominciate dalla pulizia di quest’ultima. Lavate accuratamente le foglie che avrete staccato dal gambo posto alla base della scarola 1, poi affettate sottilmente il peperoncino 2 e spostatevi ai fornelli. Mettete sul fornello una casseruola e all’interno fate un giro d’olio, aggiungete uno spicchio d’aglio in camicia e poi il peperoncino 3.
									

								

															

																		
																															
											
										
																														
																		Lasciate insaporire per qualche istante mescolando il fondo 4 e tuffate le foglie di scarola 5. Aiutatevi con il mestolo per farle ammorbidire 6.
									

								

															

																		
																															
											
										
																														
																		Chiudete con il coperchio e lasciate cuocere per 10 minuti 7. Trascorso questo tempo le foglie si saranno un po’ ammorbidite, quindi regolate di sale e aggiungete le olive e i capperi dissalati (basterà sciacquarli sotto un getto d’acqua fresca) 9.
									

								

															

																		
																															
											
										
																														
																		Proseguite la cottura per altri 10 minuti 10 finché il tutto non risulterà ben cotto 11. Impiattate la vostra scarola affogata e servitela ben calda 12.
									

								

							
					    