Difficoltà: Facile
Sulla tavola della domenica in famiglia non mancano mai i classici della tradizione culinaria casalinga, ma tra una lasagna e una pasta al forno perché non proporre ogni tanto qualcosa di diverso e altrettanto ricco e appetitoso? Ecco l’idea per voi: conchiglioni al forno con ragù di gamberi e nasello allo zafferano, un primo piatto gustoso, dal sapore di mare e con un tocco cremoso che lo rende irresistibile. Arricchisce questa ghiotta pietanza l'abbondante besciamella, che ricopre la pasta scoprendone poi il ricco contenuto nel piatto ad ogni forchettata!


						
						

														INGREDIENTI
							
							                            
                                
    								
    									
    										
    										741
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    741
    					
    					    					    					
    					    Carboidrati
    					    g
    					    81.6
    					
    					    					    					
    					      di cui zuccheri
    					    g
    					    12
    					
    					    					    					
    					    Proteine
    					    g
    					    34.9
    					
    					    					    					
    					    Grassi
    					    g
    					    28.8
    					
    					    					    					
    					      di cui saturi
    					    g
    					    14.47
    					
    					    					    					
    					    Fibre
    					    g
    					    3.5
    					
    					    					    					
    					    Colesterolo
    					    mg
    					    144
    					
    					    					    					
    					    Sodio
    					    mg
    					    724
    					
    					    				
    			
                            
													


						
														
							
							

							
								

																	Conchiglioni
								
								
								
																	300
									g
																

								

							
								

																	Gamberi
								
								
								interi
																	600
									g
																

								

							
								

																	Filetti di nasello
								
								
								
																	300
									g
																

								

							
								

																	Pomodorini ciliegino
								
								
								
																	200
									g
																

								

							
								

																	Rosmarino
								
								
								
																	10
									g
																

								

							
								

																	Vino bianco
								
								
								
																	100
									g
																

								

							
								

																	Zafferano
								
								
								
																	1
									bustina
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Burro
								
								
								
																	20
									g
																

								

							
								

																	Aglio
								
								
								
																	1
									spicchio
																

								

							
								

																	Acqua
								
								
								
																	½
									bicchiere
																

								

							
								

																	Noce moscata
								
								
								
																	
									q.b.
																

								

							
								

																	Parmigiano Reggiano DOP
								
								
								
																	
									q.b.
																

								

							
														
							
						
														
							
														per la besciamella
							

							
								

																	Latte intero
								
								
								
																	500
									g
																

								

							
								

																	Burro
								
								
								
																	50
									g
																

								

							
								

																	Farina 00
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i conchiglioni al forno con ragù di gamberi e nasello allo zafferano per prima cosa preparate la besciamella: in una tegame ponete il burro morbido e la farina 1. Accendete la fiamma bassa e mescolate velocemente con un mestolo di legno 2. Con il calore della fiamma il burro si scioglierà e creerà con la farina una sorta di cremina dorata. Versate il latte 3
									

								

															

																		
																															
											
										
																														
																		e mescolate con una frusta 4. Insaporite con un pizzico di sale 5 e di noce moscata 6
									

								

															

																		
																															
											
										
																														
																		e mescolate fino a quando la besciamella non si addenserà 7. Sgusciate i gamberi eliminando la testa, le zampette 8 e poi la corazza 9.
									

								

															

																		
																															
											
										
																														
																		Con un coltellino fate un'incisione sul dorso del gambero ed elimina, tirandolo con le mani, l'intestino 10. Una volta puliti otterrete circa 280 g di gamberi. Sciacquateli sotto l'acqua corrente, poi mettete i gamberi su un tagliere e tagliateli a pezzetti 11. Sfilettate il nasello eliminando la pelle. Fatelo partendo dall'estremità della coda. Fate un'incisione con un coltello affilato separando la pelle dalla carne . Con la mano tirate il lembo di pelle 12 e continua finché non sarà tutta eliminata.
									

								

															

																		
																															
											
										
																														
																		Tagliate anche il nasello a pezzetti 13. Ora lavate i pomodorini e tagliateli in 4 parti 14. Staccate gli aghi dal rosmarino e tritali finemente 15.Intanto ponete sul fuoco una pentola colma di acqua salata che servirà per la cottura della pasta.
									

								

															

																		
																															
											
										
																														
																		In una padella scaldate un filo d'olio extravergine d'oliva e fate rosolare uno spicchio d'aglio tagliato in due 16. Versate i gamberi 17 e poi il nasello 18.
									

								

															

																		
																															
											
										
																														
																		Fate rosolare giusto un paio di secondi e aggiungete un pizzico di sale, uno di pepe e uno di noce moscata e mescolate. Sfumate con il vino bianco 19 e lasciate che evapori. Aggiungete anche lo zafferano sciolto in 3-4 cucchiai di acqua calda 20 e mescolate, poi aggiungete il burro 21
									

								

															

																		
																															
											
										
																														
																		e il rosmarino tritato 22. Ora versate nella padella i pomodorini 23 e mezzo bicchiere d'acqua 24, mescolate e fate cuocere per 1-2 minuti. 
									

								

															

																		
																															
											
										
																														
																		Spegnete il fuoco e fate raffreddare il ragù di gamberi e nasello 25. Ora cuocete la pasta molto al dente regolandovi in base al tempo di cottura riportato sulla confezione 26. In una teglia di 24 x 24 cm, versate sul fondo un mestolo di besciamella 27.
									

								

															

																		
																															
											
										
																														
																		Farcite ad uno ad uno i conchiglioni con il ragù di gamberi e nasello 28 e adagiateli sulla teglia 29, poi coprite con la besciamella 30.
									

								

															

																		
																															
											
										
																														
																		Spolverizzate con il formaggio grattugiato 31, condite con un filo d'olio extra vergine d'oliva 32 e cuocete in forno statico a 190°C per 25 minuti, poi fai cuocere altri 10 minuti in modalità grill. A cottura ultimata, sfornate i conchiglioni e lasciateli intiepidire qualche istante prima di servirli 33.
									

								

							
					    