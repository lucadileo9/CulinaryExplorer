Difficoltà: Molto facile
I piatti della tradizione contadina, quelli poveri per intenderci, hanno l'incredibile capacità di accomunare tutti. Forse dipende dal fatto che la nostra mente ci riporta ad una sana e compiacente nostalgia, quello che è certo però è che sono piatti che ci scaldano il cuore. È un po' quello che è successo a noi quando abbiamo provato la crema di lenticchie. Un piatto semplice fatto di pochissimi ingredienti tra cui uno particolarmente genuino, le lenticchie di Castelluccio. È proprio in questa località, una frazione di Norcia, che si produce la "lénta", cioè la famosa lenticchia di Castelluccio, e non solo. Infatti sono davvero numerose e apprezzate in tutto il mondo le tantissime produzioni della città di Norcia. Ma visto che non volevamo farci mancare nulla, abbiamo impreziosito ulteriormente la crema di lenticchie con un soffio di polvere dorata, la curcuma. Le sue molteplici proprietà ayurvediche ed il suo sapore vagamente acre e persistente si sposano perfettamente in questa deliziosa crema, rendendo ancora più ricca e saporita questa ricetta. Per accompagnare la crema di lenticchie abbiamo pensato a delle fette di pane bruschettate, per non allontanarci troppo dall'autentica tradizione contadina.

Scoprite anche: 


						
						

														INGREDIENTI
							
							                            
                                
    								
    									
    										
    										505
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    505
    					
    					    					    					
    					    Carboidrati
    					    g
    					    80.2
    					
    					    					    					
    					      di cui zuccheri
    					    g
    					    5.2
    					
    					    					    					
    					    Proteine
    					    g
    					    22.6
    					
    					    					    					
    					    Grassi
    					    g
    					    10.4
    					
    					    					    					
    					      di cui saturi
    					    g
    					    1.53
    					
    					    					    					
    					    Fibre
    					    g
    					    12.7
    					
    					    					    					    					
    					    Sodio
    					    mg
    					    993
    					
    					    				
    			
                            
													


						
														
							
							

							
								

																	Lenticchie secche
								
								
								di Castelluccio di Norcia
																	250
									
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Scalogno
								
								
								
																	1
									
																

								

							
								

																	Curcuma in polvere
								
								
								
																	1
									cucchiaino
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Acqua
								
								
								
																	1,5
									l
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per accompagnare
							

							
								

																	Pane
								
								
								
																	8
									fette
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Origano
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crema di lenticchie, per prima cosa sciaquate bene le lenticchie sotto l'acqua corrente. Poi mondate gli odori, quindi sedano, carota e scalogno, e tritateli al coltello grossolanamente 1. Fate un giro d’olio in un tegame e unite il trito lasciando insaporire a fuoco medio per 4-5 minuti, mescolando di tanto in tanto 2. Poi aggiungete la curcuma in polvere 3,
									

								

															

																		
																															
											
										
																														
																		le lenticchie 4 e mescolate per 1 minuto così da insaporire il tutto 5; infine coprite con l’acqua fredda 6.
									

								

															

																		
																															
											
										
																														
																		Chiudete col coperchio e lasciate cuocere il tutto per circa un’ora 7. Trascorso il tempo regolate di sale e pepe, frullate con un mixer ad immersione 8 e lasciate cuocere ancora a fuoco medio per altri 40 minuti, così da far addensare il tutto 9.
									

								

															

																		
																															
											
										
																														
																		Intanto occupatevi del pane, tagliatelo a fette 10 e disponetele su una leccarda foderata con carta forno. Aggiustate di sale e pepe, versate un filo d’olio 11 e poi cospargete con dell’origano 12.
									

								

															

																		
																															
											
										
																														
																		Lasciate cuocere in forno preriscaldato, in modalità grill, a 240° per 3-4 minuti facendo attenzione che non brucino (se non avete il grill potete provare a far dorare il pane sul ripiano più alto del forno facendo opportunamente attenzione a non bruciarlo!) 13. Non appena il tutto sarà pronto non vi resterà che impiattare e guarnire la vostra crema di lenticchie coi crostini di pane e ancora un goccio di olio!
									

								

							
					    