Difficoltà: Molto facile
Che estate sarebbe senza un bel ghiacciolo, in grado di rinfrescarci anche sotto il solleone? Se state cercando un ghiacciolo con i "superpoteri" per combattere anche il caldo più cocente, i ghiaccioli mango e lime sono ciò che fa per voi: grazie alla loro texture cremosa, data dalla polpa di mango e dal latte di mandorla, sperimenterete una consistenza e un gusto del tutto speciali, arricchiti dalle note fresche e pungenti del lime. Si preparano con pochissimi ingredienti e sono perfetti sia come spuntino o merenda per i più piccoli, sia come dessert leggero al termine di una cena tra amici. Cosa aspettate a sconfiggere la canicola estiva? Armatevi di stampo adatto e... refrigeratevi con i ghiacchioli mango e lime!E per una soluzione golosa che unisca gusto e benessere, provate il gelato golden milk!


												
						
						

														INGREDIENTI
							
							                            
                                
    								
    									
    										
    										64
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    64
    					
    					    					    					
    					    Carboidrati
    					    g
    					    14.2
    					
    					    					    					
    					      di cui zuccheri
    					    g
    					    13.9
    					
    					    					    					
    					    Proteine
    					    g
    					    0.5
    					
    					    					    					
    					    Grassi
    					    g
    					    0.5
    					
    					    					    					
    					      di cui saturi
    					    g
    					    0.06
    					
    					    					    					
    					    Fibre
    					    g
    					    1.6
    					
    					    					    					    					
    					    Sodio
    					    mg
    					    2
    					
    					    				
    			
                            
													


						
							
														Ingredienti per 10 ghiaccioli
							

							
								

																	Mango
								
								
								circa
																	500
									g
																

								

							
								

																	Zucchero
								
								
								
																	60
									g
																

								

							
								

																	Succo di lime
								
								
								(circa 2)
																	40
									g
																

								

							
								

																	Latte di mandorle
								
								
								
																	280
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i ghiaccioli mango e lime iniziate dal mango: pelatelo con pelapatate 1 e poi ricavatene la polpa tagliando intorno al torsolo 2; dovrete ottenere 400 g di polpa che vi servirà per la ricetta. Mettete la polpa di mango nel mixer e aggiungete lo zucchero 3.
									

								

															

																		
																															
											
										
																														
																		Tagliate i lime a meta 4 e spremeteli con uno spremiagrumi 5. Versatene il succo privo di semi nel mixer, insieme al mango e allo zucchero 6.
									

								

															

																		
																															
											
										
																														
																		Frullate bene e, una volta che il mango sarò ridotto in purea, aggiungete il latte di mandorla 7. Frullate di nuovo per amalgamare bene tutti gli ingredienti e poi versate il composto negli stampi per ghiaccioli da 70 ml l'uno 8. Distribuite il composto in ciascuno stampo, avendo cura di lasciare 1-2 millimetri dal bordo interno dello stampino 9.
									

								

															

																		
																															
											
										
																														
																		Ora posizionate il coperchio sullo stampo e infilate un bastoncino di legno per ghiaccioli nell'apposito foro 10, in modo che ogni ghiacciolo abbia il suo bastoncino 11. Mettete lo stampo in freezer per almeno 3 ore. Quando i ghiaccioli si saranno completamente ghiacciati togliete la copertura 12: i bastoncini dovranno restate ben saldi nel ghiacciolo.
									

								

															

																		
																															
											
										
																														
																		Potete mettere per qualche istante lo stampo sotto l'acqua corrente, facendo attenzione a non bagnare i ghiaccioli 13: questo vi aiuterà a sformare i ghiaccioli con più facilità. Estraete delicatamente i ghiaccioli da ciascino stampino, facendo attenzione a non romperli 14 e serviteli immediatamente 15. I vostri ghiaccioli mango e lime sono pronti per essere gustati!
									

								

							
					    