Difficoltà: Media
La bagna caoda o bagna cauda è una preparazione tipica del Piemonte preparata con acciughe, olio e aglio ed utilizzata come intingolo per le verdure fresche della stagione autunnale. Essendo una pietanza sostanziosa, solitamente, viene considerato un piatto unico ma talvolta può anche essere servito come antipasto per una cena tra amici... Infatti, anticamente, era proprio durante i ritrovi e le cene tra amici che si preparava questo piatto che col tempo è diventato il simbolo dell'amicizia e dell'allegria. Le origini della bagna caoda sono in realtà per metà avvolte nel mistero poiché non si sa precisamente quando, dove e chi abbia inventato questo piatto, che infatti non ha neppure una città di residenza, ma si sa invece che i vignaioli del tardo Medioevo adottarono questa ricetta per festeggiare un evento importantissimo come poteva essere la spillatura del vino nuovo. Per moltissimo tempo, la bagna caoda, è rimasta solo il piatto dei poveri e dei contadini in quanto gli aristocratici la aborrivano per l'abbondanza di aglio. Col passare del tempo, questo piatto è stato invece rivalutato e, al giorno d'oggi, sono molte le trattorie e i ristoranti, sopratutto in Piemonte, che propongono nel loro menù la bagna caoda. Per quanto riguarda l'origine del nome, sappiamo che bagna caoda deriva dai due termini, "bagna" che in Piemontese significa salsa o sugo, e "caoda" che sta invece per calda: quindi salsa calda.
Ed è proprio per questo motivo che la bagna caoda viene servita nei "fujot", particolari recipienti in terracotta o rame con sotto una fiammella che tiene caldo l'intingolo. Vi presentiamo qui la ricetta classica depositata presso l’Accademia Italiana della Cucina e una versione preparata con il latte altrettanto gustosa. Accompagnate la bagna caoda con le verdure autunnali tipiche della regione tra le quali spicca il famoso cardo gobbo di Nizza Monferrato, da consumare crudo.


						
						

														INGREDIENTI
							
							                            
                                
    								
    									
    										
    										916
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    916
    					
    					    					    					
    					    Carboidrati
    					    g
    					    6.2
    					
    					    					    					
    					      di cui zuccheri
    					    g
    					    6.2
    					
    					    					    					
    					    Proteine
    					    g
    					    6.5
    					
    					    					    					
    					    Grassi
    					    g
    					    94.9
    					
    					    					    					
    					      di cui saturi
    					    g
    					    13.84
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    28
    					
    					    					    					
    					    Sodio
    					    mg
    					    848
    					
    					    				
    			
                            
													


						
														
							
														Ingredienti per la Bagna Caoda 
							

							
								

																	Aglio
								
								
								(circa 6 teste)
																	570
									g
																

								

							
								

																	Olio extravergine d'oliva
								
								
								
																	600
									g
																

								

							
								

																	Acciughe sotto sale
								
								
								rosse di Spagna
																	300
									g
																

								

							
								

																	Vino rosso
								
								
								
																	125
									g
																

								

							
														
							
						
														
							
														ingredienti per la Bagna Caoda al latte
							

							
								

																	Aglio
								
								
								(6 teste)
																	570
									g
																

								

							
								

																	Olio extravergine d'oliva
								
								
								
																	150
									g
																

								

							
								

																	Latte intero
								
								
								
																	350
									g
																

								

							
								

																	Acciughe sotto sale
								
								
								rosse di Spagna
																	300
									g
																

								

							
														
							
						
														
							
														per accompagnare
							

							
								

																	Peperoni
								
								
								
																	
									q.b.
																

								

							
								

																	Barbabietole
								
								
								
																	
									q.b.
																

								

							
								

																	Cipolle
								
								
								
																	
									q.b.
																

								

							
								

																	Cipollotto fresco
								
								
								
																	
									q.b.
																

								

							
								

																	Barbera
								
								
								
																	
									q.b.
																

								

							
								

																	Patate
								
								
								
																	
									q.b.
																

								

							
								

																	Cardi
								
								
								gobbo di Nizza
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la bagna caoda al latte iniziate sbucciando le teste d’aglio 1 tenendo da parte gli spicchi interi, poi con un coltellino incidete a metà gli spicchi e privateli del germoglio 2 e tagliateli a fettine 3.
									

								

															

																		
																															
											
										
																														
																		Tenete da parte l’aglio e occupatevi della dissalatura delle acciughe sotto sale: ponete le acciughe in una ciotola e copritele con l'acqua fredda 4,  lasciatele in ammollo per 2-3 ore, cambiando spesso l’acqua per eliminare il sale. Effettuate questa operazione molto delicatamente per evitare che si le acciughe si sfaldino. Quando le acciughe si saranno addolcite, scolatele 5 apritele a metà 6
									

								

															

																		
																															
											
										
																														
																		ed estraete le interiora con la lisca centrale 7 e sciacquatele sotto l’acqua corrente 8. Quindi rivestite un piccolo vassoio o una teglia con della carta assorbente e disponeteci i filetti aperti. Ponete gli spicchi di aglio in pentolino e versate il latte fresco 9, portate a bollore,
									

								

															

																		
																															
											
										
																														
																		poi lasciate sobbollire a fuoco molto basso per 15/20 minuti fino a far ammorbidire l’aglio 10. Ponete a scaldare in un tegame mezzo bicchiere di olio e poi unite le acciughe 11 , proseguite la cottura a fuoco basso avendo cura di non friggere l'olio, mescolate con un cucchiaio di legno per far sciogliere le acciughe 12.
									

								

															

																		
																															
											
										
																														
																		Quando le acciughe saranno ridotte ad una crema versate nel tegame l’aglio cotto nel latte 13. Mescolate per amalgamare gli ingredienti 14 e unite il restante olio 15,  cuocete a fuoco basso per 20-30 minuti, l’olio non deve mai friggere e la salsa deve avere una consistenza cremosa. A cottura ultimata servite la bagna caoda al latte nel caratteristico "fujot" e accompagnatela con le verdure come da tradizione.
									

								

							
					    