Difficoltà: Molto facile
Per la ricetta di oggi abbiamo deciso di ispirarci a 4 ingredienti tipici della bellissima Isola del Sole: pesce spada, pomodorini, olive e pinoli. Proprio grazie a questi abbiamo preparato un irresistibile pesce spada alla siciliana. Un secondo piatto tipico della bella isola del Mediterraneo, più precisamente della città di Messina dov’è anche conosciuto come pesce spada alla messinese. Il sughetto, in dialetto “ghiotta” o “agghiotta” è perfetto per accompagnare le gustose carni del “piscispata” (pesce spada), ma si presta benissimo anche per impreziosire svariati tipi di pesci e carni bianche come pollo o coniglio. Siamo sicuri che a questo punto vi è venuta una grande curiosità, perciò eccovi la nostra versione del buonissimo pesce spada alla siciliana!


												
						
						

														INGREDIENTI
							
							                            
                                
    								
    									
    										
    										381
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    381
    					
    					    					    					
    					    Carboidrati
    					    g
    					    6.4
    					
    					    					    					
    					      di cui zuccheri
    					    g
    					    6.4
    					
    					    					    					
    					    Proteine
    					    g
    					    27.2
    					
    					    					    					
    					    Grassi
    					    g
    					    27.4
    					
    					    					    					
    					      di cui saturi
    					    g
    					    4.72
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    98
    					
    					    					    					
    					    Sodio
    					    mg
    					    734
    					
    					    				
    			
                            
													


						
							
							

							
								

																	Pesce spada
								
								
								a fette
																	300
									g
																

								

							
								

																	Pomodorini
								
								
								
																	300
									g
																

								

							
								

																	Olive verdi
								
								
								denocciolate
																	50
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Pinoli
								
								
								
																	10
									g
																

								

							
								

																	Origano
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pesce spada alla siciliana cominciate dai pomodorini. Staccateli dal rametto, sciacquateli e asciugateli, dopodiché tagliateli a metà 1. In una padella capiente versate l’olio e fate insaporire uno spicchio d’aglio intero già sbucciato 2. Dopo un paio di minuti potrete versare i pomodorini tagliati 3.
									

								

															

																		
																															
											
										
																														
																		Spolverizzate con un pizzico di sale e un po’ di origano e fate cuocere per una decina minuti 4. Nel frattempo potete occuparvi delle olive denocciolate, tagliatele a rondelle di pochi millimetri 5. Quando avrete finito aggiungete al sughetto 6.
									

								

															

																		
																															
											
										
																														
																		Eliminate lo spicchio d’aglio 7 e poi aggiungete anche il pesce spada 8 lasciandolo cuocere per un paio di minuti su un lato 9.
									

								

															

																		
																															
											
										
																														
																		Rigirate dall’altro 10, coprite con il coperchio e cuocete per altri 2-3 minuti 11; a fine cottura spolverizzate il tutto con un pizzico di pepe nero 12.
									

								

															

																		
																															
											
										
																														
																		Nel frattempo che il pesce spada cuoce, potete versare i pinoli in padella e tostarli per qualche istante a fiamma viva facendo attenzione che non brucino, quindi mescolate spesso 13. Quando il pesce spada sarà cotto sistematelo in un piatto da portata e unite i pinoli 14. Il vostro pesce spada alla siciliana è pronto, servitelo ancora fumante e... buon appetito 15!
									

								

							
					    