Difficoltà: Molto facile
Avete già apprezzato la nostra ricetta dei tacos con carne e vorreste riproporla quanto prima per una cena infrasettimanale fra amici, ma purtroppo gli orari di lavoro non vi permettono di dedicare molto tempo alla cottura della carne? Abbiamo la soluzione giusta per voi: tacos veloci! In questa versione last-minute, la carne di manzo viene sostituita dalla salsiccia di maiale, con l’aggiunta di spezie e peperoncino dolce, per un risultato altrettanto succulento ma decisamente più rapido. Per aggiungere freschezza al ripieno vi proponiamo una variante nostrana della classica salsa di pomodori messicana, con l’immancabile nota asprigna del succo di lime… e per sgrassare ulteriormente il mix di carne di maiale, non c’è niente di meglio di una semplice salsina a base di yogurt, da realizzare in quattro e quattr’otto! Avete tutto a portata di mano? Allora fate partire il cronometro: nel giro di mezz’ora i vostri tacos veloci saranno già in tavola, pronti per essere divorati senza ritegno!


						
						

														INGREDIENTI
							
							                            
                                
    								
    									
    										
    										543
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    543
    					
    					    					    					
    					    Carboidrati
    					    g
    					    43.1
    					
    					    					    					
    					      di cui zuccheri
    					    g
    					    3.2
    					
    					    					    					
    					    Proteine
    					    g
    					    14.6
    					
    					    					    					
    					    Grassi
    					    g
    					    34.4
    					
    					    					    					
    					      di cui saturi
    					    g
    					    11.58
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    39
    					
    					    					    					
    					    Sodio
    					    mg
    					    1138
    					
    					    				
    			
                            
													


						
														
							
														Ingredienti per 8 tacos
							

							
								

																	Tacos
								
								
								
																	8
									
																

								

							
								

																	Salsiccia
								
								
								
																	500
									g
																

								

							
								

																	Peperoncino dolce
								
								
								lungo
																	10
									g
																

								

							
								

																	Paprika affumicata
								
								
								
																	1
									cucchiaio
																

								

							
								

																	Concentrato di pomodoro
								
								
								
																	1
									cucchiaio
																

								

							
								

																	Vino rosso
								
								
								
																	25
									ml
																

								

							
								

																	Olio extravergine d'oliva
								
								
								
																	10
									g
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per l'insalata di pomodorini
							

							
								

																	Pomodorini datterini
								
								
								
																	150
									g
																

								

							
								

																	Cipollotto fresco
								
								
								
																	40
									g
																

								

							
								

																	Prezzemolo
								
								
								
																	1
									mazzetto
																

								

							
								

																	Succo di lime
								
								
								
																	½
									
																

								

							
								

																	Olio extravergine d'oliva
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per la salsa allo yogurt
							

							
								

																	Panna acida
								
								
								
																	100
									g
																

								

							
								

																	Yogurt greco
								
								
								
																	50
									g
																

								

							
								

																	Scorza di lime
								
								
								
																	½
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i tacos veloci, per prima cosa rimuovete il budello dalla salsiccia 1, poi sgranatela con il dorso di un coltello 2. Lavate il peperoncino, tagliatelo a metà per il lungo per eliminare tutti i semini interni, dopodiché tagliatelo a striscioline 3.
									

								

															

																		
																															
											
										
																														
																		Ora scaldate l’olio in una padella antiaderente, aggiungete la salsiccia sgranata 4 e la paprika affumicata 5 e rosolate brevemente a fuoco medio-alto, poi unite il peperoncino 6
									

								

															

																		
																															
											
										
																														
																		e sfumate con il vino rosso 7. Quando il vino sarà completamente evaporato, aggiungete il concentrato di pomodoro 8 e una macinata di pepe e continuate a cuocere a fuoco medio per un totale di 15 minuti, mescolando spesso 9.
									

								

															

																		
																															
											
										
																														
																		Mentre la carne sta cuocendo potete preparare l’insalatina con cui farcirete i vostri tacos: lavate i pomodorini e tagliateli a cubetti 10, poi pulite il cipollotto eliminando la radice e lo strato più esterno, dividetelo a metà per il lungo e tagliatelo a falde sottili 11. Infine lavate e tritate il prezzemolo grossolanamente 12.
									

								

															

																		
																															
											
										
																														
																		In una ciotola unite i pomodorini, il cipollotto 13 e il prezzemolo 14, poi condite con l’olio extravergine d’oliva 15,
									

								

															

																		
																															
											
										
																														
																		un pizzico di sale 16 e il succo di mezzo lime 17. Mescolate 18 e tenete momentaneamente da parte.
									

								

															

																		
																															
											
										
																														
																		Per quanto riguarda la salsa, unite in un’altra ciotola lo yogurt greco e la panna acida 19, aggiungete la scorza grattugiata di mezzo lime 20 e mescolate accuratamente 21.
									

								

															

																		
																															
											
										
																														
																		A questo punto la carne sarà cotta, quindi prendete i tacos già pronti e iniziate a farcirli: iniziate con una cucchiaiata abbondante di salsiccia 22, proseguite con l’insalata di pomodorini e cipollotti 23 e completate con qualche goccia di salsa allo yogurt: i vostri tacos veloci sono pronti per essere gustati 24!
									

								

							
					    