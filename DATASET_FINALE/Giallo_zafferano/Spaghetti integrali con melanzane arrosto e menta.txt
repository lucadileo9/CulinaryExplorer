Difficoltà: Facile
Se amate i sapori mediterranei, ecco una ricetta destinata a entrare nella vostra lista dei preferiti: gli spaghetti integrali con melanzane arrosto e menta, un primo piatto vegetariano che vi conquisterà con il suo profumo delicato! Le melanzane arrostite si trasformano in un condimento cremoso e avvolgente, perfetto per abbracciare questo formato di pasta lunga. Il tocco fresco della ricotta e la nota croccante dei pinoli completano la pietanza coniugando gusto e leggerezza, mentre il profumo della menta attirerà tutti intorno alla tavola... non ci resta che augurarvi buon appetito con gli spaghetti integrali con melanzane arrosto e menta!


												
						
						

														INGREDIENTI
							
							                            
                                
    								
    									
    										
    										449
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    449
    					
    					    					    					
    					    Carboidrati
    					    g
    					    57.5
    					
    					    					    					
    					      di cui zuccheri
    					    g
    					    7.4
    					
    					    					    					
    					    Proteine
    					    g
    					    14.6
    					
    					    					    					
    					    Grassi
    					    g
    					    17.9
    					
    					    					    					
    					      di cui saturi
    					    g
    					    3.19
    					
    					    					    					
    					    Fibre
    					    g
    					    13.2
    					
    					    					    					
    					    Colesterolo
    					    mg
    					    4
    					
    					    					    					
    					    Sodio
    					    mg
    					    540
    					
    					    				
    			
                            
													


						
							
							

							
								

																	Spaghetti Integrali
								
								
								
																	320
									g
																

								

							
								

																	Melanzane
								
								
								
																	600
									g
																

								

							
								

																	Ricotta vaccina
								
								
								
																	30
									g
																

								

							
								

																	Pinoli
								
								
								
																	20
									g
																

								

							
								

																	Menta
								
								
								
																	8
									foglie
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti integrali con melanzane arrosto e menta, per prima cosa tagliate le melanzane a metà per il lungo e incidete la polpa con un coltello così da formare un disegno a scacchiera, senza arrivare fino alla buccia 1. Adagiate le melanzane su una leccarda foderata con carta forno con la parte tagliata rivolta verso l’alto 2 e cuocete in forno ventilato preriscaldato a 210° per 40 minuti 3.
									

								

															

																		
																															
											
										
																														
																		Trasferite le melanzane cotte in una ciotola, coprite con pellicola trasparente 4 e lasciate riposare per 5 minuti: il vapore renderà più facile staccare la polpa dalla buccia. Nel frattempo mettete a bollire una pentola con l’acqua che servirà per cuocere la pasta e versate i pinoli in una padella antiaderente ben calda 5: tostateli per circa 5 minuti mescolando frequentemente 6, poi teneteli da parte.
									

								

															

																		
																															
											
										
																														
																		Prelevate la polpa delle melanzane con l’aiuto di un cucchiaio e versatela in un mixer 7, poi aggiungete circa metà dei pinoli tostati 8 e 6 foglie di menta 9.
									

								

															

																		
																															
											
										
																														
																		Unite anche l’olio 10, il sale 11 e il pepe e frullate fino a ottenere una consistenza omogenea 12.
									

								

															

																		
																															
											
										
																														
																		A questo punto l’acqua sarà arrivata a bollore, quindi cuocete gli spaghetti per il tempo indicato sulla confezione 13. Versate la crema di melanzane in una padella, diluite con un mestolo di acqua di cottura della pasta 14 e riscaldate dolcemente. Quando la pasta sarà al dente, scolatela direttamente nella padella e mescolate a fiamma media per amalgamare il tutto 15.
									

								

															

																		
																															
											
										
																														
																		Dopo aver impiattato, rifinite ciascun piatto con dei fiocchi di ricotta 16, i pinoli rimasti 17 e qualche fogliolina di menta: i vostri spaghetti integrali con melanzane arrosto e menta sono pronti per essere serviti 18!
									

								

							
					    