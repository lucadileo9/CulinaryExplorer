Difficoltà: Facile
Gli spaghetti alle acciughe sono uno dei primi piatti più semplici e allo stesso tempo più versatili che esistano! Ottimi col pangrattato o la mollica croccante per un gustoso salvacena oppure con i pomodorini freschi per un pranzo estivo, possono trasformarsi anche in una pietanza raffinata come nella versione degli spaghetti all’arancia con acciughe. In questa ricetta invece abbiamo utilizzato un trito aromatico a base di pinoli, aglio, prezzemolo e peperoncino che, insieme al concentrato di pomodoro, darà una marcia di sapore e colore in più! Facili e veloci da preparare, anche in questo caso gli spaghetti alle acciughe si confermano all’altezza di tutte le occasioni, provatele anche nella versione cremosa con la ricetta della pasta con crema di acciughe!


												
						
						

														INGREDIENTI
							
							                            
                                
    								
    									
    										
    										487
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    487
    					
    					    					    					
    					    Carboidrati
    					    g
    					    84.3
    					
    					    					    					
    					      di cui zuccheri
    					    g
    					    4.3
    					
    					    					    					
    					    Proteine
    					    g
    					    15.4
    					
    					    					    					
    					    Grassi
    					    g
    					    9.8
    					
    					    					    					
    					      di cui saturi
    					    g
    					    1.53
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    9
    					
    					    					    					
    					    Sodio
    					    mg
    					    338
    					
    					    				
    			
                            
													


						
							
							

							
								

																	Spaghetti
								
								
								
																	400
									g
																

								

							
								

																	Acciughe sott'olio
								
								
								(peso sgocciolato)
																	30
									g
																

								

							
								

																	Concentrato di pomodoro
								
								
								
																	35
									g
																

								

							
								

																	Pinoli
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Prezzemolo
								
								
								
																	1
									ciuffo
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli spaghetti alle acciughe per prima cosa mettete sul fuoco una pentola con acqua abbondante da salare a bollore, poi disponete su un tagliere il prezzemolo, il peperoncino, lo spicchio di aglio, 20 g di pinoli e 20 g di acciughe 1. Tritateli finemente 2 per ottenere un mix omogeneo 3.
									

								

															

																		
																																											
											
										
																						
											
										
																						
											
										
																																										
																		Scaldate l’olio in una padella capiente 4, aggiungete le acciughe rimanenti 5 e fatele sciogliere a fuoco moderato 6.
									

								

															

																		
																																											
											
										
																						
											
										
																						
											
										
																																										
																		Quando le acciughe si saranno sciolte, versate il concentrato di pomodoro insieme a poca acqua calda 7. Poco dopo aggiungete il trito aromatico 8 e cuocete per 5 minuti in modo che i sapori si possano amalgamare. Nel frattempo l’acqua sarà arrivata a bollore, quindi cuocete gli spaghetti al dente 9.
									

								

															

																		
																																											
											
										
																						
											
										
																						
											
										
																																										
																		Scolate gli spaghetti e trasferiteli nella padella con il condimento 10. Fate saltare il tutto per un minuto aggiungendo se necessario un po’ dell’acqua di cottura della pasta. Guarnite il piatto con i pinoli rimanenti 11 e servite subito i vostri spaghetti alle acciughe 12!
									

								

							
					    