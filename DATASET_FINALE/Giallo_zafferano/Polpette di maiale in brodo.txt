Difficoltà: Facile
Cosa c’è di meglio di un buon brodo caldo per riscaldarsi durante le serate più fredde? Se poi ci tuffiamo delle gustose polpettine di carne il risultato non potrà che essere ancora più irresistibile… proprio come le polpette di maiale in brodo che vi proponiamo oggi! Un piatto unico nutriente e genuino, ideale da condividere in famiglia per la soddisfazione di grandi e piccoli. Realizzate da voi il brodo vegetale e aggiungete un tocco di zenzero fresco, sarà perfetto per sgrassare la carne di maiale… e se amate particolarmente i sapori speziati, non perdetevi la nostra ricetta della zuppa con polpette di maiale al profumo di lemongrass!


						
						

														INGREDIENTI
							
													


						
														
							
														Ingredienti per circa 30 polpette
							

							
								

																	Maiale
								
								
								macinato
																	400
									g
																

								

							
								

																	Pane raffermo
								
								
								
																	100
									g
																

								

							
								

																	Latte intero
								
								
								a temperatura ambiente
																	100
									g
																

								

							
								

																	Grana Padano DOP
								
								
								da grattugiare
																	20
									g
																

								

							
								

																	Timo
								
								
								da tritare
																	
									q.b.
																

								

							
								

																	Rosmarino
								
								
								da tritare
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il brodo
							

							
								

																	Sedano
								
								
								
																	2
									coste
																

								

							
								

																	Cipollotto fresco
								
								
								
																	2
									
																

								

							
								

																	Carote
								
								
								
																	1
									
																

								

							
								

																	Zenzero fresco
								
								
								
																	30
									g
																

								

							
								

																	Acqua
								
								
								
																	700
									g
																

								

							
								

																	Sale grosso
								
								
								
																	
									q.b.
																

								

							
								

																	Pepe nero in grani
								
								
								
																	8
									
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per guarnire
							

							
								

																	Prezzemolo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le polpette di maiale in brodo, per prima cosa preparate il brodo: mondate le verdure, poi affettate i cipollotti a rondelle sottili 1 e riducete sia le carote che il sedano a tocchetti di mezzo centimetro 2 3.
									

								

															

																		
																															
											
										
																														
																		Sbucciate e tagliate lo zenzero a fette 4. Scaldate un filo d’olio in una pentola 5, poi aggiungete le verdure con lo zenzero 6 e lasciate rosolare per un paio di minuti.
									

								

															

																		
																															
											
										
																														
																		Versate l’acqua 7, salate 8 e unite i grani di pepe nero 9, poi cuocete a fuoco dolce per circa 30 minuti.
									

								

															

																		
																															
											
										
																														
																		Nel frattempo ammollate il pane nel latte a temperatura ambiente 10 e dedicatevi alle polpette: versate in un mixer il macinato di maiale 11, poi aggiungete il pane ammollato 12.
									

								

															

																		
																															
											
										
																														
																		Unite anche il trito di erbe aromatiche 13 e frullate per qualche secondo, poi aggiungete il Grana Padano DOP grattugiato 14 e azionate nuovamente il mixer per ottenere un composto morbido ma compatto 15.
									

								

															

																		
																															
											
										
																														
																		Con le mani formate delle palline del diametro di circa 3 cm 16: con queste dosi ne otterrete circa 30. Scaldate un filo d’olio in una padella e adagiate le polpette all’interno 17. Cuocete con il coperchio a fiamma medio-bassa per 10 minuti, poi rimuovete il coperchio 18 e proseguite la cottura per altri 5 minuti al massimo, scuotendo la padella finché non saranno dorate. Salate e pepate a piacere.
									

								

															

																		
																															
											
										
																														
																		A questo punto il brodo sarà pronto quindi filtratelo all’interno di una ciotola 19. Quando anche le polpette saranno cotte 20, componete i piatti con il brodo caldo e le polpette e guarnite con il prezzemolo tritato 21!
									

								

							
					    