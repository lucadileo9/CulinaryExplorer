Difficoltà: Facile
I più moderni lo definiscono un superfood, ma la preparazione del kimchi è conosciuta da molti secoli ed è ritenuta parte integrante della cultura e dell’identità coreana, tanto da essere stata inserita dall’Unesco nella lista dei Patrimoni intangibili dell’Umanità, al pari della nostra amata pizza! Si tratta di un piatto tradizionale a base di verdure fermentate, particolarmente apprezzato per le sue qualità benefiche. Esistono tantissime versioni del kimchi realizzate con diversi tipi di verdure e noi abbiamo scelto quella più popolare col cavolo cinese, un ortaggio protagonista di altre sfiziose ricette asiatiche come i baozi e i ravioli al vapore. In realtà il termine kimchi non si riferisce tanto a una ricetta quanto piuttosto a una tecnica di fermentazione che prevede l’utilizzo di una serie di ingredienti fra cui aglio, peperoncino e zenzero. Solitamente si prepara in grandi quantità prima dell’inverno con l’aiuto di parenti e amici e viene consumato durante tutta la stagione fredda: l’alto contenuto di fibre e probiotici dovuto alla fermentazione, infatti, rafforza il sistema immunitario con notevoli effetti positivi sull’organismo. Il suo gusto intenso e piccante potrà essere una novità per il nostro palato, ma potete regolarvi con i tempi di fermentazione per ottenere il risultato che preferite. Tipicamente servito come contorno per riso, carne e pesce, il kimchi può anche essere gustato come piatto unico per un pieno di benessere e salute!


						
						

														INGREDIENTI
							
							                            
                                
    								
    									
    										
    										83
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    83
    					
    					    					    					
    					    Carboidrati
    					    g
    					    14.9
    					
    					    					    					
    					      di cui zuccheri
    					    g
    					    11.9
    					
    					    					    					
    					    Proteine
    					    g
    					    5
    					
    					    					    					
    					    Grassi
    					    g
    					    0.3
    					
    					    					    					
    					      di cui saturi
    					    g
    					    0.03
    					
    					    					    					
    					    Fibre
    					    g
    					    6.8
    					
    					    					    					    					
    					    Sodio
    					    mg
    					    1442
    					
    					    				
    			
                            
													


						
														
							
														Per circa 3 kg di kimchi
							

							
								

																	Cavolo cinese
								
								
								
																	1,8
									kg
																

								

							
								

																	Sale fino
								
								
								
																	35
									g
																

								

							
								

																	Daikon
								
								
								
																	350
									g
																

								

							
								

																	Cipollotto fresco
								
								
								
																	200
									g
																

								

							
								

																	Carote
								
								
								
																	150
									g
																

								

							
								

																	Aglio cinese
								
								
								
																	100
									g
																

								

							
								

																	Peperoncino secco
								
								
								da tritare
																	10
									g
																

								

							
														
							
						
														
							
														Per la salsa di riso
							

							
								

																	Farina di riso
								
								
								
																	25
									g
																

								

							
								

																	Zucchero di canna
								
								
								
																	30
									g
																

								

							
								

																	Acqua
								
								
								
																	250
									g
																

								

							
														
							
						
														
							
														Per la pasta di zenzero
							

							
								

																	Cipolle bianche
								
								
								
																	100
									g
																

								

							
								

																	Zenzero fresco
								
								
								
																	50
									g
																

								

							
								

																	Aglio
								
								
								
																	2
									spicchi
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il kimchi iniziate con il cavolo cinese: dopo averlo lavato, tagliatelo prima in quarti 1 e poi a pezzi grossolani 2. Distribuite il cavolo su un vassoio e cospargete con il sale 3, mescolate e lasciate macerare per circa 30 minuti. Trascorso questo tempo mescolate nuovamente e lasciate riposare per altri 30 minuti.
									

								

															

																		
																																											
											
										
																						
											
										
																						
											
										
																																										
																		Nel frattempo preparate la salsa di riso: versate l’acqua in un pentolino insieme alla farina di riso 4 e allo zucchero di canna 5. Mescolate con una frusta e cuocete a fuoco basso fino ad ottenere un composto gelatinoso 6.
									

								

															

																		
																																											
											
										
																						
											
										
																						
											
										
																																										
																		Trasferite la salsa di riso in una ciotola e lasciate raffreddare a temperatura ambiente 7. Ora dedicatevi al resto degli ingredienti: pelate e tagliate il daikon prima a fette 8 e poi a bastoncini sottili 9.
									

								

															

																		
																																											
											
										
																						
											
										
																						
											
										
																																										
																		Mondate i cipollotti e affettateli a rondelle di circa mezzo cm 10. Pulite anche le carote e riducetele a listarelle 11. Infine tagliate l’aglio cinese a pezzetti di circa 1 cm 12.
									

								

															

																		
																																											
											
										
																						
											
										
																						
											
										
																																										
																		Passate alla pasta di zenzero: mondate la cipolla e mettetela in un mixer 13 insieme allo zenzero pelato 14 e agli spicchi di aglio 15.
									

								

															

																		
																																											
											
										
																						
											
										
																						
											
										
																																										
																		Frullate fino ad ottenere un composto omogeneo 16. A questo punto versate la salsa di riso in una ciotola capiente 17 e aggiungete il peperoncino secco 18.
									

								

															

																		
																																											
											
										
																						
											
										
																						
											
										
																																										
																		Unite la pasta di zenzero 19, il daikon 20 e le carote 21.
									

								

															

																		
																																											
											
										
																						
											
										
																						
											
										
																																										
																		Aggiungete anche il cipollotto 22 e l’aglio cinese 23, poi mescolate con una marisa 24.
									

								

															

																		
																																											
											
										
																						
											
										
																						
											
										
																																										
																		Trascorso il tempo di macerazione del cavolo cinese, sciacquatelo sotto l’acqua corrente 25 e scolatelo per bene. Versate il cavolo in una ciotola e unite le verdure piccanti 26. Mescolate con le mani per amalgamare bene il tutto 27.
									

								

															

																		
																															
											
										
																														
																		Trasferite il kimchi in un vaso da fermentazione di vetro 28, aggiungete il peso, se presente nel kit di fermentazione e sigillate con il coperchio. Lasciate fermentare per almeno una settimana in un luogo fresco lontano da fonti di luce diretta oppure in frigorifero per almeno 2 settimane 29. Trascorso questo tempo il vostro kimchi sarà pronto per essere utilizzato 30!
									

								

							
					    