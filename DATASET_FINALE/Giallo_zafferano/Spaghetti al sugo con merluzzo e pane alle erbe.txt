Difficoltà: Facile
Protagonista della ricetta di oggi? La semplicità! Gli spaghetti al sugo con merluzzo e pane alle erbe sono un primo piatto gustoso e genuino, impreziosito con pomodorini del Piennolo, Pepite di merluzzo e una speciale panure realizzata con pane tostato ed erbe aromatiche. Inoltre l'originale impiattamento a mo' di nido li rende particolarmente appetitosi solo a guardarli. Insomma, se credevate che piatti di pesce veloci come la calamarata o la carbonara di mare fossero l'unica salvezza, potrete finalmente aggiungere al menù questa sfiziosa ricetta degli spaghetti al sugo con merluzzo e pane alle erbe. Prepariamoli insieme!


						
						

														INGREDIENTI
							
													


						
														
							
							

							
								

																	Spaghetti Quadrati
								
								
								
																	320
									g
																

								

							
								

																	Merluzzo
								
								
								
																	200
									g
																

								

							
								

																	Pomodorini in scatola
								
								
								del Piennolo
																	400
									g
																

								

							
								

																	Vino bianco
								
								
								
																	35
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la panure
							

							
								

																	Pangrattato
								
								
								macinato grosso
																	40
									g
																

								

							
								

																	Timo
								
								
								
																	3
									rametti
																

								

							
								

																	Rosmarino
								
								
								
																	2
									rametti
																

								

							
								

																	Salvia
								
								
								
																	2
									foglie
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Olio extravergine d'oliva
								
								
								
																	25
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti al sugo con merluzzo e pane alle erbe cominciate dalla panure. Tritate grossolanamente al coltello le foglie di timo, di salvia e gli aghetti di rosmarino 1. Poi private dei semi il peperoncino - oppure incidetelo e basta - e spostatevi ai fornelli. In una padella scaldate l’olio, insieme all’aglio, il peperoncino inciso 2 e il mix di erbe aromatiche 3.
									

								

															

																		
																															
											
										
																														
																		Fate insaporire a fuoco dolce per circa 1 minuto, poi togliete aglio e peperoncino 4, alzate la fiamma, versate il pane e un pizzico di pepe: fate insaporire mescolando spesso 5. Quando sarà pronto mettetelo da parte 6.
									

								

															

																		
																															
											
										
																														
																		Mettete sul fuoco una pentola d’acqua bollente e salate quando sarà arrivato il momento di versare la pasta. Intanto occupatevi del condimento. Scaldate una casseruola con un goccio d’olio e uno spicchio d’aglio 7. Poi aggiungete le Pepite di merluzzo ancora surgelate 8 e lasciatele sfrigolare per 1 minuto 9.
									

								

															

																		
																															
											
										
																														
																		Sfumate con il vino bianco 10 e non appena la parte alcolica sarà andata via mettete da parte il pesce 11. Nel fondo di cottura aggiungete il pomodoro 12.
									

								

															

																		
																															
											
										
																														
																		Abbassate un po’ la temperatura, aggiustate di sale e fate cuocere per 10 minuti mescolando di tanto in tanto 13. Nel frattempo cuocete anche la pasta 14 e ricordate di scolarla 2 minuti prima della fine della cottura riportata sulla confezione. Togliete l’aglio dal condimento 15
									

								

															

																		
																															
											
										
																														
																		e versate i bocconcini di pesce 16 insieme a un goccio d’acqua della pasta 17, cuocendo per un paio di minuti prima di scolare gli spaghetti 18.
									

								

															

																		
																															
											
										
																														
																		Grattate un po’ di pepe, saltate brevemente 19 e impiattate formando i nidi utilizzando delle pinze o un forchettone 20. Guarnite in superficie con la panure e gustate subito i vostri spaghetti al sugo con merluzzo e pane alle erbe 21.
									

								

							
					    