Difficoltà: Facile
Paese che vai, uovo che trovi: dalle uova alla coque, originarie della Francia, a quelle alla monachina, tipiche della Campania, o in camicia, immancabili nelle colazioni all’americana… fino ad arrivare in Spagna con le sue gustose uova alla flamenca! In questa tradizionale ricetta andalusa le uova sono cotte nel pomodoro con l’aggiunta di vari ingredienti fra cui spiccano il chorizo e il jamon serrano, due specialità della cucina iberica. Patate, piselli e cipolla vanno ad arricchire il tutto ma si possono utilizzare anche peperoni, asparagi o fagiolini a seconda della stagione. Servite le uova alla flamenca come tapas in cocotte monoporzione oppure cuocetele in una teglia più grande per portare in tavola un secondo piatto davvero… caliente!
Scoprite anche come preparare le uova indiavolate!


												
						
						

														INGREDIENTI
							
							                            
                                
    								
    									
    										
    										506
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    506
    					
    					    					    					
    					    Carboidrati
    					    g
    					    28
    					
    					    					    					
    					      di cui zuccheri
    					    g
    					    8.2
    					
    					    					    					
    					    Proteine
    					    g
    					    23
    					
    					    					    					
    					    Grassi
    					    g
    					    33.6
    					
    					    					    					
    					      di cui saturi
    					    g
    					    9.39
    					
    					    					    					
    					    Fibre
    					    g
    					    5.7
    					
    					    					    					
    					    Colesterolo
    					    mg
    					    230
    					
    					    					    					
    					    Sodio
    					    mg
    					    704
    					
    					    				
    			
                            
													


						
							
														Per 4 cocotte
							

							
								

																	Uova
								
								
								
																	4
									
																

								

							
								

																	Passata di pomodoro
								
								
								
																	700
									g
																

								

							
								

																	Patate
								
								
								
																	400
									g
																

								

							
								

																	Pisellini
								
								
								
																	150
									g
																

								

							
								

																	Chorizo
								
								
								
																	100
									g
																

								

							
								

																	Prosciutto crudo
								
								
								Jamon Serrano (a fette)
																	20
									g
																

								

							
								

																	Cipolle dorate
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	80
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le uova alla flamenca, per prima cosa pelate le patate e tagliatele a cubetti di circa mezzo centimetro 1. Scaldate l'olio a coprire il fondo di una padella, aggiungete le patate 2 e rosolatele a fuoco vivace finché saranno dorate 3.
									

								

															

																		
																																											
											
										
																						
											
										
																						
											
										
																																										
																		Nel frattempo mondate e tritate la cipolla 4, poi fatela stufare con un filo d’olio in un’altra padella 5 insieme allo spicchio di aglio 6.
									

								

															

																		
																																											
											
										
																						
											
										
																						
											
										
																																										
																		Intanto tagliate il chorizo a fette e riducetelo a dadini 7. Quando la cipolla sarà appassita, aggiungete il chorizo 8 e fate rosolare per altri 5 minuti, poi unite i piselli 9.
									

								

															

																		
																																											
											
										
																						
											
										
																						
											
										
																																										
																		Versate anche la passata di pomodoro 10, salate 11, pepate e cuocete a fuoco medio per circa 30 minuti, con il coperchio. Trascorso questo tempo unite le patate 12.
									

								

															

																		
																																											
											
										
																						
											
										
																						
											
										
																																										
																		Mescolate bene 13 e spegnete il fuoco. A questo punto distribuite il sugo in 4 cocotte 14 e aggiungetevi sopra il jamon serrano, spezzettandolo con le mani 15.
									

								

															

																		
																																											
											
										
																						
											
										
																						
											
										
																																										
																		In ultimo versate delicatamente l’uovo, che avrete sgusciato in una ciotola a parte, avendo cura di non romperlo 16. Infornate le cocotte a 200° in modalità statica per 10 minuti 17. Una volta cotte, servite le vostre uova alla flamenca con un pizzico di sale 18!
									

								

							
					    