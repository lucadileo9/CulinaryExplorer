Difficoltà: Molto facile
Le caramelle gelèe all’arancia sono delle piccole leccornie di gelatina, ricoperte di zucchero semolato e preparate con succo di arancia per un’autentica esplosione di gusto. Con la loro inconfondibile consistenza e il loro sapore di frutta hanno il potere di far tornare bambini ad ogni assaggio: il primo impatto zuccherino delle gelèe precede l’avvolgente morbidezza dell’interno. Irresistibili da mordere, una tira l’altra!. Potete sbizzarrirvi usando il succo del frutto che preferite o addirittura a comporre gelèe uniche sovrapponendo più strati di diversi gusti. Si prestano davvero per ogni occasione, un compleanno o per arricchire la calza della Befana, e possono essere anche un delizioso regalo ad amici o parenti: se le presentate in pirottini variopinti renderete felice chiunque le riceverà in dono!


						
						

														INGREDIENTI
							
													


						
														
							
														Ingredienti per circa 50 gelèe
							

							
								

																	Succo d'arancia
								
								
								
																	300
									ml
																

								

							
								

																	Scorza d'arancia
								
								
								biologica
																	1
									
																

								

							
								

																	Pectina
								
								
								
																	5
									g
																

								

							
								

																	Zucchero
								
								
								
																	250
									g
																

								

							
								

																	Succo di limone
								
								
								
																	1
									cucchiaino
																

								

							
								

																	Burro
								
								
								per la teglia
																	
									q.b.
																

								

							
														
							
						
														
							
														Per decorare
							

							
								

																	Zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le caramelle gelèe all’arancia, grattugiate la scorza di un'arancia ben lavata e asciugata 1, quindi spremete le arance e filtrate il loro succo 2. Versatelo in un tegame 3.
									

								

															

																		
																															
											
										
																														
																		prelevate dalla dose di zucchero 2-3 cucchiaini, che terrete da parte in una terrina 4, mentre il resto potete aggiungerlo al succo di arancia 5. Univìtevi quindi la scorza grattugiata 6 e fate cuocere a fuoco basso. Lasciatelo bollire per 5 minuti.
									

								

															

																		
																															
											
										
																														
																		Trascorso il tempo necessario aggiungete la pectina alla quantità di zucchero tenuto da parte 7 e unite la miscela al succo in ebollizione 8, mescolando bene con una frusta per non creare grumi e per fare sciogliere completamente la pectina. In ultimo, aggiungete il succo di limone filtrato 9. Mescolate per pochi minuti e spegnete il fuoco.
									

								

															

																		
																															
											
										
																														
																		Preparate ora uno stampo da plumcake o un altro stampo a piacere: imburratelo 10 e foderatelo con carta da forno tagliata a strisce per adattarla meglio alle pareti 11. Versate a questo punto il composto all’arancia nello stampo fino a raggiungere uno spessore di 1,5 cm 12. 
									

								

															

																		
																															
											
										
																														
																		Lasciate raffreddare la gelatina in luogo fresco e quando raggiungerà la temperatura ambiente trasferite lo stampo in frigorifero, per almeno 4 ore. Trascorso questo tempo estraete la gelatina e trasferitela su un tagliere. Segeundo il lato più lungo tagliatelo a strisce nel senso della lunghezza, successivamente ricavate dei dadini o rettangolini o cubetti 13.Ponete lo zucchero semolato in una ciotola e tuffate i rettangolini nello zucchero 14, facendo in modo che vengano ricoperti totalmente.Le caramelle gelèe all’arancia sono pronte per essere assaporate 15.
									

								

							
					    