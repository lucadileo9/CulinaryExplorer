Difficoltà: Media
Le conchiglie dolci di sfoglia sono dei dolcetti fragranti realizzati con pasta sfoglia e racchiudono un ripieno davvero goloso! Crema pasticcera, ricotta, canditi e uvetta sono gli ingredienti che scoprirete all'interno di queste sfogliette, morso dopo morso. Il loro gusto ricorderà le sfogliatelle napoletane, ma prepararle sarà molto più semplice! Queste conchiglie dolci sono adatte ad ogni momento della giornata, saranno perfette per la colazione, la merenda, ma anche come dessert! E se anche voi non vedete l'ora di assaggiarle, correte in cucina sarà davvero facile realizzarle!


						
						

														INGREDIENTI
							
													


						
														
							
														Ingredienti per 8 conchiglie
							

							
								

																	Pasta Sfoglia
								
								
								rettangolare
																	1
									foglio
																

								

							
								

																	Burro
								
								
								(da fondere)
																	25
									g
																

								

							
								

																	Zucchero
								
								
								
																	100
									g
																

								

							
														
							
						
														
							
														per il ripieno
							

							
								

																	Ricotta vaccina
								
								
								
																	200
									g
																

								

							
								

																	Zucchero
								
								
								
																	80
									g
																

								

							
								

																	Arancia candita
								
								
								
																	60
									g
																

								

							
								

																	Uva sultanina
								
								
								
																	30
									g
																

								

							
														
							
						
														
							
														per la crema pasticcera
							

							
								

																	Latte intero
								
								
								
																	200
									ml
																

								

							
								

																	Tuorli
								
								
								
																	2
									
																

								

							
								

																	Zucchero
								
								
								
																	40
									g
																

								

							
								

																	Farina 00
								
								
								
																	25
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le conchiglie dolci di sfoglie come prima cosa realizzate la crema pasticcera. Versate il latte in un pentolino e scaldatelo sul fuoco. Nel frattempo versate in una ciotola i tuorli e lo zucchero 1. Sbattete con una frusta fino ad ottenere un composto montato 2. Unite la farina 3 
									

								

															

																		
																															
											
										
																														
																		e amalgamatela al resto mescolando con la frusta 4. Non appena il latte inizierà a bollire versate all'interno il composto di uova, zucchero e farina 5 e mescolate velocemente. Continuate a mescolare fino a che la crema non si sarà addensata 6. 
									

								

															

																		
																															
											
										
																														
																		Trasferite la crema in una ciotolina, coprite con la pellicola a contatto 7 e lasciate raffreddare. Quando la crema sarà fredda, in un'altra ciotola setacciate la ricotta 8, aggiungete lo zucchero 9.
									

								

															

																		
																															
											
										
																														
																		Poi i cubetti di arancia candita 10 e l'uvetta 11. Mescolate il tutto. Unite la crema pasticcera 12,
									

								

															

																		
																															
											
										
																														
																		mescolate ancora 13 e conservate il composto in frigorifero coperto con pellicola. Srotolate la pasta sfoglia e dividetela a metà nel senso della larghezza 14. Spennellate con il burro fuso una delle due metà 15
									

								

															

																		
																															
											
										
																														
																		e spolverizzatela con lo zucchero 16. Iniziate ad arrotolare la sfoglia da destra verso sinistra 17 e prima di terminare adagiate sopra la seconda striscia di sfoglia facendola aderire allo strato precedente, come se le due sfoglie fossero unite 18. 
									

								

															

																		
																															
											
										
																														
																		Spennellate anche questa parte con il burro fuso 19 e spolverizzate con lo zucchero semolato 20. Continuate ad arrotolare 21,
									

								

															

																		
																															
											
										
																														
																		fino ad ottenere un rotolo di 6-7 cm di spessore 22. Avvolgete nella pellicola per alimenti 23 e riponete in frigorifero per almeno 30 minuti. A questo punto riprendete il rotolo e ricavate delle fette da circa 2 cm di spessore 24.
									

								

															

																		
																															
											
										
																														
																		Dovrete ottenere 8 girelle 25. Utilizzando un piccolo mattarello stendete ciascuna girella in modo da ottenere un ovale 26. Mettete al centro un cucchiaio di ripieno 27,
									

								

															

																		
																															
											
										
																														
																		spalmandolo leggermente e lasciando un bordo libero 28. Ripiegate a metà formando un fagottino 29. Pressate bene i bordi e sigillateli con i rebbi di una forchetta 30. 
									

								

															

																		
																															
											
										
																														
																		Ripassate le conchiglie nello zucchero semolato 31 e trasferitele su una leccarda foderata con carta forno 32. Cuocete in forno già caldo a 220° in modalità statica per circa 25 minuti. Quando saranno ben dorate sfornatele 33 e lasciatele raffreddare completamente prima di servirle. 
									

								

							
					    