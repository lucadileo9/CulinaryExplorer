Difficoltà: Molto facile
Immaginate di tornare a casa stanchi dopo una lunga giornata di lavoro. Aprite la dispensa e… ricordate che non siete nemmeno riusciti a fare la spesa. In fondo allo scaffale solo del tonno sott’olio... ma non disperate! Può diventare il protagonista di una gustosissima ricetta: gli spaghetti al tonno! Un primo piatto facile da realizzare, ideale per una spaghettata dell’ultimo minuto e un salva-cena perfetto perché anche con gli ingredienti più semplici si possono preparare pietanze gustose. Lo sanno benissimo le farfalle al salmone, no? Quindi scegliete il tonno più carnoso, qualche fogliolina di basilico per aromatizzare e l’olio extravergine d'oliva migliore! Il sughetto che realizzerete renderà questo piatto ancora più saporito e corposo e… la cena è servita!


												
						
						

														INGREDIENTI
							
							                            
                                
    								
    									
    										
    										398
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    398
    					
    					    					    					
    					    Carboidrati
    					    g
    					    69.7
    					
    					    					    					
    					      di cui zuccheri
    					    g
    					    6
    					
    					    					    					
    					    Proteine
    					    g
    					    19.5
    					
    					    					    					
    					    Grassi
    					    g
    					    4.6
    					
    					    					    					
    					      di cui saturi
    					    g
    					    0.85
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    24
    					
    					    					    					
    					    Sodio
    					    mg
    					    425
    					
    					    				
    			
                            
													


						
							
							

							
								

																	Spaghetti
								
								
								
																	320
									g
																

								

							
								

																	Tonno sott'olio
								
								
								(scolato)
																	150
									g
																

								

							
								

																	Pomodori pelati
								
								
								
																	400
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Cipolle dorate
								
								
								
																	½
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti al tonno iniziate mettendo a scaldare sul fuoco una pentola colma di acqua, al bollore salate a piacere: servirà per la cottura della pasta. Fate scolare il filetto di tonno dall'olio di conservazione. Nel frattempo, mondate la cipolla, affettatela sottilmente 1. Scaldate l’olio di oliva in un tegame e aggiungete la cipolla affettata 2. Lasciatela appassire a fuoco dolce per pochi minuti mescolando spesso; sfilacciate il tonno con le mani 3
									

								

															

																		
																															
											
										
																														
																		e unitelo in padella quando la cipolla sarà ammorbidita 4 e lasciatelo rosolare per un paio di minuti sempre mescolando. Ora, schiacciate i pelati con una forchetta 5 e versateli nel tegame con il tonno 6; lasciate cuocere il sugo per circa 10 minuti.
									

								

															

																		
																															
											
										
																														
																		Intanto lessate gli spaghetti 7, cuoceteli al dente: nel tempo di cottura della pasta, anche il sugo sarà pronto 8. Scolate gli spaghetti direttamente nel tegame con il tonno 9,
									

								

															

																		
																															
											
										
																														
																		insaporite con il pepe macinato 10, spegnete il fuoco e profumate con le foglioline di basilico fresco 11. Mescolate e servite i vostri spaghetti al tonno ben caldi! 12
									

								

							
					    