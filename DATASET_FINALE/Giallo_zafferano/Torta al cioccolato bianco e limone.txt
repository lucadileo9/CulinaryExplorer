Difficoltà: Media
La torta al cioccolato bianco e limone è un vero e proprio dolce da pasticceria. Una ricetta semplice, ma che prevede 3 preparazioni principali. Come prima cosa non dovrete far altro che preparare la base di questa torta. Gli ingredienti sono quelli classici: burro, zucchero, uova e farina ma per impreziosirla abbiamo aggiunto dei limoni semi canditi al suo interno. La torta al cioccolato bianco è un dolce equilibrato, grazie alla dolcezza del cioccolato bianco e al gusto fresco e aspro del limone. Prepareremo insieme una pasta di limoni davvero speciale, da spargere su tutta la torta, ma il vero tocco goloso arriva all'ultimo: una buonissima ganache al cioccolato bianco completerà il dolce! Non dovrete fare altro che decorare con scorzette di limone e scegliere l'occasione migliore per gustare questa torta!

Scopri altre ricette con il cioccolato bianco:


						
						

														INGREDIENTI
							
													


						
														
							
														per l'impasto (per uno stampo da 24 cm)
							

							
								

																	Farina 00
								
								
								
																	140
									g
																

								

							
								

																	Burro
								
								
								
																	140
									g
																

								

							
								

																	Zucchero a velo
								
								
								
																	50
									g
																

								

							
								

																	Sale fino
								
								
								
																	3
									g
																

								

							
								

																	Scorza di limone
								
								
								grattugiata
																	1
									
																

								

							
								

																	Tuorli
								
								
								(circa 7)
																	140
									g
																

								

							
								

																	Albumi
								
								
								(circa 7)
																	210
									g
																

								

							
								

																	Cioccolato bianco
								
								
								
																	80
									g
																

								

							
								

																	Zucchero
								
								
								
																	210
									g
																

								

							
								

																	Limone candito
								
								
								
																	200
									g
																

								

							
														
							
						
														
							
														per la marmellata di limoni
							

							
								

																	Limoni
								
								
								(3 grandi)
																	600
									g
																

								

							
								

																	Zucchero
								
								
								
																	300
									g
																

								

							
								

																	Cardamomo
								
								
								verde
																	5
									g
																

								

							
														
							
						
														
							
														per la ganache al cioccolato bianco
							

							
								

																	Cioccolato bianco
								
								
								
																	350
									g
																

								

							
								

																	Panna fresca liquida
								
								
								
																	200
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la torta al cioccolato bianco e limone versate il burro in una ciotola 1, aggiungete lo zucchero a velo 2 e lavorate con le fruste elettriche 3.
									

								

															

																		
																																											
											
										
																						
											
										
																						
											
										
																																										
																		Non appena avrete ottenuto una crema liscia aggiungete anche il sale e i tuorli 4 e mescolate ancora con le fruste 5 sino a che non saranno ben incorporati. Nella ciotola di una planetaria versate gli albumi 6.
									

								

															

																		
																																											
											
										
																						
											
										
																						
											
										
																																										
																		Iniziate a montarli con la frusta e quando saranno schiumosi aggiungete anche lo zucchero semolato 7, continuate a montarli con la frusta. Intanto nel composto di tuorli aggiungete la scorza di limone 8 e il cioccolato bianco fuso ad una temperatura di 40° 9.
									

								

															

																		
																																											
											
										
																						
											
										
																						
											
										
																																										
																		Mescolate bene per amalgamare 10. Non appena gli albumi saranno montati a neve spegnete la planetaria 11. Incorporate gli albumi in due volte nel composto di tuorli e cioccolato 12.
									

								

															

																		
																																											
											
										
																						
											
										
																						
											
										
																																										
																		Mescolate con una spatola dal basso verso l'alto, cercando di non smontare il composto 13. Ora in una ciotola versate la farina, aggiungete il limone candito a cubetti 14 e mescolate con un cucchiaio 15.
									

								

															

																		
																																											
											
										
																						
											
										
																						
											
										
																																										
																		Versate farina e canditi nel composto di uova 16 e mescolate delicatamente fino ad ottenere un composto omogeneo 17. Trasferite in uno stampo da 24 cm precedentemente imburrato e infarinato 18. 
									

								

															

																		
																																											
											
										
																						
											
										
																						
											
										
																																										
																		Livellate la superficie e cuocete in forno statico preriscaldato a 170° per 35 minuti. Lavate i limoni e bucateli più volte su tutta la superficie 20. Trasferiteli in una pentola e aggiungete dell'acqua 21.
									

								

															

																		
																																											
											
										
																						
											
										
																						
											
										
																																										
																		Cuocete per 90 minuti 22, poi scolate i limoni e tagliateli a metà 23. Eliminate i semini con un cucchiaio 24 e tagliateli a pezzi.
									

								

															

																		
																																											
											
										
																						
											
										
																						
											
										
																																										
																		Trasferite la polpa di limoni in un contenitore alto e aggiungete lo zucchero 25. Lo zucchero deve essere il 50% del peso della polpa. Frullate il tutto con un mixer 26 e trasferite in un pentolino. Aggiungete il cardamomo e cuocete per circa 10 minuti mescolando di tanto in tanto 27.
									

								

															

																		
																																											
											
										
																						
											
										
																						
											
										
																																										
																		Trasferite in una ciotolina 28 e lasciate raffreddare. A questo punto preparate la ganache. Scaldate la panna 29 e sciogliete il cioccolato bianco 30.
									

								

															

																		
																																											
											
										
																						
											
										
																						
											
										
																																										
																		Versate la panna calda nel cioccolato poco per volta 31 e mescolate con una spatola 32. Frullate poi con un mixer per pochi secondi 33 e lasciate intiepidire.
									

								

															

																		
																																											
											
										
																						
											
										
																						
											
										
																																										
																		Una volta che la torta sarà fredda trasferitela su un piatto 34, versate sopra la crema di limoni 35 e utilizzando una spatola rivestite l'intera superficie, compreso i bordi 36.
									

								

															

																		
																																											
											
										
																						
											
										
																						
											
										
																																										
																		versate al centro anche la ganache al cioccolato bianco 37 e decorate con le striscioline di cioccolato bianco 38. La torta al cioccolato bianco e limone è pronta da servire 39!
									

								

							
					    