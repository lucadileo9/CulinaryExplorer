Difficoltà: Facile
Le paste gratinate in forno sono i nostri primi piatti preferiti! Sedanini pasticciati che rendono sfiziosi anche i broccoli, conchiglioni ripieni di sugo al pomodoro e pasta alla sorrentina con tanta mozzarella filante! Le idee non ci sono mancate e le possibilità per questo tipo di ricette sono infinite. Le trofie al forno sono l'esempio lampante: la pasta incontra un saporito sugo alla salsiccia, arricchito da vellutata besciamella. Il condimento si completa con una cascata di provola prima di andare in forno per l'invitante gratinatura. Una teglia fumante perfetta da portare in tavola per il pranzo della domenica o una cena tra amici. Le trofie al forno andranno a ruba, ma sono così buone che anche se dovessero avanzare, scaldate saranno comunque poesia!


						
						

														INGREDIENTI
							
							                            
                                
    								
    									
    										
    										1162
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1162
    					
    					    					    					
    					    Carboidrati
    					    g
    					    82.6
    					
    					    					    					
    					      di cui zuccheri
    					    g
    					    12.9
    					
    					    					    					
    					    Proteine
    					    g
    					    42.6
    					
    					    					    					
    					    Grassi
    					    g
    					    72.5
    					
    					    					    					
    					      di cui saturi
    					    g
    					    32.93
    					
    					    					    					
    					    Fibre
    					    g
    					    3.8
    					
    					    					    					
    					    Colesterolo
    					    mg
    					    156
    					
    					    					    					
    					    Sodio
    					    mg
    					    1558
    					
    					    				
    			
                            
													


						
														
							
							

							
								

																	Trofie
								
								
								
																	300
									g
																

								

							
								

																	Provola
								
								
								
																	150
									g
																

								

							
								

																	Grana Padano DOP
								
								
								
																	60
									g
																

								

							
														
							
						
														
							
														per il sugo
							

							
								

																	Salsiccia
								
								
								
																	400
									g
																

								

							
								

																	Passata di pomodoro
								
								
								
																	500
									g
																

								

							
								

																	Cipolle bianche
								
								
								
																	½
									
																

								

							
								

																	Vino bianco
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per la besciamella
							

							
								

																	Burro
								
								
								
																	70
									g
																

								

							
								

																	Farina 00
								
								
								
																	50
									g
																

								

							
								

																	Latte intero
								
								
								
																	500
									g
																

								

							
								

																	Sale fino
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le trofie al forno per prima cosa preparate la besciamella seguendo il procedimento che trovate nella nostra scheda con i dosaggi indicati in questa ricetta. Poi mondate la cipolla e triatela finemente al coltello 1, quindi scaldate in un tegame un filo di olio, versate la cipolla 2 e lasciatela stufare a fuoco moderato. Eliminate il budello dalla salsiccia 3.
									

								

															

																		
																															
											
										
																														
																		Quindi tritate la salsiccia grossolanamente 4. Una volta che la cipolla sarà appassita versate la salsiccia 5, rosolate per 4-5 minuti quindi sfumate con il vino bianco 6 e lasciate evaporare.
									

								

															

																		
																															
											
										
																														
																		Incorporate anche la passata di pomodoro 7, regolate di sale e cuocete per 20 minuti a fuoco medio basso. Intanto ponete sul fuoco un tegame colmo di acqua salata e portate al bollore. Quando il sugo sarà giunto a cottura 8, cuocete le trofie al dente 9.
									

								

															

																		
																															
											
										
																														
																		Nel frattempo grattugiate la provola con una grattugia a maglie larghe 10. Quando le trofie saranno al dente, scolatele in una ciotola, aggiungete il sugo 11 e la besciamella 12.
									

								

															

																		
																															
											
										
																														
																		Mescolate per amalgamare 13, quindi trasferite le trofie in una teglia da forno, ricoprite la superficie con la provola grattugiata 14 e il formaggio grattugiato 15.
									

								

															

																		
																															
											
										
																														
																		Le trofie sono pronte per il passaggio in forno 16, statico preriscaldato a 220° per 20 minuti. Una volta pronte, sfornate le trofie al forno 17 e servitele ben calde e filanti 18.
									

								

							
					    