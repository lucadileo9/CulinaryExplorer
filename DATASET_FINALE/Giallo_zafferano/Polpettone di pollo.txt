Difficoltà: Facile
Alzi la mano chi non ama il polpettone! Classico o ripieno, con cuore di scamorza o di spinaci, questo secondo piatto è sempre una garanzia per chi vuole mettere tutti d’accordo… almeno a tavola. Questa volta, però, abbiamo scelto la carne bianca al posto del solito manzo o vitello e abbiamo ottenuto così un gustosissimo polpettone di pollo! Morbido e succulento come deve essere ogni polpettone che si rispetti, è molto facile da realizzare e quindi alla portata anche dei meno esperti in cucina. I più tradizionalisti lo abbineranno alle immancabili patate al forno, i più innovatori magari a una sfiziosa insalata invernale, ma il vero protagonista della tavola sarà sicuramente il polpettone di pollo… una ricetta da applausi assicurati! 
Scoprite anche le nostre polpette di pollo e il polpettone di melanzane!


												
						
						

														INGREDIENTI
							
							                            
                                
    								
    									
    										
    										472
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    472
    					
    					    					    					
    					    Carboidrati
    					    g
    					    11.2
    					
    					    					    					
    					      di cui zuccheri
    					    g
    					    2.4
    					
    					    					    					
    					    Proteine
    					    g
    					    44.7
    					
    					    					    					
    					    Grassi
    					    g
    					    27.6
    					
    					    					    					
    					      di cui saturi
    					    g
    					    11.52
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    203
    					
    					    					    					
    					    Sodio
    					    mg
    					    896
    					
    					    				
    			
                            
													


						
							
							

							
								

																	Pollo
								
								
								macinato
																	800
									g
																

								

							
								

																	Mortadella con pistacchi
								
								
								
																	220
									g
																

								

							
								

																	Edamer
								
								
								
																	150
									g
																

								

							
								

																	Ricotta vaccina
								
								
								
																	100
									g
																

								

							
								

																	Grana Padano DOP
								
								
								da grattugiare
																	50
									g
																

								

							
								

																	Uova
								
								
								
																	1
									
																

								

							
								

																	Pangrattato
								
								
								
																	70
									g
																

								

							
								

																	Maggiorana
								
								
								
																	3
									rametti
																

								

							
								

																	Olio extravergine d'oliva
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il polpettone di pollo, per prima cosa tagliate a cubetti il formaggio 1 e la mortadella 2, poi trasferiteli in un mixer 3
									

								

															

																		
																															
											
										
																														
																		e frullate per tritare il tutto 4. Trasferite il trito in una ciotola insieme al macinato di pollo 5, poi aggiungete la ricotta ben scolata 6,
									

								

															

																		
																															
											
										
																														
																		il Grana grattugiato 7, le foglioline di maggiorana 8, il sale 9, il pepe
									

								

															

																		
																															
											
										
																														
																		e l’uovo 10. Impastate con le mani per amalgamare gli ingredienti, poi unite il pangrattato 11 e impastate ancora fino ad ottenere un composto omogeneo 12.
									

								

															

																		
																															
											
										
																														
																		Versate il composto su un foglio di carta forno e modellatelo con le mani per dargli la forma di un polpettone 13, poi avvolgetelo nella stessa carta forno 14 e sigillate il rotolo ripiegando le estremità verso il basso 15. Lasciate rassodare in frigorifero per almeno un’ora.
									

								

															

																		
																															
											
										
																														
																		Trascorso questo tempo, rimuovete la carta forno e scaldate l’olio in una padella o in una pentola capiente che sia adatta anche alla cottura in forno (in alternativa potete trasferirlo successivamente in una teglia). Rosolate il polpettone da tutti i lati in modo che si formi una bella crosticina, aiutandovi con due palette o una pinza da cucina per non farlo rompere (16-17-18).
									

								

															

																		
																															
											
										
																														
																		A questo punto coprite la padella con un foglio di alluminio 19 e infornate a 200° in modalità statica per 60 minuti. Una volta cotto (se avete il termometro verificate che la temperatura interna abbia raggiunto i 70°-71°), sfornate il vostro polpettone di pollo 20 e servitelo cospargendolo con il suo fondo di cottura 21.
									

								

							
					    