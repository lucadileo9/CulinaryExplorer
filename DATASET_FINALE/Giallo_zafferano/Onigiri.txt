Difficoltà: Difficile
In Giappone, la tradizione del bento, o pranzo al sacco, è particolarmente radicata, e i giapponesi, con il loro senso estetico e la cura dei dettagli per cui sono rinomati, hanno trasformato la lunch box, da noi conosciuta comunemente come schiscetta o gavetta, in una piccola opera d’arte! Indiscussi protagonisti di questi pratici contenitori sono gli onigiri, adorabili polpette di riso a forma triangolare, cilindrica o sferica, farcite con vari ripieni e decorate con striscioline di alga nori. Conosciuta e tramandata da secoli nella terra del Sol Levante, questa ricetta è arrivata da noi attraverso lo schermo dei cartoni animati giapponesi più famosi e ora vi spieghiamo come realizzarla anche a casa! Le fasi cui dovrete prestare particolare attenzione sono la preparazione del riso per sushi e l’assemblaggio, in modo da dare alle vostre palline di riso un aspetto grazioso e accattivante: come ripieno vi proponiamo due semplici varianti al salmone e al tonno, ma voi come sempre siete liberi di personalizzarlo e aggiungere i vostri ingredienti preferiti! Sia che li portiate in ufficio per pranzo o che li serviate per cena insieme a una selezione di sushi vari, un piatto di ramen o anche solo una semplice zuppa di miso, gli onigiri sono uno snack leggero e nutriente che porterà il buonumore a tavola (o sulla scrivania)!


						
						

														INGREDIENTI
							
							                            
                                
    								
    									
    										
    										378
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    378
    					
    					    					    					
    					    Carboidrati
    					    g
    					    69.4
    					
    					    					    					
    					      di cui zuccheri
    					    g
    					    0.4
    					
    					    					    					
    					    Proteine
    					    g
    					    11.1
    					
    					    					    					
    					    Grassi
    					    g
    					    6.2
    					
    					    					    					
    					      di cui saturi
    					    g
    					    1.41
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    15
    					
    					    					    					
    					    Sodio
    					    mg
    					    258
    					
    					    				
    			
                            
													


						
														
							
														Ingredienti per il riso (per 10 onigiri)
							

							
								

																	Riso per sushi
								
								
								
																	400
									g
																

								

							
								

																	Acqua
								
								
								
																	600
									g
																

								

							
														
							
						
														
							
														Per il ripieno
							

							
								

																	Filetto di salmone
								
								
								
																	70
									g
																

								

							
								

																	Filetti di tonno
								
								
								
																	70
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per guarnire
							

							
								

																	Alga nori
								
								
								
																	1
									foglio
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli onigiri, iniziate con la preparazione del riso: mettete il riso in un colino e sciacquatelo bene sotto l’acqua corrente 1, poi trasferitelo in una ciotola e riempitela di acqua 2. Strofinate i chicchi di riso fra loro sfregandoli con le mani 3,
									

								

															

																		
																															
											
										
																														
																		poi cambiate l’acqua nella ciotola per eliminare l’amido rilasciato 4 e ripetete le stesse operazioni fino a quando l’acqua non risulterà limpida 5. A questo punto versate il riso in una casseruola 6,
									

								

															

																		
																															
											
										
																														
																		aggiungete 600 g di acqua 7, coprite con un coperchio 8 e portate a bollore a fuoco medio. Quando l'acqua sarà arrivata a bollore, abbassate la fiamma al minimo e cuocete il riso per circa 12-13 minuti, sempre con il coperchio. Trascorso questo tempo, controllate che il riso abbia assorbito tutta l'acqua 9, dopodiché spegnete il fuoco e lasciate riposare il riso nella pentola col coperchio per altri 10 minuti. 
									

								

															

																		
																															
											
										
																														
																		Trasferite il riso nell’hangiri, l’apposita ciotola di legno 10, e mescolate delicatamente con il mestolo di legno per far intiepidire il riso 11: il riso non dovrebbe raffreddarsi completamente. Passate alla preparazione del pesce per il ripieno: condite il salmone con olio 12, sale e pepe, rigirando i filetti su tutti i lati per assicurarvi che si insaporiscano uniformemente. 
									

								

															

																		
																															
											
										
																														
																		Riscaldate bene una griglia e cuocete il salmone per 3 minuti per lato 13, poi trasferitelo su un foglio di carta assorbente per asciugarlo dall’olio residuo, se desiderate, trasferitelo in una ciotola e spezzettatelo grossolanamente con una forchetta 14. Procedete nello stesso modo con il tonno: condite i filetti con olio, sale e pepe 15,
									

								

															

																		
																															
											
										
																														
																		grigliateli per 3 minuti per lato 16, asciugateli delicatamente sulla carta assorbente 17, poi spezzettate il tonno in una ciotola usando i rebbi di una forchetta 18.
									

								

															

																		
																															
											
										
																														
																		A questo punto potete iniziare ad assemblare gli onigiri: bagnate le mani in una ciotola piena d’acqua, in modo da riuscire a maneggiare meglio il riso 19, poi strofinate i palmi con un po' di sale fino così da insaporire il riso mentre formate le polpette. Prelevate un pugnetto di riso e appiattitelo sul palmo di una mano 20; aggiungete un cucchiaio abbondante di salmone o tonno spezzettato 21
									

								

															

																		
																															
											
										
																														
																		e ricoprite con un’altra dose di riso 22, dopodiché modellate il riso fra le mani fino a dargli la forma di un triangolo 23. Tenete conto che per ogni triangolo vi serviranno all’incirca 100 g di riso e con queste dosi otterrete circa 10 onigiri. Ora prendete il foglio di alga nori e tagliatelo in striscioline di circa 2 cm di larghezza 24
									

								

															

																		
																															
											
										
																														
																		e 5 cm di lunghezza 25. Attaccate le strisce ottenute alla base di ogni onigiri, premendo sul riso fino a che non rimarranno attaccate da sole 26. I vostri onigiri sono pronti per essere gustati 27!
									

								

							
					    