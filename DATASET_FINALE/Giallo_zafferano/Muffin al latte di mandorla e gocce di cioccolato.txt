Difficoltà: Facile
Siete golosi di muffin e amate particolarmente quelli con le gocce di cioccolato? Ecco una profumata variante che entrerà sicuramente nella lista dei vostri preferiti: i muffin al latte di mandorla e gocce di cioccolato! Il latte di mandorla conferisce all’impasto una morbidezza speciale e il suo sapore delicato si sposa con quello fondente del cioccolato… Regalatevi una pausa di dolcezza ovunque voi siate: a scuola, in ufficio o nella vostra cucina, con i muffin al latte di mandorla e gocce di cioccolato sarà sempre il momento giusto!
Non perdete anche la ricetta della torta con gocce di cioccolato!


												
						
						

														INGREDIENTI
							
													


						
							
														Ingredienti per 12 muffin
							

							
								

																	Farina 00
								
								
								
																	250
									g
																

								

							
								

																	Gocce di cioccolato fondente
								
								
								
																	115
									g
																

								

							
								

																	Latte di mandorle
								
								
								
																	100
									g
																

								

							
								

																	Burro
								
								
								a temperatura ambiente
																	130
									g
																

								

							
								

																	Zucchero
								
								
								
																	110
									g
																

								

							
								

																	Uova
								
								
								(circa 3 medie)
																	150
									g
																

								

							
								

																	Lievito in polvere per dolci
								
								
								
																	10
									g
																

								

							
								

																	Vanillina
								
								
								
																	1
									bustina
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i muffin al latte di mandorla e gocce di cioccolato mettete il burro ammorbidito in una ciotola capiente, aggiungete lo zucchero 1 e mescolate con le fruste elettriche 2 fino ad ottenere un composto denso e cremoso. Aggiungete un uovo alla volta 3
									

								

															

																		
																															
											
										
																														
																		e incorporatelo all’impasto con le fruste elettriche 4; aspettate che ogni uovo sia completamente amalgamato prima di aggiungerne un altro. Versate nella ciotola la farina setacciata 5, il lievito 6,
									

								

															

																		
																															
											
										
																														
																		la vanillina 7 e il latte di mandorla 8 e amalgamate il tutto con le fruste elettriche 9.
									

								

															

																		
																															
											
										
																														
																		A questo punto unite quasi tutte le gocce di cioccolato 10 e mescolate con una spatola 11 per incorporarle uniformemente al composto 12; il resto delle gocce di cioccolato servirà per la guarnizione dei muffin. Trasferite l’impasto ottenuto in un sac-à-poche senza bocchetta.
									

								

															

																		
																															
											
										
																														
																		Foderate lo stampo da muffin con i pirottini di carta e riempiteli con l’impasto per circa tre quarti 13. Decorate la superficie con le gocce di cioccolato che avete tenuto da parte 14 e cuocete in forno statico preriscaldato a 180° per circa 20 minuti. Trascorso il tempo di cottura, fate la prova dello stecchino e sfornate i vostri deliziosi muffin al latte di mandorla e gocce di cioccolato 15!
									

								

							
					    