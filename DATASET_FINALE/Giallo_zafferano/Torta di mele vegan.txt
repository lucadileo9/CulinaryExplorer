Difficoltà: Facile
La torta di mele vegan è una variante della classica torta di mele. Dopo averla realizzata in versione light e senza burro, questa volta la prepariamo anche senza latte! Sarà quasi una magia scoprire tutta la morbidezza e la dolcezza di questa torta, grazie soprattutto alla presenza delle mele Renette, perfette per i dolci al forno. Altri sapori genuini si mescolano nell'impasto per realizzare una torta semplice, ma particolare allo stesso tempo, come l'olio alle nocciole fatto in casa, che darà alla torta di mele vegan una nota delicatamente tostata. Non vogliamo svelarvi proprio tutto, siamo sicuri che scoprirete da soli quanto questa torta sia speciale!


						
						

														INGREDIENTI
							
							                            
                                
    								
    									
    										
    										384
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    384
    					
    					    					    					
    					    Carboidrati
    					    g
    					    57.9
    					
    					    					    					
    					      di cui zuccheri
    					    g
    					    34.7
    					
    					    					    					
    					    Proteine
    					    g
    					    4.4
    					
    					    					    					
    					    Grassi
    					    g
    					    15
    					
    					    					    					
    					      di cui saturi
    					    g
    					    2.22
    					
    					    					    					
    					    Fibre
    					    g
    					    3.6
    					
    					    					    					    					
    					    Sodio
    					    mg
    					    14
    					
    					    				
    			
                            
													


						
														
							
														Ingredienti per uno stampo da 26 cm
							

							
								

																	Mele renette
								
								
								
																	750
									g
																

								

							
								

																	Farina 00
								
								
								
																	200
									g
																

								

							
								

																	Farina di riso
								
								
								
																	20
									g
																

								

							
								

																	Nocciole intere spellate
								
								
								
																	30
									g
																

								

							
								

																	Uvetta
								
								
								
																	70
									g
																

								

							
								

																	Lievito in polvere per dolci
								
								
								
																	12
									g
																

								

							
								

																	Olio di semi
								
								
								
																	90
									g
																

								

							
								

																	Zucchero di canna
								
								
								
																	100
									g
																

								

							
								

																	Succo d'arancia
								
								
								
																	90
									g
																

								

							
								

																	Latte di cocco
								
								
								
																	200
									g
																

								

							
								

																	Scorza di limone
								
								
								(facoltativa)
																	1
									
																

								

							
														
							
						
														
							
														per decorare
							

							
								

																	Zucchero di canna
								
								
								
																	
									q.b.
																

								

							
								

																	Nocciole intere spellate
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta di mele vegan come prima cosa lavate bene le mele. Poi asciugatele e tagliatele prima a metà 1, poi in 4 spicchi ed liminate il torsolo centrale 2. Ricavate fettine sottili 3; se preferite potete sbucciare le mele, oppure lasciarle con la buccia come abbiamo fatto noi.
									

								

															

																		
																															
											
										
																														
																		Trasferite le mele in una ciotola capiente, aggiungete il succo di arancia 4 e 50 g di zucchero di canna 5. Mescolate bene con un cucchiaio e tenete da parte. 
									

								

															

																		
																															
											
										
																														
																		Nel contenitore di un mixer ad immersione versate l'olio di semi e le nocciole 7. Frullate il tutto 8 fino ad ottenere un'emulsione 9. 
									

								

															

																		
																															
											
										
																														
																		In un'altra ciotola versate lo zucchero rimasto, la scorza di limone 10, l’olio alle nocciole 11 e merscolate con una frusta. Aggiungete anche la farina 00 12 
									

								

															

																		
																															
											
										
																														
																		quella di riso 13 e il lievito 14. Mescolate ancora quindi aggiungete il latte di cocco 15 e mescolate fino ad ottenere una crema omogenea. 
									

								

															

																		
																															
											
										
																														
																		Aggiungete l'uvetta 16 e i 2/3 delle mele (con tutto il loro succo) 17. Mescolate bene con una marisa 18. 
									

								

															

																		
																															
											
										
																														
																		Trasferite l’impasto in una tortiera a cerniera da 26 cm di diametro, precentemente rivestita con la carta forno 19. Decorare la superficie con le mele a fette 20 e cospargere con lo zucchero di canna 21. 
									

								

															

																		
																															
											
										
																														
																		Terminate decorando con qualche nocciola 22 e cuocete in forno statico preriscaldato a 180° per circa 70 min nel ripiano medio (ogni forno è un mondo a se', quindi potrebbero servire leggere variazioni per ottenere un risultato ottimale). Sfornate 23 e lasciate raffreddare a temperatura ambiente prima di sformare e servire il dolce 24.
									

								

							
					    