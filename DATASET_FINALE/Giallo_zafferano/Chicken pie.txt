Difficoltà: Media
La chicken pie (torta/sformato di pollo) è un piatto unico della tradizione anglosassone: un delizioso e cremoso pasticcio di pollo, funghi e porri avvolto in un croccante involucro di pasta brisée.
La chicken pie, con il suo aspetto invitante e dal gusto avvolgente, è la ricetta ideale per stupire i vostri ospiti!
Questa torta può essere preparata in un'unica tortiera, così come ve la proponiamo, o in simpatiche cocotte di ceramica monoporzione.

Se siete amanti del pollo provate anche il nostro petto di pollo al latte e funghi!


						
						

														INGREDIENTI
							
													


						
														
							
														Ingredienti per la base per una tortiera dal diametro di 22-24 cm
							

							
								

																	Farina 00
								
								
								
																	400
									g
																

								

							
								

																	Burro
								
								
								
																	200
									g
																

								

							
								

																	Acqua
								
								
								fredda
																	120
									ml
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per il ripieno
							

							
								

																	Petto di pollo
								
								
								
																	1
									kg
																

								

							
								

																	Funghi champignon
								
								
								
																	300
									g
																

								

							
								

																	Porri
								
								
								
																	2
									
																

								

							
								

																	Brodo di pollo
								
								
								
																	400
									ml
																

								

							
								

																	Vino bianco
								
								
								
																	100
									ml
																

								

							
								

																	Panna fresca liquida
								
								
								
																	100
									ml
																

								

							
								

																	Prezzemolo
								
								
								
																	1
									ciuffo
																

								

							
								

																	Farina 00
								
								
								
																	30
									g
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Uova
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Burro
								
								
								
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la chicken pie iniziate con la preparazione della pasta brisé, utilizzate le dosi sopra indicate e il procedimento che trovate cliccando qui. Dividete quindi l’impasto ottenuto in due parti (una leggermente più grande dell’altra) e fate riposare la pasta in frigorifero per circa un’ora. Nel frattempo preparate il ripieno della pie: tagliate il petto di pollo a cubetti (come per uno spezzatino) 1, mondate i porri e affettateli piuttosto finemente, pulite bene i funghi e tagliate i più grossi a fette (mantenete invece interi i più piccolini) 2. In una padella molto capiente scaldate l’olio extravergine di oliva, aggiungete i porri a fettine 3
									

								

															

																		
																															
											
										
																														
																		e fateli appassire per almeno 10 minuti. Poi aggiungete il pollo 4, facendolo ben rosolare a fuoco vivo su tutti i lati; infine unite i funghi 5. Sfumate con il vino bianco e salate. Portate quindi il pollo a cottura. In un tegame sciogliete il burro, aggiungete la farina 6, mescolando con una frusta (come per preparare una besciamella),
									

								

															

																		
																															
											
										
																														
																		poi aggiungete il brodo di pollo 7, continuando a mescolare per evitare la formazione di grumi. Fate addensare a fuoco basso 8 e aggiungete poi questo composto al pollo 9.
									

								

															

																		
																															
											
										
																														
																		Aggiungete anche il prezzemolo tritato 10 e la panna fresca 11 e mescolate per fare addensare la crema 12. Aggiustate di sale e di pepe e lasciate raffreddare.
									

								

															

																		
																															
											
										
																														
																		Stendete quindi i due panetti di pasta brisé in due sfoglie spesse circa 2 mm 13. Imburrate e infarinate bene una tortiera di ceramica dal diametro di 22-24 cm, idealmente piuttosto alta e dai bordi ondulati. Ponete la sfoglia più grande sulla tortiera 14, fate aderire bene il fondo e i bordi. Prendete il composto di pollo ormai freddo a versatelo nella tortiera 15 cercando di formare una “montagnetta” al centro.
									

								

															

																		
																															
											
										
																														
																		Rivestite poi con l’altra sfoglia di impasto 16. Con un coltello eliminate gli eccessi di impasto dai bordi 17 e schiacciateli con le dita per farli aderire bene. Praticate dei fori al centro della torta e spennellatela con 1 uovo sbattuto 18. Se volete potete realizzare delle decorazioni con i ritagli di pasta brisé avanzata.  Infornate a 190°C per circa 50 minuti, fino a che la superficie della torta sarà ben dorata. Fate riposare 10 minuti la chicken pie prima di servirla!
									

								

							
					    