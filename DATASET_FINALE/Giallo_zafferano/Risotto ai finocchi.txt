Difficoltà: Facile
Il risotto ai finocchi, conosciuto anche come risi coi fenoci, è una ricetta veneta preparata in autunno e in inverno: un primo piatto ricco, caldo e aromatico, perfetto per scaldare i cuori nei mesi più freddi. Pur nella semplicità dei suoi ingredienti, risi coi fenoci racchiude antiche tradizioni e porta il segno fiero di una cultura del territorio profondamente radicata, dalle radici cosmopolite. Il riso stesso, nella pregiata varietà vialone nano, coltivata sin dal Cinquecento nelle risaie del veronese, proviene dalle regioni arabe con cui la Venezia del tempo delle Repubbliche Marinare intratteneva fitti rapporti culturali prima ancora che commerciali. Anche la preparazione del risotto alla veneta presenta delle sue particolarità: al contrario del metodo classico di risottatura, dove gli altri ingredienti vengono cucinati a parte e uniti al riso verso fine cottura, nella tradizione veneta questi vengono uniti al soffritto prima del riso, che in questo modo non tosterà propriamente, ma piuttosto si insaporirà in casseruola assieme al fondo aromatico. Una ricchezza di sapori e di suggestioni per un primo piatto che saprà conquistarvi con la sua semplice e genuina bontà: ecco servita la nostra versione del risotto ai finocchi!


						
						

														INGREDIENTI
							
							                            
                                
    								
    									
    										
    										470
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    470
    					
    					    					    					
    					    Carboidrati
    					    g
    					    66.9
    					
    					    					    					
    					      di cui zuccheri
    					    g
    					    2.5
    					
    					    					    					
    					    Proteine
    					    g
    					    10.3
    					
    					    					    					
    					    Grassi
    					    g
    					    17.9
    					
    					    					    					
    					      di cui saturi
    					    g
    					    10.38
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    55
    					
    					    					    					
    					    Sodio
    					    mg
    					    1286
    					
    					    				
    			
                            
													


						
														
							
														Ingredienti per il risotto ai finocchi
							

							
								

																	Riso vialone nano
								
								
								
																	320
									g
																

								

							
								

																	Finocchi
								
								
								
																	500
									g
																

								

							
								

																	Burro
								
								
								
																	40
									g
																

								

							
								

																	Cipolle bianche
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Brodo vegetale
								
								
								
																	
									q.b.
																

								

							
														
							
						
														
							
														Per mantecare
							

							
								

																	Burro
								
								
								
																	30
									g
																

								

							
								

																	Grana Padano DOP
								
								
								da grattugiare
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto ai finocchi preparate per prima cosa il brodo vegetale e tenetelo in caldo. Procedete poi pulendo la cipolla e tritandola finemente 1. Pulite i finocchi eliminando la base, i gambi 2 e le guaine esterne qualora risultino rovinate: dovrete ottenere in ogni caso 320 g di finocchio che vi servirà per la ricetta. Lavateli, tagliateli a metà e affettateli finemente 3.
									

								

															

																		
																															
											
										
																														
																		Ponete quindi il burro in una casseruola da fondo spesso posta a fuoco dolce 4; appena il burro si sarà fuso, unite il trito di cipolla 5 e fatelo rosolare, sempre a fuoco dolce, per qualche minuto 6 per farlo appassire senza prendere colore.
									

								

															

																		
																															
											
										
																														
																		Aggiungete adesso i finocchi tagliati fini 7, alzate di poco la fiamma e fate insaporire i finocchi per circa 5 minuti, girandoli per rendere uniforme la cottura. Unite il riso 8 e, sempre mescolando, fatelo insaporire per 3-4 minuti 9
									

								

															

																		
																															
											
										
																														
																		prima di aggiungere il primo mestolo di brodo 10. Mano a mano che il brodo viene assorbito, aggiungete altro, proseguendo così fino a portare il riso a cottura (il tempo potrà variare a seconda del riso utilizzato, ma ci vorranno circa 15-20 minuti). Durante gli ultimi minuti di cottura regolate di sale e di pepe 11. Quando il riso raggiunge il giusto grado di cottura, spegnete il fuoco e mantecate con 30 g di burro 12
									

								

															

																		
																															
											
										
																														
																		e insaporite con il formaggio 13. Amalgamate con cura 14 e lasciate rapprendere per 1 minuto prima di impiattare: il vostro risotto ai finocchi…pardon, risi coi fenoci è servito 15!
									

								

							
					    