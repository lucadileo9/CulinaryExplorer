Difficoltà: Facile
Il baccalà con le patate è un piatto della nostra cucina casalinga dai sapori rustici e senza tempo che oggi vi proponiamo in una veste diversa dal solito con la ricetta dello sformato di baccalà, una sfiziosa variante della ricetta al forno. Questa pietanza si compone di appetitosi strati di baccalà alternati a fettine di patate, il tutto arricchito da una miscela fresca e aromatica di pangrattato che dona un sapore inaspettato con gradevoli note agrumate. Semplice e genuino, questo secondo piatto vi permetterà di portare in tavola il baccalà con un gusto nuovo e accattivante. Completate il vostro menu di pesce all'insegna della semplicità con degli intramontabili spaghetti alle vongole o una pasta dal sugo espresso con pomodorini e alici!


												
						
						

														INGREDIENTI
							
													


						
							
							

							
								

																	Baccalà dissalato
								
								
								
																	1,2
									kg
																

								

							
								

																	Patate
								
								
								
																	450
									g
																

								

							
								

																	Passata di pomodoro
								
								
								
																	700
									g
																

								

							
								

																	Scorza di limone
								
								
								
																	1
									
																

								

							
								

																	Pangrattato
								
								
								
																	100
									g
																

								

							
								

																	Timo
								
								
								
																	6
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Basilico
								
								
								
																	6
									fogli
																

								

							
								

																	Zucchero
								
								
								
																	5
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Pepe rosa
								
								
								
																	
									q.b.
																

								

							
								

																	Pepe bianco
								
								
								
																	
									q.b.
																

								

							
								

																	Pepe verde
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare lo sformato di baccalà, per prima cosa iniziate a preparare il sugo. In una tegame versate l’olio 1 e l’aglio e soffriggete per qualche minuto. Versate la passata di pomodoro 2 , salate e aggiungete 5 g di zucchero 3.
									

								

															

																		
																															
											
										
																														
																		Profumate con le foglie di basilico 4, coprite con un coperchio 5 e lasciate cuocere per 30 minuti a fiamma bassa. Ora occupatevi del baccala. Eliminate le lische con una pinzetta da cucina, con un coltello ben affilato fate delle fette di un spessore di circa 1 cm, sfilate la pelle 6 e tenete in frigo coperto con pellicola.
									

								

															

																		
																															
											
										
																														
																		Pelate le patate 7 e tagliatele con una mandolina per ottenere delle fettine dello spessore di 1 mm 8. In una ciotola versate il pangrattato e grattugiate qui la scorza di limone 9.
									

								

															

																		
																															
											
										
																														
																		Aromatizzate con le foglie di timo 10 e il sale aromatizzato (realizzato miscelando a piacere il sale con il pepe rosa, nero, bianco e verde) 11, quindi mescolate per amalgamare il tutto. Nel frattempo il sugo sarà giunto a cottura, spegnete il fuoco ed eliminate lo spicchio d’aglio 12.
									

								

															

																		
																															
											
										
																														
																		Ora oliate una pirofila da 30x20 cm 13.Distribuite sul fondo un primo strato di sugo 14 e adagiate 1/3 delle patate sovrapponendole leggermente 15.
									

								

															

																		
																															
											
										
																														
																		Insaporite con la miscela di pangrattato e aromi 16 e poi distribuite il baccalà a pezzetti 17. Coprite con altro sugo 18 e proseguite con altri due strati uguali.
									

								

															

																		
																															
											
										
																														
																		Terminate con uno strato di sugo e di pangrattato 19. Cuocete in forno preriscaldato a 200° per 60 minuti. Terminata la cottura, sfornate lo sformato di baccalà, lasciatelo leggermente intiepidire e poi servitelo 21.
									

								

							
					    