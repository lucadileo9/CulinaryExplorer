Difficoltà: Facile
Il risotto alle carote con briciole di pane è un primo piatto sfizioso e facile da preparare, che vi permetterà di ravvivare i menù di tutti i giorni. La ricetta casalinga del risotto alle carote si arricchisce qui di note croccanti con il pane tostato, inoltre l'aggiunta di un pizzico di paprika donerà anche un sapore più accattivante e speziato. Come in tutti i risotti classici, anche qui non poteva mancare il tocco cremoso dato dalle carote frullate e della mantecatura al Pecorino, che conferirà al risotto un gusto più rustico e deciso.


						
						

														INGREDIENTI
							
													


						
														
							
							

							
								

																	Riso
								
								
								S. Andrea
																	320
									g
																

								

							
								

																	Carote
								
								
								
																	250
									g
																

								

							
								

																	Aglio
								
								
								
																	3
									spicchi
																

								

							
								

																	Scalogno
								
								
								
																	1
									
																

								

							
								

																	Vino bianco
								
								
								
																	80
									g
																

								

							
								

																	Brodo vegetale
								
								
								
																	
									q.b.
																

								

							
								

																	Rosmarino
								
								
								
																	3
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per le briciole di pane
							

							
								

																	Pane raffermo
								
								
								
																	60
									g
																

								

							
								

																	Paprika dolce
								
								
								
																	¾
									cucchiaino
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per mantecare
							

							
								

																	Pecorino
								
								
								(da grattugiare)
																	50
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il risotto alle carote e briciole di pane iniziate a pelare le carote e tagliatele a rondelle sottili 1. Mondate e tritate finemente lo scalogno 2 e il rosmarino 3. 
									

								

															

																		
																																											
											
										
																						
											
										
																						
											
										
																																										
																		In una casseruola versate un giro di olio, lo scalogno e gli spicchi di aglio sbucciati 4 e fate stufare a fuoco dolce 5, poi aggiungete le carote 6.
									

								

															

																		
																																											
											
										
																						
											
										
																						
											
										
																																										
																		Insaporite con il rosmarino tritato 7. Salate e pepate 8 le carote e cuocete per circa 10 minuti con l'aggiunta di uno o due mestoli di brodo 9. A fine cottura eliminate l’aglio. 
									

								

															

																		
																																											
											
										
																						
											
										
																						
											
										
																																										
																		Trasferite le carote in una bicchiere alto 10 e frullate con un mixer a immersione 11 fino a ottenere una crema 12. Se necessario aggiungete ancora un po’ di brodo. 
									

								

															

																		
																																											
											
										
																						
											
										
																						
											
										
																																										
																		Nella stessa casseruola in cui avete cotto le carote scaldate un giro di olio e tostate il riso 13. Sfumate con il vino bianco 14. Una volta evaporato il vino, versate la crema di carote 15. 
									

								

															

																		
																																											
											
										
																						
											
										
																						
											
										
																																										
																		Ora continuate la cottura del riso per circa 15-20 minuti versando altro brodo al bisogno 16. Nel frattempo preparate le briciole di pane: tritate nel mixer il pane raffermo per ottenere delle briciole grossolane. In una padella versate un filo di olio, le briciole del pane 17 e la paprika 18.
									

								

															

																		
																																											
											
										
																						
											
										
																						
											
										
																																										
																		Tostate le briciole fino a doratura e tenete da parte 19. Quando il riso sarà cotto 20, spegnete il fuoco e mantecate con il Pecorino 21.  
									

								

															

																		
																																											
											
										
																						
											
										
																						
											
										
																																										
																		Aggiungete anche un giro di olio 22 e mescolate bene, quindi aggiustate di sale e pepe. Guarnite i piatti con il pane tostato 23. Il risotto alle carote e briciole di pane è pronto per essere servito 24!
									

								

							
					    