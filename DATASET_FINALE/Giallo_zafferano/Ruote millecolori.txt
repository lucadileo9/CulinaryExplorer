Difficoltà: Molto facile
A volte basta un pizzico di magia, un briciolo di fantasia e amore per la cucina quanto basta per creare una ricetta sana, gustosa e accattivante al tempo stesso! Le ruote millecolori sono un primo piatto dalle tinte vivaci e dal sapore delicato, realizzato con ingredienti semplici e genuini, ovvero spinaci, barbabietole, ricotta e zafferano… vi state chiedendo come renderli appetitosi agli occhi dei più piccoli? Semplice, sfoderate la vostra bacchetta magica, anzi il mixer, e in men che non si dica potrete realizzare tre squisite creme colorate con cui condire un divertente formato di pasta a misura di bimbo! Sbizzarritevi nel combinare i diversi condimenti nel piatto… et voilà, le ruote millecolori saranno pronte a lasciare a bocca aperta anche i mini-commensali dai gusti più difficili, provare per credere!


						
						

														INGREDIENTI
							
							                            
                                
    								
    									
    										
    										344
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    344
    					
    					    					    					
    					    Carboidrati
    					    g
    					    47.9
    					
    					    					    					
    					      di cui zuccheri
    					    g
    					    5.6
    					
    					    					    					
    					    Proteine
    					    g
    					    12.3
    					
    					    					    					
    					    Grassi
    					    g
    					    11.4
    					
    					    					    					
    					      di cui saturi
    					    g
    					    4.46
    					
    					    					    					
    					    Fibre
    					    g
    					    3.5
    					
    					    					    					
    					    Colesterolo
    					    mg
    					    25
    					
    					    					    					
    					    Sodio
    					    mg
    					    1026
    					
    					    				
    			
                            
													


						
														
							
							

							
								

																	Mini Ruote
								
								
								
																	200
									g
																

								

							
														
							
						
														
							
														Per la crema verde
							

							
								

																	Spinaci
								
								
								
																	200
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la crema rossa
							

							
								

																	Barbabietole precotte
								
								
								
																	150
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la crema gialla
							

							
								

																	Ricotta vaccina
								
								
								
																	200
									g
																

								

							
								

																	Zafferano
								
								
								
																	1
									bustina
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le ruote millecolori, per prima cosa riempite una pentola d’acqua e portatela a bollore perché vi servirà per cuocere la pasta. Poi passate alla preparazione delle creme colorate: per la crema verde, prendete gli spinaci, lavateli sotto l’acqua corrente 1 ed eliminate i gambi. Versate l’olio in una padella e fatelo scaldare, poi aggiungete gli spinaci lavati 2, coprite con il coperchio 3 e lasciate cuocere per 4-5 minuti a fuoco medio-alto.
									

								

															

																		
																															
											
										
																														
																		Una volta cotti 4, spegnete il fuoco, versate gli spinaci in un mixer e frullateli fino ad ottenere una crema omogenea 5. Trasferite la crema di spinaci in una ciotola abbastanza capiente, salate a piacere, aggiungete un pizzico di noce moscata grattugiata e mescolate bene 6.
									

								

															

																		
																															
											
										
																														
																		Passate alla preparazione della crema rossa: prendete la barbabietola precotta e tagliatela prima a fette 7, poi a strisce, e infine a cubetti 8. Versate i cubetti di barbabietola nel mixer 9 e frullate;
									

								

															

																		
																															
											
										
																														
																		prelevate circa 30 g di acqua dalla pentola per la pasta e versatela nel mixer 10, poi aggiungete un filo d’olio, sale a piacere e frullate ancora fino ad ottenere una consistenza omogenea. Trasferite la crema ottenuta in una ciotola abbastanza capiente 11. Per realizzare la crema gialla, posizionate un colino sopra una ciotola e setacciate la ricotta premendola contro il colino con il dorso di un cucchiaio 12;
									

								

															

																		
																															
											
										
																														
																		aggiungete lo zafferano 13, salate a piacere e mescolate con cura fino ad ottenere un colore uniforme 14. A questo punto le vostre creme colorate sono pronte 15
									

								

															

																		
																															
											
										
																														
																		e l’acqua sarà arrivata al bollore, salate a piacere quindi versate le mini ruote nella pentola 16 e cuocete per circa 6 minuti o per il tempo indicato sulla confezione. Una volta cotta, scolate la pasta e dividetela equamente fra le 3 ciotole contenenti le creme colorate; mescolate per amalgamare la pasta al condimento 17 aiutandovi se necessario con un mestolo di acqua di cottura della pasta 18.
									

								

															

																		
																															
											
										
																														
																		Le vostre ruote millecolori sono pronte per essere servite! Se desiderate presentarle ai vostri bambini in maniera ancora più accattivante, distribuite nel piatto un tipo di pasta colorata per volta 19, avendo cura di riempire tutti gli spazi liberi 20, fino ad ottenere un meraviglioso mosaico di colori 21!
									

								

							
					    