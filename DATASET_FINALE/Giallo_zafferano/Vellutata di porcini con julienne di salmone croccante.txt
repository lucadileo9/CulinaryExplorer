Difficoltà: Media
Con l'arrivo dell'autunno, non c’è niente di meglio che un piatto caldo e avvolgente, quando le giornate si accorciano e diventano meno soleggiate. Tra i comfort food più gettonati come una buona zuppa, il classico minestrone o una densa vellutata, la nostra scelta è caduta proprio su quest'ultima: la vellutata di porcini con julienne di salmone croccante. In questa ricetta il protagonista è "sua maestà" il porcino insieme al salmone, in un delizioso abbinamento mari e monti. Il risultato? Una vellutata ai porcini cremosa dal gusto intenso, da assaporare insieme a una sfiziosa julienne di salmone scottato velocemente in padella. Una piacevole sorpresa per il palato e un modo delizioso di celebrare l'arrivo dell'autunno!


						
						

														INGREDIENTI
							
							                            
                                
    								
    									
    										
    										391
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    391
    					
    					    					    					
    					    Carboidrati
    					    g
    					    30.7
    					
    					    					    					
    					      di cui zuccheri
    					    g
    					    4.1
    					
    					    					    					
    					    Proteine
    					    g
    					    14.1
    					
    					    					    					
    					    Grassi
    					    g
    					    23.5
    					
    					    					    					
    					      di cui saturi
    					    g
    					    3.64
    					
    					    					    					
    					    Fibre
    					    g
    					    6.7
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    1829
    					
    					    				
    			
                            
													


						
														
							
							

							
								

																	Funghi porcini
								
								
								
																	500
									g
																

								

							
								

																	Porri
								
								
								
																	80
									g
																

								

							
								

																	Patate
								
								
								
																	300
									g
																

								

							
								

																	Brodo vegetale
								
								
								
																	700
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per il salmone
							

							
								

																	Salmone affumicato
								
								
								del pacifico
																	80
									g
																

								

							
								

																	Olio extravergine d'oliva
								
								
								
																	10
									g
																

								

							
														
							
						
														
							
														per decorare con i crostini
							

							
								

																	Panini ai cereali
								
								
								
																	2
									
																

								

							
								

																	Olio extravergine d'oliva
								
								
								
																	10
									g
																

								

							
								

																	Origano
								
								
								
																	1
									pizzico
																

								

							
								

																	Sale fino
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la vellutata di porcini con julienne di salmone croccante iniziate dalla pulizia dei porcini: raschiate con un coltellino dalla lama affilata la terra presente sul fungo 1 e privatelo della parte finale del gambo. Se non presenta molta terra potete eliminarla con un pennellino o un panno di cotone; se invece è molta passatelo velocemente sotto un gettito di acqua fredda ma asciugatelo 2 per evitare che assorba troppa acqua. Procedete tagliando a fettine i porcini 3, quindi teneteli da parte.
									

								

															

																		
																															
											
										
																														
																		Lavate ora le verdure ed asciugatele. Sbucciate le patate, tagliatele a fettine, quindi a dadini 4: tenete anch’essa da parte. Mondate il porro 5 e tagliatelo a rondelle molto sottili 6.
									

								

															

																		
																															
											
										
																														
																		Prendete una padella dal fondo antiaderente, versate un filo di olio e fate rosolare il porro 7. Aggiungete le patate 8 ed i porcini (potete tenerne alcuni da parte farli saltare in padella con un filo di olio 1 minuto per lato ed utilizzarli poi per la decorazione finale) 9.
									

								

															

																		
																															
											
										
																														
																		Fate saltare per 1 minuto mescolando gli ingredienti per favorire una cottura uniforme 10 ed aggiustate di sale 11 e pepe. Poi versate il brodo vegetale 12, lasciando cuocere a fuoco moderato per 20 minuti.
									

								

															

																		
																															
											
										
																														
																		Una volta asciugato il brodo frullate gli ingredienti con il mixer ad immersione 13 fino a che non otterrete un composto omogeneo 14. Setacciatelo su un colino a maglie strette appoggiato su una ciotola 15.
									

								

															

																		
																															
											
										
																														
																		Otterrete la vostra vellutata 17 che impiatterete per poi dedicatevi al pane. Prendetelo e ricavatene dei cubetti di 0,5 cm di lato 17. Disponeteli su una leccarda ricoperta con carta forno sparsi in maniera uniforme e cospargeteli con un filo di olio 18. Quindi salate.
									

								

															

																		
																															
											
										
																														
																		Aggiungete delle foglioline di origano 19, sollevate i lembi della carta forno e accartocciatela per fare in modo olio ed origano insaporiscano bene tutti i crostini 20 e mettete a cuocere in forno in modalità grill a 240°C per 3 minuti: dovranno diventare croccanti! Dopodiché estraete la leccarda dal forno e tenete i crostini di pane da parte. Procedete con il salmone: tagliatelo a listarelle sottili dello spessore di circa 0,5 cm 21.
									

								

															

																		
																															
											
										
																														
																		Fatele saltare in una padella irrorata con un filo di olio per circa 2 minuti 22. Quando il salmone avrà formato una leggera crosticina in superficie 23 spegnete il fuoco e tenete da parte. Ora riprendete la vostra vellutata e decoratela con le fettine di salmone ed il pane croccante saltato in padella. La vostra vellutata di porcini con julienne di salmone croccante è ora pronta per essere gustata ancora calda 24!
									

								

							
					    