Difficoltà: Media
Impossibile resistere a un piatto di lasagne... cremose e invitanti, da scoprire strato dopo strato. Ispirati da questa delizia casalinga abbiamo esplorato altre varianti fantasiose come le lasagne di verza, un primo piatto che esce dai soliti schemi: al posto della tipica sfoglia di pasta fresca infatti abbiamo usato le foglie di cavolo verza che si alternano a ragù e besciamella in un originale sformato gratinato al forno, dal sapore rustico e genuino. La verza da semplice contorno diventa così protagonista di una delle pietanze più prelibate! Le idee per sostituire la pasta all'interno delle lasagne non ci sono mai mancate, potrete provare infatti anche le nostre lasagne con pane carasau oppure quelle con il pancarrè, sfiziose e originali!


						
						

														INGREDIENTI
							
							                            
                                
    								
    									
    										
    										600
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    600
    					
    					    					    					
    					    Carboidrati
    					    g
    					    28
    					
    					    					    					
    					      di cui zuccheri
    					    g
    					    15.2
    					
    					    					    					
    					    Proteine
    					    g
    					    35.6
    					
    					    					    					
    					    Grassi
    					    g
    					    37.6
    					
    					    					    					
    					      di cui saturi
    					    g
    					    21.37
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    153
    					
    					    					    					
    					    Sodio
    					    mg
    					    724
    					
    					    				
    			
                            
													


						
														
							
							

							
								

																	Verza
								
								
								
																	16
									foglie
																

								

							
								

																	Provola
								
								
								
																	350
									g
																

								

							
								

																	Grana Padano DOP
								
								
								
																	50
									g
																

								

							
														
							
						
														
							
														per il ragù
							

							
								

																	Sedano
								
								
								
																	1
									costa
																

								

							
								

																	Cipolle bianche
								
								
								
																	1
									
																

								

							
								

																	Carote
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Manzo
								
								
								macinato
																	300
									g
																

								

							
								

																	Passata di pomodoro
								
								
								
																	700
									g
																

								

							
								

																	Acqua
								
								
								
																	300
									g
																

								

							
								

																	Vino rosso
								
								
								
																	60
									g
																

								

							
								

																	Rosmarino
								
								
								tritato
																	1
									rametto
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per la besciamella
							

							
								

																	Burro
								
								
								
																	100
									g
																

								

							
								

																	Latte intero
								
								
								
																	1
									l
																

								

							
								

																	Farina 00
								
								
								
																	100
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le lasagne di verza per prima cosa iniziate a preparate il ragù. Tritate finemente al coltello il sedano, la carota sbucciata e spuntata e la cipolla mondata 1. Versate l’olio in una pentola e aggiungete il trito per il soffritto 2 e l'aglio schiacciato 3. Rosolate per una decina di minuti a fuoco dolce, mecolando di tanto in tanto.
									

								

															

																		
																															
											
										
																														
																		Quando il soffritto sarà ben rosolato 4, unite la carne di manzo macinata 5. Rosolate lentamente per una decina di minuti, mescolate di tanto in tanto. Sfumate con il vino rosso 6.
									

								

															

																		
																															
											
										
																														
																		Non appena l’alcol sarà evaporato insaporite con il rosmarino 7, versate la passata di pomodoro 8 e l’acqua 9.
									

								

															

																		
																															
											
										
																														
																		Aggiungete un pizzico di sale, mescolate, coprite con il coperchio 10 e lasciate cuocere a fiamma media per 10 minuti poi abbassate la fiamma bassa e proseguite la cottura per 2 ore. Nel frattempo occupatevi della besciamella. Scaldate in un pentolino il latte 11, a parte fate sciogliere i 100 g di burro a fuoco basso 12.
									

								

															

																		
																															
											
										
																														
																		Spegnete il fuoco e aggiungete i 100 g di farina 13 al burro fuso, mescolando con una frusta per evitare la formazione di grumi 14. Poi rimettete sul fuoco dolce e mescolate fino a farla diventare dorata. Aromatizzate il latte con la noce moscata e un pizzico di sale e versate poco latte caldo sul composto per stemperare il fondo, poi unite anche il resto 15, mescolate energicamente il tutto con la frusta. Cuocete 5-6 minuti a fuoco dolce finché la salsa si sarà addensata e inizierà a bollire.
									

								

															

																		
																															
											
										
																														
																		Tenete da parte la besciamella 16. Ora occupatevi della verza. Sfogliate la verza ottenendo 16 foglie. Eliminate il torsolo interno 17 ricavando due foglie meno ricurve 18.
									

								

															

																		
																															
											
										
																														
																		Lessatele un po' per volta in acqua bollente salata 19. A seconda dello spessore delle foglie cambia il tempo di cottura, da 5 ai 10 minuti. Appena saranno morbide scolatele 20 e trasferitele su un vassoio rivestito con un canovaccio e lasciatele asciugare 21.
									

								

															

																		
																															
											
										
																														
																		Tagliate la provola a cubetti 22. Nel frattempo anche il ragù sara pronto 23 e potrete comporre la lasagna. Prendete una pirofila rettangolare di 20x30 cm, versate sul fondo uno strato di besciamella 24.
									

								

															

																		
																															
											
										
																														
																		Adagiate 4 foglie di verza 25, distribuite sopra il ragù 26 e completate con la provola e il formaggio grattugiato 27.
									

								

															

																		
																															
											
										
																														
																		Proseguite con un altro strato di verze, poi la besciamella 28, il ragù e i formaggi. Continuate in questo modo fino a esaurire gli ingredienti, dovreste ottenere 4 strati. Per l'ultimo strato distribuite la verza 29, il ragù, la besciamella 30. 
									

								

															

																		
																															
											
										
																														
																		e spolverizzate solo con il formaggio grattugiato 31.  Cuocete in forno statico già caldo per a 200°C per 30 minuti e poi proseguite 5 minuti con il grill. Sfornate le lasagne di verza 32, lasciatele intiepidire prima di servirle 33.
									

								

							
					    