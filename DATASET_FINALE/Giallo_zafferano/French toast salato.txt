Difficoltà: Facile
Colazione dolce o colazione salata? Se la vostra scelta ricade sulla seconda, ecco una ricetta che vi stuzzicherà l’appetito fin dal risveglio: il french toast salato! Il french toast viene solitamente gustato nella sua versione dolce, ma è ottimo anche come base per ingredienti salati. Noi in questo caso abbiamo scelto salmone affumicato, formaggio spalmabile, insalata e un invitante uovo in camicia, che una volta tagliato colerà voluttuosamente sulla fetta di pane… Preparate il french toast salato per la colazione della domenica oppure per un brunch con gli amici e divertitevi a provare nuovi abbinamenti di sapore!


						
						

														INGREDIENTI
							
													


						
														
							
														Per 4 french toast
							

							
								

																	Pane bianco in cassetta
								
								
								
																	4
									fette
																

								

							
								

																	Formaggio fresco spalmabile
								
								
								
																	200
									g
																

								

							
								

																	Salmone affumicato
								
								
								
																	180
									g
																

								

							
								

																	Insalata misticanza
								
								
								
																	
									q.b.
																

								

							
								

																	Tuorli
								
								
								
																	4
									
																

								

							
								

																	Latte intero
								
								
								
																	100
									g
																

								

							
								

																	Semi misti
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per le uova in camicia
							

							
								

																	Uova
								
								
								
																	4
									
																

								

							
								

																	Aceto di vino bianco
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il french toast salato per prima cosa versate i tuorli e il latte in una ciotola 1, poi sbattete bene con una forchetta per ottenere un composto omogeneo 2. Immergete le fette di pane in cassetta nel composto 3.
									

								

															

																		
																																											
											
										
																						
											
										
																						
											
										
																																										
																		Assicuratevi che le fette siano completamente ricoperte da entrambi i lati 4. Scaldate bene una padella con un filo d’olio e adagiate le fette di pane 5. Giratele ogni tanto finché non saranno ben dorate, poi trasferitele su un tagliere 6.
									

								

															

																		
																																											
											
										
																						
											
										
																						
											
										
																																										
																		Spalmate le fette di pane con il formaggio spalmabile 7, poi aggiungete le foglioline di misticanza 8 e le fette di salmone affumicato 9.
									

								

															

																		
																																											
											
										
																						
											
										
																						
											
										
																																										
																		A questo punto preparate le uova in camicia: portate a bollore una pentola con l’acqua, versate l’aceto 13 e create un vortice con una frusta 11, poi fate scivolare delicatamente nell’acqua un uovo intero che avrete sgusciato in una ciotolina a parte 12.
									

								

															

																		
																																											
											
										
																						
											
										
																						
											
										
																																										
																		Lasciate cuocere l’uovo per un paio di minuti, senza toccarlo 13. Scolate delicatamente l’uovo con una schiumarola 14 e adagiatelo sopra una fetta di pane 15- Proseguite in questo modo per cuocere le uova rimanenti.
									

								

															

																		
																																											
											
										
																						
											
										
																						
											
										
																																										
																		Una volta pronti, guarnite i french toast con un filo d’olio 16, sale, pepe e semini vari 17. Il vostro french toast salato è pronto per essere gustato 18!
									

								

							
					    