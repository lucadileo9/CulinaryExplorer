Difficoltà: Media
Dopo il successo della versione al cioccolato fondente, abbiamo scelto di darvi una seconda alternativa per utilizzare lo stampo "furbo": la crostata morbida al cioccolato bianco! Questa crostata non crostata, realizzata con un impasto tipo bisquit e non con la classica frolla, si tinge di bianco. La base viene arricchita dalla farina di nocciole, che oltre a dare un senso di aromaticità, dona una fragranza maggiore al dolce. E per richiamare ancora di più il gusto della frutta secca abbiamo scelto di aggiungere un po' di pasta di pistacchi anche ad una parte della ganache! Poi per non far mancare proprio nulla al nostro squisito dessert serviva una nota acida... un po' di confettura di fragole e dei frutti di bosco hanno permesso di ottenere l'equilibrio perfetto! 

Scoprite anche questa variante estiva, con il melone!


						
						

														INGREDIENTI
							
							                            
                                
    								
    									
    										
    										723
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    723
    					
    					    					    					
    					    Carboidrati
    					    g
    					    53.2
    					
    					    					    					
    					      di cui zuccheri
    					    g
    					    42.5
    					
    					    					    					
    					    Proteine
    					    g
    					    16
    					
    					    					    					
    					    Grassi
    					    g
    					    49.6
    					
    					    					    					
    					      di cui saturi
    					    g
    					    17.73
    					
    					    					    					
    					    Fibre
    					    g
    					    6.3
    					
    					    					    					
    					    Colesterolo
    					    mg
    					    60
    					
    					    					    					
    					    Sodio
    					    mg
    					    63
    					
    					    				
    			
                            
													


						
														
							
														Ingredienti per una crostata morbida da 28 cm
							

							
								

																	Farina 00
								
								
								
																	180
									g
																

								

							
								

																	Uova
								
								
								
																	55
									g
																

								

							
								

																	Farina di nocciole
								
								
								
																	30
									g
																

								

							
								

																	Zucchero
								
								
								
																	90
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Burro
								
								
								morbido
																	100
									g
																

								

							
								

																	Latte intero
								
								
								a temperatura ambiente
																	110
									g
																

								

							
														
							
						
														
							
														per la ganache al cioccolato bianco
							

							
								

																	Cioccolato bianco
								
								
								
																	650
									g
																

								

							
								

																	Panna fresca liquida
								
								
								
																	250
									g
																

								

							
								

																	Burro
								
								
								morbido
																	70
									g
																

								

							
								

																	Pasta di pistacchi
								
								
								
																	50
									g
																

								

							
														
							
						
														
							
														per farcire e decorare
							

							
								

																	Confettura di fragole
								
								
								
																	120
									g
																

								

							
								

																	Fragole
								
								
								(circa 220 grammi)
																	16
									
																

								

							
								

																	Frutti di bosco
								
								
								
																	30
									g
																

								

							
								

																	Pistacchi
								
								
								
																	10
									g
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crostata morbida al cioccolato bianco come prima cosa realizzate la ganache, che dovrà riposare in frigorifero per almeno un paio d'ore. Scaldate la panna in un pentolino a fiamma molto bassa 1 e tritate rapidamente il cioccolato bianco 2.Trasferitelo poi in una ciotola e versate la panna bollente poco per volta 3, mescolando con una spatola fino a scioglier completamente il cioccolato. 
									

								

															

																		
																															
											
										
																														
																		Unite poi il burro morbido 4 ed emulsionate il tutto con un mixer ad immersione fino ad incorporarlo completamente 5. A questo punto prelevate circa 300 gdella ganache e tenetela da parte 6. 
									

								

															

																		
																															
											
										
																														
																		Aggiungete la pasta di pistacchi in quella rimasta 7. Emulsionate nuovamente con il mixer per incorporarla 8 e coprite entrambe le ciotole con della pellicola per alimenti 9. Riponete in frigorifero per 2 ore fino a che non sarà ben cristallizzata. 
									

								

															

																		
																															
											
										
																														
																		Nel frattempo realizzate la base della crostata morbida. Versate l'uovo in una ciotola e sbattendo con le fruste elettriche incorporate lo zucchero 10. Solo quando il composto sarà ben montato potrete aggiungere il burro morbido, tagliato a cubetti 11 e continuate a sbattere fino ad ottenere una crema liscia e spumosa 12. 
									

								

															

																		
																															
											
										
																														
																		Versate poi anche il latte a temperatura ambiente e incorporatelo con le fruste elettriche al resto degli ingredienti (13-14). In un'altra ciotola setacciate la farina 00, il lievito 15
									

								

															

																		
																															
											
										
																														
																		e la farina di nocciole 16. Unitele all'impasto in maniera graduale 17 fino a che non saranno ben amalgamate 18. 
									

								

															

																		
																															
											
										
																														
																		Imburrate 19 e infarinate uno stampo furbo da 28 cm e versate l'impasto all'interno 20; livellate la superficie con una spatola 21 e cuocete in forno statico preriscaldato a 180° per 30 minuti nel ripiano centrale.
									

								

															

																		
																															
											
										
																														
																		Una volta cotta, sfornate la crostata morbida 22 e lasciatela raffreddare prima di sformarla, capovolgendola su una gratella 23. Sistemate poi la confettura nella cavità del dolce 24
									

								

															

																		
																															
											
										
																														
																		e con il dorso di un cucchiaio spargetela in modo da ricoprire l'intera superficie 25. Prendete le fragole, eliminate il picciolo tagliandolo con un coltellino in modo da avere una base piatta 26 e sistematele sulla crostata 27. 
									

								

															

																		
																															
											
										
																														
																		Riprendete la ganache dal frigo e montatele entrambe con le fruste elettriche (28-29). Trasferite poi la ganache al cioccolato bianco in una sacca da pasticcere dotata di bocchetta rigata da 1 cm e quella al pistacchio in una sacca da pasticcere dotata di bocchetta liscia da 18 mm 30. 
									

								

															

																		
																															
											
										
																														
																		Decorate la crostata prima con la ganache al pistacchio ricoprendo quasi interamente gli spazi vuoti e poi con quella bianca, coprendo così tutta la superficie della torta 31 in modo da non intravedere più la confettura. Decorate con i frutti di bosco freschi 32. Tritate poi grossolanamente i pistacchi 33  
									

								

															

																		
																															
											
										
																														
																		e spargeteli sopra alla ganache 34. Ultimate con lo zucchero a velo 35 e servite la vostra crostata morbida con cioccolato bianco 36. 
									

								

							
					    