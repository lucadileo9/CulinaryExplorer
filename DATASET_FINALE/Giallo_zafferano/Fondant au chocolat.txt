Difficoltà: Facile
Il fondant au chocolat, il tortino fondente facile e veloce da preparare, perfetto come dolce di San Valentino o per sorprendere i vostri ospiti tutti gli altri giorni dell'anno! Affondando il cucchiaino scoprirete all'interno una consistenza scioglievole e cremosa, una vera libidine da gustare fino all'ultimo boccone. Potrete realizzare il fondant au chocolat in anticipo, per poi infornarlo all'ultimo momento. Con il fondant au chocolat farete centro nel cuore dei fortunati che lo assaporeranno: del resto si sa, il modo migliore per conquistare una persona è senza dubbio prenderla per la gola!


						
						

														INGREDIENTI
							
													


						
														
							
														Per 4 tortini (del diametro di 8 cm)
							

							
								

																	Cioccolato fondente
								
								
								
																	150
									g
																

								

							
								

																	Zucchero a velo
								
								
								
																	90
									g
																

								

							
								

																	Burro
								
								
								
																	80
									g
																

								

							
								

																	Farina 00
								
								
								
																	20
									g
																

								

							
								

																	Cacao amaro in polvere
								
								
								
																	10
									g
																

								

							
								

																	Uova
								
								
								medie
																	2
									
																

								

							
								

																	Tuorli
								
								
								
																	1
									
																

								

							
								

																	Baccello di vaniglia
								
								
								i semi
																	1
									
																

								

							
														
							
						
														
							
														Per gli stampini
							

							
								

																	Burro
								
								
								
																	
									q.b.
																

								

							
								

																	Zucchero di canna
								
								
								
																	
									q.b.
																

								

							
														
							
						
														
							
														Per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il fondant au chocolat per prima cosa tritate grossolanamente il cioccolato con un coltello, quindi versatelo in una bastardella per la cottura a bagnomaria, ovvero ponete la bastardella sopra un padellino riempito con acqua 1. Mescolate con una marisa per scioglierlo completamente, poi aggiungete il burro 2. Continuate a mescolare per amalgamare il composto. Una volta pronto spegnete il fuoco e tenete da parte. In una ciotola versate le uova e il tuorlo, poi unite lo zucchero a velo 3 e i semi del baccello di vaniglia.
									

								

															

																		
																																											
											
										
																						
											
										
																						
											
										
																																										
																		Lavorate il composto con le fruste elettriche 4 fino a quando sarà chiaro e spumoso, a quel punto versate all’interno il cioccolato fuso 5 e continuate a mescolare con le fruste per amalgamare completamente il composto 6.
									

								

															

																		
																																											
											
										
																						
											
										
																						
											
										
																																										
																		A questo punto unite le polveri al composto di uova: setacciate nella ciotola la farina 7 e il cacao amaro 8, poi mescolate con una marisa per incorporare gli ingredienti 9.
									

								

															

																		
																																											
											
										
																						
											
										
																						
											
										
																																										
																		L’impasto è pronto: prendete degli stampini di allumino del diametro di 8 cm con un bordo alto 4 cm, imburrate il fondo e il bordo, poi spolverizzate con lo zucchero di canna (in alternativa potete usare il cacao in polvere oppure lo zucchero a velo). Versate l’impasto riempiendo gli stampini per 2/3 11, quindi cuocete in forno statico preriscaldato a 180° per 13-15 minuti. A cottura ultimata sfornate subito i vostri tortini 12.
									

								

															

																		
																																											
											
										
																						
											
										
																						
											
										
																																										
																		Capovolgete i tortini ancora caldi su un piatto da portata facendo attenzione a non scottarvi 13. Completate spolverizzando il fondant au chocolat con lo zucchero a velo 14 e servite immediatamente 15!
									

								

							
					    