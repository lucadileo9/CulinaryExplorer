Difficoltà: Media
I muffin sono i dolcetti americani più conosciuti al mondo, piccole prelibatezze da gustare a colazione o a merenda realizzate con un morbido impasto dai mille gusti. Grazie alla loro versatilità, infatti, si prestano a tante varianti gustose: dalla goduriosa versione al cioccolato, per gli inguaribili golosi, alla più salutare e genuina variante all'acqua o con farro, che strizza l’occhio ad un'alimentazione più consapevole e varia. Per arricchire la collezione con tanti tipi diversi di muffin oggi vi proponiamo una ricetta appetitosa e senza glutine, tutto gusto e zero rinunce: muffin senza glutine. All’interno di questi deliziosi tortini troverete dolcissimi mirtilli da scoprire morso dopo morso, un piccolo segreto che vi sorprenderà piacevolmente. L’impasto è realizzato con un sapiente mix di farina di castagne e farina di riso venere che non solo rende i tortini soffici e morbidi ma li colora di un insolita tinta violacea, accattivante e curiosa! Scoprite anche quanto è facile preparare una deliziosa frolla per crostata senza glutine, oppure dei biscottini con farina di riso per una colazione sempre diversa!


												
						
						

														INGREDIENTI
							
							                            
                                
    								
    									
    										
    										294
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    294
    					
    					    					    					
    					    Carboidrati
    					    g
    					    53.3
    					
    					    					    					
    					      di cui zuccheri
    					    g
    					    25.9
    					
    					    					    					
    					    Proteine
    					    g
    					    4.8
    					
    					    					    					
    					    Grassi
    					    g
    					    6.8
    					
    					    					    					
    					      di cui saturi
    					    g
    					    3.54
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    49
    					
    					    					    					
    					    Sodio
    					    mg
    					    40
    					
    					    				
    			
                            
													


						
							
														Ingredienti per 12 muffin
							

							
								

																	Farina di riso venere
								
								
								
																	200
									g
																

								

							
								

																	Farina di castagne
								
								
								
																	120
									g
																

								

							
								

																	Amido di mais (maizena)
								
								
								
																	100
									g
																

								

							
								

																	Burro
								
								
								
																	50
									g
																

								

							
								

																	Yogurt greco
								
								
								a temperatura ambiente
																	200
									g
																

								

							
								

																	Latte intero
								
								
								a temperatura ambiente
																	160
									g
																

								

							
								

																	Uova
								
								
								medie (a temperatura ambiente)
																	2
									
																

								

							
								

																	Zucchero
								
								
								
																	150
									g
																

								

							
								

																	Lievito in polvere per dolci
								
								
								senza glutine
																	5
									g
																

								

							
								

																	Mirtilli rossi
								
								
								disidratati
																	150
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i muffin senza glutine per prima cosa sciacquate i mirtilli, versateli in una ciotola, copriteli con acqua tiepida 1 e lasciateli rinvenire 2 per il tempo di preparazione dell'impasto (circa 10 minuti). Intanto sciogliete il burro a fuoco dolce in un pentolino; una volta sciolto lasciatelo intiepidire. In una ciotola versate le uova intere a temperatura ambiente e lo zucchero 3,
									

								

															

																		
																															
											
										
																														
																		montate il composto con le fruste elettriche finché non sarà chiaro e spumoso 4, a questo punto incorporate il burro fuso ormai raffreddato 5 e lo yogurt greco a temperatura ambiente 6.
									

								

															

																		
																															
											
										
																														
																		Proseguite montando il composto con le fruste elettriche 7 e quando lo yogurt sarà ben assimilato, unite le polveri, mantenendo in azione le fruste: la farina di riso venere 8, l’amido di mais 9,
									

								

															

																		
																															
											
										
																														
																		il lievito in polvere per dolci (senza glutine) 10 e la farina di castagne 11. Ora versate a filo il latte a temperatura ambiente 12.
									

								

															

																		
																															
											
										
																														
																		Una volta assorbito il latte l’impasto risulterà liscio e omogeneo 13, non resta che recuperare i mirtilli: scolateli bene 14 e strizzateli, quindi versateli all’interno dell’impasto 15 e mescolate con la spatola per amalgamare. L'impasto risulterà denso.
									

								

															

																		
																															
											
										
																														
																		Inserite i pirottini di carta in una teglia da 12 muffin, versate l’impasto nei pirottini aiutandovi con un mestolo 16. Una volta riempiti tutti gli stampini 17 cuocete i dolcetti in forno statico preriscaldato a 180° per 30 minuti. Trascorso il tempo di cottura, sfornate i vostri muffin senza glutine e lasciateli intiepidire prima di servirli 18!
									

								

							
					    