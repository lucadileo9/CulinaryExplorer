Difficoltà: Facile
Pasta e patate, una meraviglia gastronomica campana... con questo sapore e consistenza in mente abbiamo pensato di realizzare il riso con patate e scamorza. Un primo piatto corroborante, saporito e perfetto per una cena all'insegna dei buoni sapori genuini. C'è chi lo vorrà leggermente più brodoso, chi più denso... chissà se riuscirete a mettere d'accordo tutti, ma siamo certi che in ogni caso conquisterete i vostri commensali con semplicità e gusto! Iniziamo a preparare insieme il riso con patate e scamorza.


												
						
						

														INGREDIENTI
							
							                            
                                
    								
    									
    										
    										511
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    511
    					
    					    					    					
    					    Carboidrati
    					    g
    					    86.6
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    13.6
    					
    					    					    					
    					    Grassi
    					    g
    					    12.2
    					
    					    					    					
    					      di cui saturi
    					    g
    					    4.19
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    20
    					
    					    					    					
    					    Sodio
    					    mg
    					    644
    					
    					    				
    			
                            
													


						
							
							

							
								

																	Riso Carnaroli
								
								
								
																	320
									g
																

								

							
								

																	Patate
								
								
								
																	550
									g
																

								

							
								

																	Scamorza (provola)
								
								
								
																	80
									g
																

								

							
								

																	Pomodorini ciliegino
								
								
								
																	200
									g
																

								

							
								

																	Cipolle bianche
								
								
								media
																	1
									
																

								

							
								

																	Peperoncino secco
								
								
								piccolo
																	1
									
																

								

							
								

																	Rosmarino
								
								
								
																	1
									rametto
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il riso con patate e scamorza cominciate mondando e affettando la cipolla 1. Poi lavate i pomodorini e divideteli a metà 2 e infine mondate le patate e tagliatele a pezzi piuttosto grandi 3.
									

								

															

																		
																															
											
										
																														
																		In una casseruola versate un filo d'olio e sbriciolate un peperoncino 4, aggiungete la cipolla e lasciate appassire per qualche minuto a fuoco dolce 5. Poi aggiungete i pomodorini 6.
									

								

															

																		
																															
											
										
																														
																		Versate le patate e mescolate 7, profumate con il rametto di rosmarino 8, salate e coprite con abbondante acqua calda 9.
									

								

															

																		
																															
											
										
																														
																		Lasciate cuocere a fuoco medio per 30 minuti 10. Nel frattempo affettate la scamorza 11 e riducetela a cubetti 12.
									

								

															

																		
																															
											
										
																														
																		Ormai le patate saranno quasi pronte, potete tostare il riso. Versatelo in una padella antiaderente senza grassi all'interno 13. Mescolate spesso e lasciatelo diventare bollente facendo attenzione che non bruci. Dalla padella con il condimento, togliete il rametto di rosmarino, 14 e versate il riso nel condimento 15.
									

								

															

																		
																															
											
										
																														
																		Bagnatelo con acqua calda versandola un po' alla volta 16 e proseguite così la cottura 17. A fine cottura spegnete il fornello e aggiungete i cubetti di scamorza 18.
									

								

															

																		
																															
											
										
																														
																		Mescolate per mantecare 19 e assicuratevi che sia giusto di sale 20. Impiattate e gustate il vostro riso con patate e scamorza 21!
									

								

							
					    