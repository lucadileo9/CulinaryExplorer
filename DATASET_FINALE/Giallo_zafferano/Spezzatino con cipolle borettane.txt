Difficoltà: Media
Lo spezzatino con cipolle borettane è un secondo piatto perfetto per la stagione invernale, una vera delizia culinaria che unisce sapori robusti e delicati in un piatto che conquista il palato al primo assaggio. Questa preparazione è un inno al comfort food, una vera coccola che ha come protagonista la carne di manzo. Questa carne, selezionata con cura, è tagliata in pezzi morbidi e succulenti che diventano ancor più teneri durante la lenta cottura. Ad accompagnare questi bocconcini di carne ci sono le cipolle borettane che aggiungono un tocco di dolcezza e un aroma irresistibile allo spezzatino, creando un equilibrio perfetto. La magia di questo spezzatino di manzo sta nella sua preparazione lunga e paziente. Lo spezzatino con le cipolle borettane è un piatto che incarna il meglio della cucina tradizionale: semplice, gustoso e ricco di gusto, ideale per i vostri pranzi della domenica in famiglia.


												
						
						

														INGREDIENTI
							
													


						
							
							

							
								

																	Manzo
								
								
								cappello del prete
																	1
									kg
																

								

							
								

																	Cipolle borettane
								
								
								
																	900
									g
																

								

							
								

																	Olio extravergine d'oliva
								
								
								integrale non filtrato
																	
									q.b.
																

								

							
								

																	Passata di pomodoro
								
								
								
																	300
									g
																

								

							
								

																	Vino rosso
								
								
								
																	80
									g
																

								

							
								

																	Acqua
								
								
								
																	15
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Rosmarino
								
								
								
																	1
									rametto
																

								

							
								

																	Salvia
								
								
								
																	5
									foglie
																

								

							
								

																	Sedano
								
								
								
																	1
									costa
																

								

							
								

																	Carote
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare lo spezzatino con cipolle borettane iniziate preparando il trito di sedano e carota 1 2. In un tegame versate l'olio 3. 
									

								

															

																		
																																											
											
										
																						
											
										
																						
											
										
																																										
																		Fate scaldare leggermente a fuoco medio alto, quindi unite il trito di verdure 4, uno spicchio d'aglio sbucciato 5 e un mazzetto di salvia e rosmarino legati con lo spago da cucina 6. Mescolate spesso per non far bruciare, il trito dovrà ammorbidirsi. 
									

								

															

																		
																																											
											
										
																						
											
										
																						
											
										
																																										
																		Tagliate la carne a cubotti di circa 3-4 cm 7. Una volta che il soffritto sarà pronto, versate la carne 8, alzate la fiamma al massimo e fate rosolare per bene i bocconcini 9, girandoli di tanto in tanto. 
									

								

															

																		
																																											
											
										
																						
											
										
																						
											
										
																																										
																		Quando la carne sarà rosolata, togliete l'aglio 10 e sfumate con il vino 11, lasciate evaporare e poi eliminate anche il mazzetto di erbe aromatiche 12.
									

								

															

																		
																																											
											
										
																						
											
										
																						
											
										
																																										
																		Versate le cipolline borettane e mescolate delicatamente 13. Aggiungete anche la passata di pomodoro 14, il sale, il pepe e infine l’acqua 15. 
									

								

															

																		
																																											
											
										
																						
											
										
																						
											
										
																																										
																		Coprite con un coperchio 16 abbassate la fiamma e lasciate andare sul fuoco per circa 1 ora e 40 minuti. Quando mancano 20 minuti di cottura togliete il coperchio e completate la cottura 17 in modo da restringere il sughetto. Servite lo spezzatino con cipolle borettane ben caldo 18.
									

								

							
					    