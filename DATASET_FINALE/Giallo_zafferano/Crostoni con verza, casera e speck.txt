Difficoltà: Facile
Stavate cercando tra le ricette invernali un modo originale per affrontare il freddo? Nulla di più semplice: questa ricetta richiama proprio coperta, camino (per chi lo ha) e un bicchiere di buon vino rosso. Parliamo dei croccantissimi e rusticissimi crostoni con verza, casera e speck. La base è un pane saporito e ricco, quello ai cereali, tagliato a fette spesse. Ad accompagnarlo ci sono morbide fette di verza che accolgono il formaggio fuso e il sapido e croccante speck. Insomma un tripudio di sapori che conquista senza troppe pretese. Preparate anche voi i crostoni di verza, casera e speck, magari accompagnandoli con una deliziosa vellutata di polenta, per scaldare le vostre serate in compagnia.


												
						
						

														INGREDIENTI
							
							                            
                                
    								
    									
    										
    										273
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    273
    					
    					    					    					
    					    Carboidrati
    					    g
    					    35
    					
    					    					    					
    					      di cui zuccheri
    					    g
    					    9.3
    					
    					    					    					
    					    Proteine
    					    g
    					    10.7
    					
    					    					    					
    					    Grassi
    					    g
    					    10
    					
    					    					    					
    					      di cui saturi
    					    g
    					    2.75
    					
    					    					    					
    					    Fibre
    					    g
    					    4.2
    					
    					    					    					
    					    Colesterolo
    					    mg
    					    15
    					
    					    					    					
    					    Sodio
    					    mg
    					    832
    					
    					    				
    			
                            
													


						
							
														Ingredienti per 6 crostoni
							

							
								

																	Pane integrale multi-cereali
								
								
								(50 g ciascuna)
																	6
									fette
																

								

							
								

																	Verza
								
								
								
																	320
									g
																

								

							
								

																	Speck
								
								
								
																	40
									g
																

								

							
								

																	Valtellina Casera
								
								
								stagionato
																	50
									g
																

								

							
								

																	Uvetta
								
								
								
																	50
									g
																

								

							
								

																	Pinoli
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i crostoni con verza, casera e speck cominciate dalla pulizia della verza. Sfogliatela 1 per ottenere 200 g di foglie e tagliate a listarelle sottili un paio di centimetri 2. Poi sminuzzate finemente il peperoncino e spostatevi ai fornelli 3.
									

								

															

																		
																															
											
										
																														
																		In una casseruola scaldate nell’olio il peperoncino e l’aglio, poi tuffate la verza 4, regolate di sale e coprite con il coperchio lasciando cuocere a fuoco dolce per 10 minuti 5. Togliete il coperchio e proseguite la cottura ancora per qualche minuto, lasciando asciugare l’eventuale liquido in eccesso; aggiungete i pinoli 6,
									

								

															

																		
																															
											
										
																														
																		e l’uvetta 7. A fine cottura eliminate l’aglio 8 e lasciate intiepidire qualche istante 9.
									

								

															

																		
																															
											
										
																														
																		Nel frattempo preriscaldate il forno e ottenete 6 fette dal pezzo di pane tagliando a circa 1,5 cm di spessore 10. Poi grattugiate il casera in una grattugia a maglie larghe 11 e infine tagliate a striscioline lo speck 12.
									

								

															

																		
																															
											
										
																														
																		Passate alla composizione. Sistemate il pane su una leccarda con carta forno e guarnite con la verza 13 poi con formaggio 14 e lo speck 15.
									

								

															

																		
																															
											
										
																														
																		Bagnate con qualche goccia d’olio tutti i crostoni 16 e cuoceteli in forno, statico a 220°, per circa 8 minuti 17. Ecco pronti i vostri crostoni con verza, casera e speck caldissimi: buon appetito 18.
									

								

							
					    