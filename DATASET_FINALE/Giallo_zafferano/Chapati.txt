Difficoltà: Molto facile
Il chapati è il pane tradizionale dell’India (originario del Punjab), usato in particolare nell’India del Nord e nell’Africa orientale; la caratteristica di questo pane è la sua forma piatta e tonda, simile ad una piadina.

Al contrario della classica pagnotta casereccia il chapati non contiene lievito, ma solo farina, acqua e sale; per la preparazione del chapati viene usata una farina semi- integrale, fondamentale per la buona riuscita di questo pane. In India, ancora oggi, esistono delle persone che macinano manualmente la farina per il chapati, creando una miscela particolare, la cui ricetta antichissima è composta da miglio, orzo, grano saraceno e grano. 
Il chapati si cuoce su una particolare padella di ferro chiamata tawa che diffonde il calore in modo uniforme (in mancanza, possiamo sostituirla con una padella antiaderente). In India si usa preparare ogni mattina una grossa quantità di impasto e di consumare poi il chapati, durante la giornata, con piatti a base di verdura pesce o pollo (particolarmente indicato per piatti molto speziati). Non perdetevi anche la ricetta del pane naan!

In commercio è possibile trovare un preparato apposito per la preparazione del chapati, ma in caso non riusciste a trovarlo, potete tranquillamente usare due parti di farina integrale e una parte di farina bianca.


												
						
						

														INGREDIENTI
							
							                            
                                
    								
    									
    										
    										210
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    210
    					
    					    					    					
    					    Carboidrati
    					    g
    					    32.9
    					
    					    					    					    					
    					    Proteine
    					    g
    					    9.4
    					
    					    					    					
    					    Grassi
    					    g
    					    40.6
    					
    					    					    					    					
    					    Fibre
    					    g
    					    9.7
    					
    					    					    					    					
    					    Sodio
    					    mg
    					    195
    					
    					    				
    			
                            
													


						
							
														Ingredienti per 8 chapati
							

							
								

																	Farina per chapati
								
								
								
																	260
									g
																

								

							
								

																	Acqua
								
								
								a temperatura ambiente
																	180
									ml
																

								

							
								

																	Sale fino
								
								
								
																	½
									cucchiaino
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Ponete in una ciotola 240 gr di farina per chapati (in alternativa potete utilizzare 160 gr di farina integrale e 80 gr di farina 00), fate sciogliere il sale nell’acqua a temperatura ambiente 1 e versatela successivamente nella farina un poco alla volta. Con l’aiuto di un cucchiaio, o con le dita, impastate la farina con l’acqua; continuate poi a lavorare l’impasto su di una spianatoia per almeno 10 minuti, fino a ottenere una pasta soda e liscia 2, quindi formate una palla, riponetela in una ciotola, copritela e lasciatela riposare per 20 minuti. Trascorso il tempo di riposo fate assumere all'impasto una forma allungata 3.
									

								

															

																		
																															
											
										
																														
																		Subito dopo dividete l'impasto in 8 pezzi 4 alla quale farete successivamente prendere forma di palliine, ognuna del peso di circa 50 grammi; con l’aiuto di un mattarello stendete ora le palline in dischi sottili della misura di 15 centimetri di diametro 5. Mentre stendete l’impasto mettete un po’ di farina sul mattarello e sulla spianatoia per evitare che la pasta si attacchi.Scaldate una padella per le crepe, o una padella antiaderente e, quando sarà ben calda, fate cuocere i dischi di pasta uno alla volta 6. Quando vedrete che si cominciano a formare delle bolle, o comunque dopo un paio di minuti, girate il disco di pasta e fate cuocere dall’altro lato. Togliete, a questo punto, il chapati dal fuoco e mettetelo in un foglio di carta di alluminio foderato di carta assorbente per cucina; chiudete, in modo da mantenere caldo e morbido il chapati e continuate in questo modo fino a esaurimento dei dischi di pasta.
									

								

							
					    