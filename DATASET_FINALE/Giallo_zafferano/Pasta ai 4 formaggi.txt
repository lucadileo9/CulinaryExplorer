Difficoltà: Facile
Amanti dei formaggi siete pronti a cimentarvi in una delle preparazioni più famose della cucina italiana? Ecco a voi la ricetta della pasta ai 4 formaggi! Un primo piatto dal condimento ricco e sostanzioso, realizzato con diversi tipi di latticini: noi abbiamo scelto quelli più cremosi e delicatamente stagionati per accontentare tutti i palati, ma nulla vi vieta di personalizzare il mix a seconda dei vostri gusti. Nella variante americana, il celebre maccheroni cheese, si aggiunge addirittura la besciamella e si fa gratinare in forno! Quella che vi proponiamo qui però è la versione più semplice della pasta ai 4 formaggi, che vi invitiamo a cucinare seguendo passo passo le nostre indicazioni… in questo modo non rischierete che i formaggi si coagulino o si sleghino e vi assicurerete un risultato perfettamente vellutato e cremoso.


												
						
						

														INGREDIENTI
							
							                            
                                
    								
    									
    										
    										631
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    631
    					
    					    					    					
    					    Carboidrati
    					    g
    					    69.2
    					
    					    					    					
    					      di cui zuccheri
    					    g
    					    5.1
    					
    					    					    					
    					    Proteine
    					    g
    					    31.5
    					
    					    					    					
    					    Grassi
    					    g
    					    25.3
    					
    					    					    					
    					      di cui saturi
    					    g
    					    14.6
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    76
    					
    					    					    					
    					    Sodio
    					    mg
    					    822
    					
    					    				
    			
                            
													


						
							
							

							
								

																	Pennette Rigate
								
								
								
																	320
									g
																

								

							
								

																	Taleggio
								
								
								morbido
																	80
									g
																

								

							
								

																	Parmigiano Reggiano DOP
								
								
								
																	80
									g
																

								

							
								

																	Gorgonzola
								
								
								dolce 
																	100
									g
																

								

							
								

																	Groviera
								
								
								da grattugiare
																	80
									g
																

								

							
								

																	Latte intero
								
								
								
																	180
									g
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta ai 4 formaggi cominciate tuffando subito le pennette rigate in una pentola con acqua bollente salata 1. Mentre la pasta cuoce preparate i formaggi: grattugiate il groviera utilizzando una grattugia a maglie larghe 2, poi tagliate il taleggio a cubetti piccoli 3.
									

								

															

																		
																															
											
										
																														
																		Per finire eliminate la crosta dal gorgonzola e riducetelo a pezzetti 4. Spostatevi ai fornelli: versate il latte in una casseruola 5 e fate scaldare a fuoco dolce fino a sfiorare il bollore, poi aggiungete il gorgonzola 6.
									

								

															

																		
																															
											
										
																														
																		Unite anche il taleggio 7 e mescolate delicatamente per aiutare lo scioglimento 8. Infine aggiungete il groviera 9.
									

								

															

																		
																															
											
										
																														
																		A questo punto spegnete il fuoco e unite il Parmigiano Reggiano DOP grattugiato 10, poi insaporite con del pepe bianco. Mescolate bene per amalgamare il tutto 11. Quando mancherà un minuto alla fine del tempo di cottura della pasta trasferitela direttamente nella crema di formaggi scolandola con una schiumarola 12.
									

								

															

																		
																															
											
										
																														
																		Aggiustate un'ultima macinata di pepe 13 e mescolate ancora 14. Ecco pronta la vostra pasta ai 4 formaggi, servitela ancora calda e cremosa 15!
									

								

							
					    