Difficoltà: Facile
I porri, con il loro gusto intenso ma meno pungente della cipolla, sono degli ortaggi che si prestano a tante stuzzicanti ricette che ne esaltano il loro sapore unico: vellutate, creme, quiche e pappardelle, classici irrinunciabili perfetti per il menu di tutti i giorni, anche per secondi piatti vegetariani con le uova.  Accanto a queste prelibatezze vogliamo stupirvi con una preparazione semplice ma appetitosa, ideale da gustare come antipasto o contorno sfizioso: i porri al prosciutto. Si tratta di croccanti bastoncini di porri avvolti con fette di prosciutto crudo e accompagnati da una vellutata crema al Parmigiano. Questa simpatica idea si pone a metà strada tra gli involtini e i cannelloni, rivisitandoli in un modo insolito e accattivante che vale la pena provare!


						
						

														INGREDIENTI
							
							                            
                                
    								
    									
    										
    										290
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    290
    					
    					    					    					
    					    Carboidrati
    					    g
    					    8.8
    					
    					    					    					
    					      di cui zuccheri
    					    g
    					    5
    					
    					    					    					
    					    Proteine
    					    g
    					    13.6
    					
    					    					    					
    					    Grassi
    					    g
    					    22.2
    					
    					    					    					
    					      di cui saturi
    					    g
    					    11.6
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    73
    					
    					    					    					
    					    Sodio
    					    mg
    					    1030
    					
    					    				
    			
                            
													


						
														
							
							

							
								

																	Porri
								
								
								
																	220
									g
																

								

							
								

																	Prosciutto crudo
								
								
								
																	120
									g
																

								

							
														
							
						
														
							
														Per la crema al parmigiano
							

							
								

																	Panna fresca liquida
								
								
								a temperatura ambiente
																	200
									g
																

								

							
								

																	Parmigiano Reggiano DOP
								
								
								
																	30
									g
																

								

							
								

																	Burro
								
								
								
																	20
									g
																

								

							
								

																	Farina 00
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i porri al prosciutto per prima cosa spuntate il porro, poi incidetelo nel senso della lunghezza per eliminare le foglie più esterne 1. Tagliateli in 3 parti uguali 2, avvolgete intorno a ciascun pezzo una fetta di prosciutto crudo 3 e tenete da parte.
									

								

															

																		
																															
											
										
																														
																		Intanto occupatevi della crema al Parmigiano: in un pentolino ponete il burro e scioglietelo a fuoco dolce 4, aggiungete poi la farina setacciata tutta in una volta 5 e mescolate con la frusta energicamente 6.
									

								

															

																		
																															
											
										
																														
																		Versate quindi la panna a temperatura ambiente in più volte 7, salate 8, pepate 9
									

								

															

																		
																															
											
										
																														
																		e aggiungete 25 g di Parmigiano grattugiato 10, tenendo da parte gli altri 5 g per guarnire alla fine. Mescolate bene tenendo sempre il fuoco medio fino a che la crema si sarà addensata: in totale ci vorranno circa 4 minuti 11. Versate la crema sul fondo di una pirofila della misura dei porri 12: noi abbiamo utilizzato una teglia quadrata di 20x20 cm.
									

								

															

																		
																															
											
										
																														
																		Adagiate quindi i porri 13, guarnite con il restante parmigiano grattugiato tenuto da parte 14 e cuocete in forno statico preriscaldato a 180° per 18 minuti, i restanti 2 minuti passate alla modalità grill a 240°. Una volta che si sarà formata la crosticina i porri al prosciutto saranno pronti per essere serviti 15.
									

								

							
					    