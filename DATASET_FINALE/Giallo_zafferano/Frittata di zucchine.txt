Difficoltà: Facile
Cosa c’è di meglio di una frittata quando si ha poco tempo per cucinare? Appetitosa e nutriente, sazia con gusto ed è una fantastica soluzione svuotafrigo! La frittata di zucchine è una variante vegetariana molto facile e veloce da preparare. La consistenza soda delle zucchine trifolate si sposa perfettamente con quella morbida delle uova per un secondo piatto tanto semplice quanto stuzzicante, adatto per tutta la famiglia. Ottima sia calda che a temperatura ambiente, la frittata di zucchine è ideale anche da servire a quadrotti per un aperitivo ed è irresistibile all’interno di un panino!


												
						
						

														INGREDIENTI
							
													


						
							
							

							
								

																	Uova
								
								
								medie
																	6
									
																

								

							
								

																	Zucchine
								
								
								
																	380
									g
																

								

							
								

																	Parmigiano Reggiano DOP
								
								
								(da grattugiare)
																	50
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la frittata di zucchine per prima cosa spuntate le zucchine e tagliatele a rondelle dello spessore di circa 3 mm 1. Scaldate un giro di olio in una padella antiaderente del diametro di 22 cm (possibilmente con i bordi svasati), poi aggiungete le zucchine 2, salate e cuocete a fiamma vivace per circa 10 minuti, mescolando il meno possibile 3.
									

								

															

																		
																																											
											
										
																						
											
										
																						
											
										
																																										
																		Nel frattempo sbattete le uova in una ciotola insieme al Parmigiano Reggiano DOP grattugiato 4, sale e pepe 5. Amalgamate bene il composto. Quando le zucchine avranno preso un bel colore, abbassate il fuoco e sistematele con la spatola per ricoprire uniformemente la base. Versate sopra il composto di uova 6.
									

								

															

																		
																																											
											
										
																						
											
										
																						
											
										
																																										
																		Coprite con il coperchio e cuocete a fuoco basso per 10 minuti 7. Trascorso questo tempo la parte superiore sarà abbastanza rappresa ma non compatta 8, quindi fate scivolare la frittata delicatamente su un piatto 9.
									

								

															

																		
																																											
											
										
																						
											
										
																						
											
										
																																										
																		Capovolgete la frittata nella padella 10 e cuocete dall’altro lato per 2-3 minuti, senza coperchio 11. Servite la vostra frittata di zucchine calda, tiepida o a temperatura ambiente 12!
									

								

							
					    