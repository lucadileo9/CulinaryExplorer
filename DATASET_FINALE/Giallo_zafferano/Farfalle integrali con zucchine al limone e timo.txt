Difficoltà: Molto facile
Le farfalle integrali con zucchine crude al limone e timo sono un freschissimo primo piatto estivo, da preparare a crudo senza sporcare nemmeno una padella. Cosa chiedere di meglio, quando l’afa si fa sentire? Diversi sono gli ingredienti protagonisti di questa ricetta, ma la guest star è sicuramente il limone, che con la sua deliziosa acidità agrumata regala al piatto una verve tutta speciale. La piccantezza speziata del pepe rosa accende il piatto di colore e profumo, timo e pinoli fanno da contrappunto mediterraneo, e le zucchine, rese cremose dal pecorino e dal taglio a crudo completano l’opera, trasformando la vostra pausa pranzo in un’irresistibile esplosione di sapore e freschezza. Gustate le vostre farfalle integrali con zucchine crude al timo e limone calde, tiepide o fredde: siamo certi che sapranno sorprendervi ad ogni temperatura!


						
						

														INGREDIENTI
							
							                            
                                
    								
    									
    										
    										443
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    443
    					
    					    					    					
    					    Carboidrati
    					    g
    					    55.6
    					
    					    					    					
    					      di cui zuccheri
    					    g
    					    5.6
    					
    					    					    					
    					    Proteine
    					    g
    					    19.3
    					
    					    					    					
    					    Grassi
    					    g
    					    15.9
    					
    					    					    					
    					      di cui saturi
    					    g
    					    5.16
    					
    					    					    					
    					    Fibre
    					    g
    					    10.5
    					
    					    					    					
    					    Colesterolo
    					    mg
    					    21
    					
    					    					    					
    					    Sodio
    					    mg
    					    778
    					
    					    				
    			
                            
													


						
														
							
														Ingredienti per la pasta
							

							
								

																	Farfalle Integrali
								
								
								
																	320
									g
																

								

							
								

																	Zucchine
								
								
								(piccole e tenere)
																	200
									g
																

								

							
								

																	Scorza di limone
								
								
								(non trattata)
																	1
									
																

								

							
								

																	Pepe rosa in grani
								
								
								
																	
									q.b.
																

								

							
								

																	Pecorino
								
								
								(da grattugiare)
																	80
									g
																

								

							
								

																	Pinoli
								
								
								
																	25
									g
																

								

							
								

																	Timo
								
								
								
																	
									q.b.
																

								

							
														
							
						
														
							
														Per la citronette
							

							
								

																	Succo di limone
								
								
								
																	40
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Timo
								
								
								
																	
									q.b.
																

								

							
								

																	Senape
								
								
								
																	
									q.b.
																

								

							
								

																	Sale fino
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le farfalle integrali con zucchine al limone e timo cominciate preparando una citronette. Spremete il limone 1 per ottenere circa 40 g di succo, e versatelo in un barattolo da conserva munito di tappo a vite 2. Unite anche l’olio 3
									

								

															

																		
																															
											
										
																														
																		Il sale 4, la senape 5 e le foglioline di timo 6. A questo punto chiudete il barattolo con il suo tappo, avendo cura di avvitarlo molto bene.
									

								

															

																		
																															
											
										
																														
																		Prendete il barattolo in mano e agitatelo per una decina di secondi 7, per shakerare gli ingredienti e emulsionarli. La vostra citronette è pronta. Mettete adesso sul fuoco una pentola con abbondante acqua salata, e quando bolle versate la pasta 8. Mentre la pasta cuoce, in una ciotola capiente grattugiate le zucchine con una grattugia a maglie larghe 9
									

								

															

																		
																															
											
										
																														
																		Unite la citronette contenuta nel barattolo 10 e mescolate bene, in modo da insaporire le zucchine e marinarle 11. Grattugiate poi all’interno della ciotola anche il pecorino 12
									

								

															

																		
																															
											
										
																														
																		E amalgamate ancora, per legare gli ingredienti 13. Proseguite unendo i pinoli crudi 14 (ma se preferite una nota croccante, potete prima tostarli brevemente in padella) e la scorza grattugiata del limone 15, sempre amalgamando il condimento dopo l’aggiunta di un nuovo ingrediente.
									

								

															

																		
																															
											
										
																														
																		Scolate la pasta al dente 16, e unitela nella ciotola contenente il condimento 17. Mescolate per almeno un minuto 18, finché la pasta legandosi agli altri ingredienti non diventerà cremosa.
									

								

															

																		
																															
											
										
																														
																		Impiattate le vostre farfalle con zucchine al limone e timo nei piatti, aggiungete a piacere ancora un po’ di scorza di limone 19 e qualche fogliolina di timo e completate con una ricca macinata di pepe rosa 20. Il vostro freschissimo primo piatto è pronto per essere portato in tavola 21!
									

								

							
					    