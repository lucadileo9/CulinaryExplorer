Difficoltà: Facile
La torta di ricotta sofficissima è una ricetta genuina, un dolce molto facile da fare che conquisterà il cuore di grandi e piccini con la sua semplice bontà. Prepararla è un vero piacere, e il risultato è una torta morbidissima, perfetta da gustare a colazione o a merenda. Il suo aroma delicato, dalle note agrumate e la consistenza soffice la rendono una scelta ideale per coccolarsi in qualsiasi momento della giornata. Questa speciale torta di ricotta è la tipica torta da dispensa da preparare a casa e da servire con una tazza di caffè, un tè caldo o una tisana aromatica, per concedersi un momento di relax!


												
						
						

														INGREDIENTI
							
													


						
							
							

							
								

																	Farina 00
								
								
								
																	250
									g
																

								

							
								

																	Zucchero
								
								
								
																	150
									g
																

								

							
								

																	Uova
								
								
								medie
																	3
									
																

								

							
								

																	Lievito in polvere per dolci
								
								
								
																	16
									g
																

								

							
								

																	Ricotta vaccina
								
								
								
																	250
									g
																

								

							
								

																	Olio di semi di girasole
								
								
								
																	50
									g
																

								

							
								

																	Scorza di limone
								
								
								
																	1
									
																

								

							
								

																	Zucchero a velo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la torta di ricotta sofficissima per prima cosa fate scolare la ricotta in un setaccio per almeno 30 minuti 1. In una ciotola versate le uova e lo zucchero 2, montate con le fruste finché il composto non raddoppierà il volume e poi unite l'olio 3. 
									

								

															

																		
																																											
											
										
																						
											
										
																						
											
										
																																										
																		Aromatizzate con la scorza grattugiata di un limone non trattato 4. Riprendete la ricotta scolata e mescolatela per ammorbidirla 5, quindi incorporatela all'impasto 6. 
									

								

															

																		
																																											
											
										
																						
											
										
																						
											
										
																																										
																		Aggiungete anche farina e lievito setacciati 7. Mescolate fino a ottenere un composto senza grumi 8. Imburrate e infarinate uno stampo da 22 cm, versate qui l'impasto e livellate la superficie con una spatola 9.  
									

								

															

																		
																																											
											
										
																						
											
										
																						
											
										
																																										
																		Cuocete in forno statico preriscaldato a 180° per 45 minuti (valutate poi temperatura e tempi in base al vostro forno). Fate la prova stecchino prima di sfornare per verificare che dentro sia cotta 10. Lasciate intiepidire nello stampo, poi sformate la torta di ricotta sofficissima e guarnitela a piacere con zucchero a velo 11 12. 
									

								

							
					    