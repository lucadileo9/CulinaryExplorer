Difficoltà: Media
Riuscite a immaginare una ricetta più versatile dello strudel? Un involucro croccante che accoglie i ripieni più sfiziosi e non solo dolci, come questi mini strudel salati con carciofi, patate e speck, deliziosi fagottini da gustare come antipasto o come sfizio per arricchire un buffet delle feste, grazie al formato monoporzione. Al loro interno troverete un appetitoso mix: cuori di carciofi e patate saltati in padella, listarelle di speck e formaggio grattugiato, che avvolgerà la farcia aggiungendo un tocco di sapore in più. Venite a scoprire come realizzare questa ghiotta ricetta a casa vostra, preparando anche l'impasto a mano in modo facile e veloce!


						
						

														INGREDIENTI
							
													


						
														
							
							

							
								

																	Farina 00
								
								
								
																	150
									g
																

								

							
								

																	Uova
								
								
								(1 medio)
																	55
									g
																

								

							
								

																	Acqua
								
								
								a temperatura ambiente
																	30
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Sale fino
								
								
								
																	1
									pizzico
																

								

							
								

																	Semi di papavero
								
								
								
																	
									q.b.
																

								

							
								

																	Semi di sesamo
								
								
								
																	
									q.b.
																

								

							
														
							
						
														
							
														per il ripieno
							

							
								

																	Carciofi
								
								
								surgelati
																	300
									g
																

								

							
								

																	Patate
								
								
								
																	250
									g
																

								

							
								

																	Scalogno
								
								
								
																	1
									
																

								

							
								

																	Parmigiano Reggiano DOP
								
								
								
																	80
									g
																

								

							
								

																	Speck
								
								
								
																	80
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i Mini strudel salati con carciofi, patate e speck iniziate dall'impasto dello strudel: in una ciotola versate la farina, l'uovo 1, l'acqua 2, l'olio 3 e un pizzico di sale. 
									

								

															

																		
																																											
											
										
																						
											
										
																						
											
										
																																										
																		Impastate a mano fino a ottenere un panetto omogeneo 4, quindi trasferitelo sul piano di lavoro, copritelo con la stessa ciotola e lasciatelo riposare per 30 minuti a temperatura ambiente 5. Mondate e affettate lo scalogno 6.
									

								

															

																		
																																											
											
										
																						
											
										
																						
											
										
																																										
																		Pelate e tagliate a piccoli cubetti di 1 cm le patate 7. In una padella versate un giro d'olio 8, aggiugete lo scalogno 9, fatelo appassire 2/3 minuti.
									

								

															

																		
																																											
											
										
																						
											
										
																						
											
										
																																										
																		Unite le patate 10 e cuocete per 5 minuti. Poi versate anche i carciofi 11 e insaporite con il rosmarino 12.
									

								

															

																		
																																											
											
										
																						
											
										
																						
											
										
																																										
																		Coprite con il coperchio 13 e cuocete per 10 minuti a fiamma bassa. Salate e pepate 14. Affettate sottilmente i carciofi 15.
									

								

															

																		
																																											
											
										
																						
											
										
																						
											
										
																																										
																		Tagliate a listarelle lo speck 16. In una ciotola versate le verdure saltate in padella, lo speck 17 e il formaggio grattugiato 18.
									

								

															

																		
																																											
											
										
																						
											
										
																						
											
										
																																										
																		Mescolate per amalgamare 19. Stendete il panetto su un canovaccio prima con un matterello e poi aiutandovi con le mani per allargarlo in modo che sia molto sottile 20. Spennelate la superficie con l'olio 21.
									

								

															

																		
																																											
											
										
																						
											
										
																						
											
										
																																										
																		Adagiate il ripieno ai 4 lati 22, quindi ritagliate 4 rettangoli intorno alla farcia 23. Ripiegate un lembo di pasta 24.
									

								

															

																		
																																											
											
										
																						
											
										
																						
											
										
																																										
																		Fino ad avvolgere tutto il ripieno 25, per creare un fagottino 26. Ritagliate la pasta in eccesso sul bordo e pressatelo per sigillarlo 27.
									

								

															

																		
																																											
											
										
																						
											
										
																						
											
										
																																										
																		Spennellate la superficie con l'olio e spolverate con i semi di sesamo e di papavero.Cuocete in forno statico preriscaldato a 200° per 20 minuti o fino a doratura. Sfornate e lasciate intiepidire prima di servire i Mini strudel salati con carciofi, patate e speck.
									

								

							
					    