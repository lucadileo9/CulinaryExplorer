Difficoltà: Molto facile
Abbiamo salutato l'inverno con le sue zuppe e i suoi piatti corroboranti che ci hanno scaldato durante tutta la stagione più fredda e siamo pronti ora a dare il benvenuto alla primavera, con i suoi frutti dai colori vivaci e aromatici che portano una ventata di freschezza sulle nostre tavole. Rinnoviamo i menu sostituendo cavoli e broccoletti con fave e piselli, riscoprendone i sapori in modo sempre nuovo: in una crema con pecorino, in un sandwich sfizioso oppure in un semplice primo piatto, come quello che vi proponiamo qui: pasta con pesce spada e fave. Genuina e ghiotta, la nostra pasta è un concentrato di profumi, complici le foglioline di menta fresca e l’aromatica scorza di limone, che conquisterà i cuori e i palati di tutta la famiglia.


												
						
						

														INGREDIENTI
							
							                            
                                
    								
    									
    										
    										530
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    530
    					
    					    					    					
    					    Carboidrati
    					    g
    					    70.1
    					
    					    					    					
    					      di cui zuccheri
    					    g
    					    4.9
    					
    					    					    					
    					    Proteine
    					    g
    					    31.7
    					
    					    					    					
    					    Grassi
    					    g
    					    13.6
    					
    					    					    					
    					      di cui saturi
    					    g
    					    2.68
    					
    					    					    					
    					    Fibre
    					    g
    					    4.3
    					
    					    					    					
    					    Colesterolo
    					    mg
    					    87
    					
    					    					    					
    					    Sodio
    					    mg
    					    418
    					
    					    				
    			
                            
													


						
							
							

							
								

																	Penne Rigate Senza Glutine
								
								
								
																	320
									g
																

								

							
								

																	Fave
								
								
								da pulire
																	450
									g
																

								

							
								

																	Pesce spada
								
								
								
																	620
									g
																

								

							
								

																	Menta
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Scorza di limone
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta con pesce spada e fave per prima cosa sgranate le fave e raccoglietele in una ciotolina 1. Sbollentatele in acqua bollente 2 per un paio di minuti, quindi scolatele poi direttamente in una ciotola con acqua fredda 3.
									

								

															

																		
																															
											
										
																														
																		Ora eliminate la scorza più esterna da ogni fava 4 e tenetele da parte. Ponete sul fuoco una pentola colma di acqua salata e portate al bollore, servirà per la cottura della pasta. Occupatevi del pesce spada: tagliate via la parte della pelle 5 e riducetelo a cubetti regolari 6 così da ottenere una cottura omogenea.
									

								

															

																		
																															
											
										
																														
																		In un tegame scaldate l’olio di oliva con lo spicchio di aglio, aggiungete il pesce spada a cubetti 7 e lasciate rosolare a fuoco vivace mescolando spesso, ci vorranno circa 8 minuti. Intanto cuocete la pasta 8 lasciandola indietro di cottura di un paio di minuti rispetto al tempo indicato sulla confezione. Ora insaporite il pesce con la scorza grattugiata del limone 9,
									

								

															

																		
																															
											
										
																														
																		salate, pepate 10 e aromatizzate con le foglioline di menta fresca 11. Quando il pesce spada sarà giunto a cottura e risulterà dorato, spegnete il fuoco e aggiungete la fave 12,
									

								

															

																		
																															
											
										
																														
																		eliminate lo spicchio di aglio 13 e scolate la pasta qui che nel frattempo sarà cotta 14. Versate un mestolo di acqua di cottura 15,
									

								

															

																		
																															
											
										
																														
																		mescolate per bene, insaporite a piacere con altre foglioline di menta 16 e un filo di olio di oliva 17. Servite la pasta con pesce spada e fave ben calda 18!
									

								

							
					    