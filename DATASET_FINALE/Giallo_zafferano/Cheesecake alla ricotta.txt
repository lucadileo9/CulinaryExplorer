Difficoltà: Media
Quando si parla di cheesecake ce l'avete chiesto tantissime volte come sostituire il mascarpone? Così alla fine ci siamo messi all'opera per presentarvi la nostra cheesecake alla ricotta! Eh sì, noi di Giallozafferano abbiamo cura delle vostre opinioni e delle vostre richieste e così abbiamo sperimentato questa golosa cheesecake fredda, che non ha nulla a che vedere con la NY Cheesecake che invece è cotta in forno. In questa variante cruda, più o meno come abbiamo fatto per la cheesecake al limone, la torta risulterà delicata nel sapore e nella vellutata consistenza: si scioglierà letteralmente in bocca! Un fine pasto a cui sicuramente i vostri ospiti non potranno rinunciare... potrebbero addirittura azzardare a fare il bis, sapete? Provatela in alternativa alle altre due cheesecake di cui siete innamoratissimi, le eleganti mini cheesecake in versione monoporzione e la golosissima cheesecake alla Nutella... non vi resta che imbastire il podio e farci sapere qual è per voi la vincitrice!


						
						

														INGREDIENTI
							
							                            
                                
    								
    									
    										
    										466
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    466
    					
    					    					    					
    					    Carboidrati
    					    g
    					    61.9
    					
    					    					    					
    					      di cui zuccheri
    					    g
    					    41.4
    					
    					    					    					
    					    Proteine
    					    g
    					    5.4
    					
    					    					    					
    					    Grassi
    					    g
    					    21.9
    					
    					    					    					
    					      di cui saturi
    					    g
    					    12.86
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    95
    					
    					    					    					
    					    Sodio
    					    mg
    					    121
    					
    					    				
    			
                            
													


						
														
							
														Ingredienti per uno stampo da 22 cm
							

							
								

																	Biscotti Digestive
								
								
								
																	300
									g
																

								

							
								

																	Burro
								
								
								
																	100
									g
																

								

							
														
							
						
														
							
														Per la crema
							

							
								

																	Ricotta vaccina
								
								
								
																	500
									g
																

								

							
								

																	Panna fresca liquida
								
								
								
																	230
									g
																

								

							
								

																	Zucchero a velo
								
								
								
																	200
									g
																

								

							
								

																	Gelatina in fogli
								
								
								
																	8
									g
																

								

							
														
							
						
														
							
														Per decorare
							

							
								

																	Fragole
								
								
								essiccate
																	
									q.b.
																

								

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la cheesecake alla ricotta iniziamo dalla base. Versate i biscotti nel mixer 1 e frullateli fino a ottenere delle briciole finissime. Trasferitele in una ciotola e aggiungete il burro fuso (va bene al microonde o a fuoco dolce in un pentolino) 2, mescolate con un cucchiaio 3.
									

								

															

																		
																															
											
										
																														
																		Versate in uno stampo da 22 cm imburrato e rivestito con carta forno 4. Distribuite al suo interno il composto aiutandovi con il dorso del cucchiaio formando una base liscia e uno strato che rivesta parte del bordo 5. Ponete in freezer lo stampo per circa 30 minuti e intanto mettete in ammollo la gelatina in acqua fresca 6.
									

								

															

																		
																															
											
										
																														
																		Ora passiamo alla crema. In una ciotola versate 200 g di panna e montatela finché non sarà morbida e spumosa 7. Versatela a cucchiaiate in una ciotola con la ricotta 8 e incorporate delicatamente 9.
									

								

															

																		
																															
											
										
																														
																		Poi scaldate i restanti 30 g di panna in un pentolino 10, quando avrà sfiorato il bollore scolate la gelatina e versatela nella panna 11. Mescolate a fiamma spenta finché la gelatina non si sarà completamente sciolta dopodiché aggiungete alla crema 12.
									

								

															

																		
																															
											
										
																														
																		Addolcite la preparazione aggiungendo lo zucchero a velo 13 e continuate a mescolare delicatamente finché anche questo non sarà stato completamente assorbito 14. Recuperate lo stampo e versateci la crema 15,
									

								

															

																		
																															
											
										
																														
																		livellate con il dorso di un cucchiaio 16 e lasciate riposare in frigorifero per almeno 12 ore 17. Ecco pronta la vostra cheesecake alla ricotta, decorate a piacere con delle fette di fragole e qualche foglia di menta 18.
									

								

							
					    