Difficoltà: Facile
A Carnevale ogni fritto è concesso, soprattutto se si tratta di un dolce tipico. La Sicilia non è da meno nel rispettare questa tradizione e, accanto ai celebri sfinci, propone il latte fritto. Questi deliziosi bocconcini hanno origini antiche, la ricetta siciliana pare sia stata tramandata dalle suore clarisse e si ritiene che risalga al ‘600. Ma la paternità di questa preparazione è attribuita agli spagnoli che, nel corso delle loro dominazioni sul territorio italiano, hanno influenzato la cucina locale. Sono molte le regioni che ne hanno sviluppato una propria versione: il latte dolce fritto ligure, i fritti di latte abruzzesi e la crema fritta diffusa in Emilia. La variante siciliana, a differenza di queste ultime e di quella spagnola, la leche frita, si caratterizza per un delicato aroma di agrumi e per l’assenza di uova nell’impasto. Preparatevi alle fritture più attese dell’anno e siate pronti a gustare queste prelibatezze ben calde per preservarne la fragranza!


						
						

														INGREDIENTI
							
							                            
                                
    								
    									
    										
    										600
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    600
    					
    					    					    					
    					    Carboidrati
    					    g
    					    69.2
    					
    					    					    					
    					      di cui zuccheri
    					    g
    					    25.4
    					
    					    					    					
    					    Proteine
    					    g
    					    9.8
    					
    					    					    					
    					    Grassi
    					    g
    					    31.6
    					
    					    					    					
    					      di cui saturi
    					    g
    					    7.95
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    113
    					
    					    					    					
    					    Sodio
    					    mg
    					    278
    					
    					    				
    			
                            
													


						
														
							
							

							
								

																	Latte intero
								
								
								
																	800
									g
																

								

							
								

																	Amido di mais (maizena)
								
								
								
																	200
									g
																

								

							
								

																	Zucchero
								
								
								
																	150
									g
																

								

							
								

																	Scorza di limone
								
								
								
																	1
									
																

								

							
														
							
						
														
							
														per la panatura
							

							
								

																	Uova
								
								
								
																	4
									
																

								

							
								

																	Pangrattato
								
								
								
																	200
									g
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il latte fritto versate in una ciotola capiente l’amido 1, lo zucchero 2 e la scorza grattugiata del limone 3.
									

								

															

																		
																															
											
										
																														
																		Mescolate questi ingredienti secchi 4 e tenete da parte. In un pentolino scaldate il latte 5 e, non appena avrà sfiorato il bollore, versatelo nella ciotola con gli ingredienti secchi 6 poco alla volta, mescolando per non formare grumi.
									

								

															

																		
																															
											
										
																														
																		Riportate il tutto in pentola, ponete sul fuoco dolce mescolando sempre con una marisa o con un cucchiaio di legno 7. Quando noterete che la crema inizia a raggrumarsi e ad addensarsi allo stesso tempo 8, basterà spegnere la fiamma e mescolare vigorosamente. Vedrete che la crema tornerà liscia lontana dalla fonte di calore. E’ importante che questa operazione venga fatta con un cucchiaio di legno o una marisa e non con la frusta manuale poiché con la frusta rischiereste di stracciare la crema, che durante il tempo di raffreddamento diventerebbe acquosa e non perfettamente addensata. Una volta pronta la crema versatela e stendetela molto velocemente in una teglia rettangolare da 26x19 cm circa, foderata con carta forno 9,
									

								

															

																		
																															
											
										
																														
																		livellatela per bene 10 e fatela freddare in frigo anche per tutta la notte (non ci sarà bisogno di pellicola a contatto poiché non importa che si formi la pellicina, considerando che per questa ricetta la crema serve ben fredda e soda). Una volta che la crema sarà fredda 11 tagliatela a cubotti irregolari di circa 4 centimetri 12. Con queste dosi e questo stampo otterrete circa 18 pezzi.
									

								

															

																		
																															
											
										
																														
																		Passate ciascun pezzetto di crema prima nelle uova sbattute 13 , poi nel pangrattato 14 e poi nuovamente nelle uova 15 e nel pangrattato, per una doppia panatura.
									

								

															

																		
																															
											
										
																														
																		Man mano che impanate i bocconcini, adagiateli su un vassoio 16. Scaldate l’olio nel tegame e quando avrà raggiunto i 170° 17, immergete i bocconcini 18. Cuocetene pochi alla volta per non abbassare la temperatura dell’olio, basterà 1 minuto circa.
									

								

															

																		
																															
											
										
																														
																		Quando i bocconcini risulteranno dorati, scolateli 19 e lasciateli asciugare su un vassoio rivestito con carta assorbente 20. Servite subito il vostro latte fritto ben caldo 21.
									

								

							
					    