Difficoltà: Molto facile
Cosa fare quando lo stomaco comincia a brontolare e magari l’ora di pranzo è ancora lontana? Ci vorrebbe uno snack sano e nutriente da sgranocchiare per placare i morsi della fame senza sensi di colpa… niente di più facile con i nostri cracker al teff! Il teff è un antico pseudo-cereale ancora poco conosciuto qui da noi, da cui si ricava una farina integrale ricca di fibre e naturalmente senza glutine che abbiamo utilizzato anche per preparare degli invitanti biscottini al teff. Abbiamo arricchito questo prezioso ingrediente con un gustoso mix di semi vari per creare dei cracker croccanti che conquisteranno non solo chi è intollerante ma anche tutti coloro che preferiscono seguire una dieta salutare ed equilibrata senza rinunciare al gusto! Portate i cracker al teff in ufficio come spezzafame oppure spalmateli con un aromatico formaggio veg e offriteli ai vostri amici insieme a delle deliziose polpette di miglio con verdure per un aperitivo gluten free… scoprirete un modo originale e genuino per assaporare tutto il buono che la natura ci offre!


						
						

														INGREDIENTI
							
							                            
                                
    								
    									
    										
    										139
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    139
    					
    					    					    					
    					    Carboidrati
    					    g
    					    8.8
    					
    					    					    					
    					      di cui zuccheri
    					    g
    					    0.3
    					
    					    					    					
    					    Proteine
    					    g
    					    3.5
    					
    					    					    					
    					    Grassi
    					    g
    					    10
    					
    					    					    					
    					      di cui saturi
    					    g
    					    1.31
    					
    					    					    					
    					    Fibre
    					    g
    					    2.1
    					
    					    					    					    					
    					    Sodio
    					    mg
    					    396
    					
    					    				
    			
                            
													


						
														
							
														Ingredienti per 10 cracker
							

							
								

																	Farina di teff
								
								
								
																	60
									g
																

								

							
								

																	Farina di mais fioretto
								
								
								
																	35
									g
																

								

							
								

																	Acqua
								
								
								
																	170
									g
																

								

							
								

																	Olio extravergine d'oliva
								
								
								
																	45
									g
																

								

							
								

																	Semi di girasole
								
								
								
																	30
									g
																

								

							
								

																	Semi di zucca
								
								
								
																	30
									g
																

								

							
								

																	Semi di sesamo
								
								
								
																	30
									g
																

								

							
								

																	Semi di lino
								
								
								
																	30
									g
																

								

							
								

																	Sale fino
								
								
								
																	5
									g
																

								

							
														
							
						
														
							
														Per spolverizzare
							

							
								

																	Sale grosso
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cracker al teff, per prima cosa versate l’acqua in un pentolino e fatela scaldare. Nel frattempo, prendete una ciotola capiente e versate all’interno tutti gli ingredienti secchi: la farina di teff, la farina di mais 1, i semi di zucca 2, i semi di lino 3,
									

								

															

																		
																															
											
										
																														
																		i semi di girasole 4, i semi di sesamo 5 e il sale fino 6.
									

								

															

																		
																															
											
										
																														
																		Quando l’acqua sarà calda, unitela al composto 7 e aggiungete anche l’olio 8. A questo punto mescolate con una spatola o un cucchiaio per amalgamare tutti gli ingredienti 9 fino ad ottenere un impasto morbido.
									

								

															

																		
																															
											
										
																														
																		Foderate una leccarda con la carta forno e stendete l’impasto ottenuto con le mani 10 in modo da formare un rettangolo dello spessore di 1-2 mm 11. Cuocete in forno statico preriscaldato a 150° per 25 minuti, posizionando la teglia sul ripiano basso del forno. Trascorso questo tempo, sfornate la teglia e tagliate il rettangolo con un coltello affilato, prima a metà in senso orizzontale 12, poi in senso verticale in modo da ottenere 10 rettangoli più piccoli.
									

								

															

																		
																															
											
										
																														
																		Cospargete i cracker con il sale grosso 13 e infornate nuovamente per 30 minuti, questa volta sul ripiano medio del forno. Trascorso anche questo tempo, sfornate nuovamente la teglia e lasciate raffreddare 14. I vostri cracker al teff sono pronti per essere sgranocchiati 15!
									

								

							
					    