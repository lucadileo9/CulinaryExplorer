Difficoltà: Media
Le ciambelle soffici al forno sono dei dolci ottimi da gustare a colazione, ma quando abbiamo voglia di concederci un vero peccato di gola le ciambelle fritte non hanno rivali! Qui vi presentiamo una versione 100% italiana dei donuts, le iconiche ciambelle americane ricoperte di glassa colorata. Prepararle a casa è abbastanza semplice, anche senza planetaria: lavorando l’impasto a mano con un po’ di pazienza e attendendo i giusti tempi di lievitazione otterrete comunque delle ciambelle morbidissime. Anche la frittura è un passaggio da non sottovalutare: solo alla temperatura indicata le ciambelline risulteranno ben cotte all’interno e dorate alla perfezione. Una volta pronte, potete godervi le vostre ciambelle fritte al naturale o ricoperte di zucchero, come le graffe di Carnevale, ma se volete renderle davvero speciali vi consigliamo di provare questa versione con glassa al caffè e una cascata di granella di nocciole! Pronti a impastare?


						
						

														INGREDIENTI
							
													


						
														
							
							

							
								

																	Farina 0
								
								
								forte (W 360)
																	300
									g
																

								

							
								

																	Latte intero
								
								
								a temperatura ambiente
																	130
									g
																

								

							
								

																	Burro
								
								
								
																	30
									g
																

								

							
								

																	Zucchero
								
								
								
																	40
									g
																

								

							
								

																	Lievito di birra secco
								
								
								(o 9 g di lievito di birra fresco)
																	3
									g
																

								

							
								

																	Uova
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
														
							
														per la glassa al caffè
							

							
								

																	Caffè
								
								
								
																	40
									ml
																

								

							
								

																	Zucchero a velo
								
								
								
																	150
									g
																

								

							
														
							
						
														
							
														per decorare
							

							
								

																	Granella di nocciole
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le ciambelle fritte partite dall'impasto. Versate il latte a temperatura ambiente in una ciotolina, aggiungete il lievito 1 e lo zucchero 2. Mescolate sino a che non saranno ben sciolti 3.
									

								

															

																		
																																											
											
										
																						
											
										
																						
											
										
																																										
																		In una ciotola capiente versate la farina e il burro 4, aggiungete l'uovo 5 e iniziate ad impastare con le mani. Continuando ad impastate versate a filo il latte, in cui avete sciolto il lievito 6. 
									

								

															

																		
																																											
											
										
																						
											
										
																						
											
										
																																										
																		Continuate a lavorare sino ad ottenere un composto omogeneo 7, quindi trasferitevi su una spianatoia infarinata, aggiungete un pizzico di sale 9 e lavorate l'impasto per circa 10 minuti 8.
									

								

															

																		
																																											
											
										
																						
											
										
																						
											
										
																																										
																		Dovrete ottenere un composto liscio ed elastico 10. Ungete una ciotola con un filo d’olio e riponete il vostro panetto all’interno, poi coprite con la pellicola 11 e lasciate lievitare, a temperatura ambiente, fino al raddoppio 12. Ci vorranno circa 4-5 ore. 
									

								

															

																		
																																											
											
										
																						
											
										
																						
											
										
																																										
																		Trascorso questo tempo, trasferite nuovamente l'impasto su un piano da lavoro e ricavate due filoni 13. Da ciascun filone ricavate 5 pezzetti uguali 14, in modo da ricavarne 10. Prendete ciascuna porzione e lavorandola tra le mani formate una pallina 15. 
									

								

															

																		
																																											
											
										
																						
											
										
																						
											
										
																																										
																		Ritagliate 10 quadrati di carta forno. Ungetevi le mani con un filo d’olio e schiacciate ogni pallina su uno dei quadrati di carta forno 16, dovrete ottenere un disco di circa 8-10 cm. Utilizzando la parte inferiore di un mestolo di legno create un buco al centro 17 e con le mani allargatelo delicatamente 18.
									

								

															

																		
																																											
											
										
																						
											
										
																						
											
										
																																										
																		Procedete così con tutto l’impasto. Lasciate lievitare le ciambelle un’altra ora senza coprirle 19. Versate 3 dita d’olio in una padella a bordi alti e portatelo ad una temperatura di 170°. A questo punto, mettete le ciambelle nell’olio (poche alla volta per non fare abbassare la temperatura) assieme alla carta forno 20, che si staccherà dopo nemmeno un minuto. Togliete man mano i foglietti di carta forno, utilizzando una pinza 21.
									

								

															

																		
																																											
											
										
																						
											
										
																						
											
										
																																										
																		Fate dorare le ciambelle su entrambi i lati 22. Ci vorranno 5-6 minuti, in totale. Se si dorano troppo velocemente, abbassate la fiamma. Riponete man mano le ciambelle su carta assorbente 23. Occupatevi della glassa. Sistemate lo zucchero a velo in una ciotola e unite il caffè a filo (non tutto in una volta perché potrebbe non servire tutto), mischiando man mano con una forchetta 24.
									

								

															

																		
																																											
											
										
																						
											
										
																						
											
										
																																										
																		Dovrete ottenere una glassa densa e senza grumi 24. Intingete la parte superiore delle ciambelle nella glassa 26, capovolgetele su un tagliere e cospargetele subito con la granella di nocciole 27. Nel giro di pochi minuti la glassa si asciugherà e sarete pronti per gustare le vostre ciambelle!
									

								

							
					    