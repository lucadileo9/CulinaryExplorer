Difficoltà: Media
Il tortano è una ciambella salata di origini campane, realizzata soprattutto nel periodo di Pasqua, insieme alla pizza chiena rustica napoletana. Proprio come il famoso casatiello è un pane rustico, preparato con una pasta di pane, contenente strutto, e arricchito da vari salumi e formaggi. In passato infatti veniva realizzato come "svuota frigo" per riutilizzare ciò che era avanzato dai giorni di festa. Al contrario del casatiello, dove le uova vengono poste sopra come decorazione, in questa ricetta le uova sode vengono utilizzate per arricchire il ripieno, insieme ai cicoli, al salame e ai formaggi proprio come vuole la tradizione. 
Il tortano è una ricetta partenopea preparata con ingredienti poveri che creano un connubio di sapori irresistibile, ideale da proporre nel menu di Pasqua oppure per il pic nic di Pasquetta che accompagna, come di consueto, la tradizionale pastiera.

Ecco altre ricette napoletane da non perdere:


						
						

														INGREDIENTI
							
													


						
														
							
														per l'impasto (per uno stampo a ciambella da 28 cm in superficie e 23 cm alla base)
							

							
								

																	Farina 00
								
								
								
																	400
									g
																

								

							
								

																	Farina 0
								
								
								
																	180
									g
																

								

							
								

																	Acqua
								
								
								a temperatura ambiente
																	360
									g
																

								

							
								

																	Lievito di birra fresco
								
								
								
																	17
									g
																

								

							
								

																	Strutto
								
								
								
																	100
									g
																

								

							
								

																	Sale fino
								
								
								
																	12
									g
																

								

							
								

																	Zucchero
								
								
								
																	10
									g
																

								

							
														
							
						
														
							
														per il ripieno
							

							
								

																	Uova sode
								
								
								
																	4
									
																

								

							
								

																	Salame napoletano
								
								
								
																	200
									g
																

								

							
								

																	Cicoli
								
								
								
																	200
									g
																

								

							
								

																	Pecorino romano
								
								
								
																	100
									g
																

								

							
								

																	Provolone
								
								
								semi piccante
																	100
									g
																

								

							
								

																	Parmigiano Reggiano DOP
								
								
								
																	60
									g
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la superficie
							

							
								

																	Strutto
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il tortano come prima cosa realizzate l'impasto. Sciogliete il lievito di birra nell’acqua a temperatura ambiente 1. In una ciotola versate le due farine e lo zucchero, poi unite i 2/3 dell'acqua in cui avete appena disciolto il lievito 2 e mescolate. A questo punto unite il sale 3 e mescolate ancora. 
									

								

															

																		
																																											
											
										
																						
											
										
																						
											
										
																																										
																		Aggiungete la restante parte di acqua 4 e lavorate ancora con un mestolo di legno per farla assorbire. Quando avrete ottenuto un composto omogeneo, trasferitelo su un piano di lavoro 5. Prima di iniziare a maneggiarlo, se vi rendete conto che risulta molto appiccicoso, potete coprire con la ciotola per una decina di minuti: servirà a far rilassare la pasta e renderla più lavorabile. Riprendete a lavorare a mano l'impasto, aggiungedo un fiocchetto alla volta lo strutto 6, da far assorbire man a mano. 
									

								

															

																		
																																											
											
										
																						
											
										
																						
											
										
																																										
																		Aiutandovi con un tarocco lavorate l'impasto, che risulterà piusttosto appiccicoso 7, poi date qualche piega di rinforzo 8 e trasferite l'impasto in una ciotola unta con lo strutto 9.
									

								

															

																		
																																											
											
										
																						
											
										
																						
											
										
																																										
																		Coprite con pellicola 10 e fate lievitare a circa 28° lontano da correnti d'aria per un paio d’ore o fino a quando sarà raddoppiato 11. Se la temperatura dovesse essere più bassa potete prolungare i tempi di lievitazione. Nel frattempo bollite le uova per farle sode e sbucciatele. Tagliate a cubetti di 1 cm tutti i salumi 1. Tagliate a cubetti anche il provolone e il Pecorino romano.
									

								

															

																		
																																											
											
										
																						
											
										
																						
											
										
																																										
																		Ungete uno stampo da ciambella, possibilmente in alluminio, da 28 cm in superficie e 23 cm alla base. Rovesciate l’impasto sulla spianatoia infarinata e tiratela con il matterello 14 sino a ricavare un rettangolo grande circa 50x40. Versate sulla sfoglia i cubetti di salumi e formaggi (!5).
									

								

															

																		
																																											
											
										
																						
											
										
																						
											
										
																																										
																		Aggiungete le uova spezzettate 16, il Parmigiano Reggiano DOP grattugiato e abbondante pepe nero. Arrotolate 17 sino ad ottenere un salsicciotto. Trasferitelo, con un gesto delicato ma deciso, nello stampo a ciambella 18.
									

								

															

																		
																																											
											
										
																						
											
										
																						
											
										
																																										
																		Dovrete far coincidere le due estremità, inserendone una dentro l'altra. Coprite e fate lievitare di nuovo fino al raddoppio 20, ci vorranno circa 30 minuti. Trascorso il tempo di lievitazione ungete la superficie con lo strutto ammorbidito (potete scaldarlo in microonde pochi secondi) 21 e cuocete in forno statico preriscaldato a 180° per circa 50 minuti nel ripiano centrale.
									

								

															

																		
																																											
											
										
																						
											
										
																						
											
										
																																										
																		Trascorsi i 50 minuti tirate fuori lo stampo e spennellate con abbondante strutto 22 quindi rimettete in forno a 200° per altri 10 min sul ripiano più basso (non a contatto) per dorare bene la superficie e far rassodare bene anche la parte sotto. Sfornate 23 e lasciate raffreddare per una decina di minuti prima di sformarlo e tagliarlo 24.
									

								

							
					    