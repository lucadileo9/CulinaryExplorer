Difficoltà: Media
Il pane di segale è un pane rustico ottenuto mescolando la farina di segale con la manitoba. Esistono molte varianti, forme e consistenze che si possono dare al pane di segale: quello che proponiamo oggi è un pane morbido e profumato da gustare ad esempio a colazione con una buona marmellata genuina o da utilizzare come base per sfiziosi stuzzichini come il crostino ai fichi!
La farina di segale, oltre ad essere un alimento nutriente e sano, è molto diffusa nei paesi del nord Europa e in generale in quelli che presentano climi molto freddi, perché la segale è più resistente del grano in condizioni climatiche sfavorevoli. Con la farina di segale l'impasto acquista una consistenza più compatta rispetto a quello realizzato con la farina di grano, utilizzata per preparare il comune pane fatto in casa; inoltre conserva la morbidezza più a lungo perché si secca meno rapidamente.
Per preparare il pane di segale basterà avere un po' di pazienza per la lunga lievitazione, ma il risultato vi conquisterà! Il piacere di preparare il pane in casa è proprio quello di sbizzarirsi: potrete arricchire il pane di segale con i semi che più preferite oppure dargli la forma che desiderate e gustarlo caldo, appena sfornato! 


												
						
						

														INGREDIENTI
							
							                            
                                
    								
    									
    										
    										191
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    191
    					
    					    					    					
    					    Carboidrati
    					    g
    					    40.3
    					
    					    					    					
    					      di cui zuccheri
    					    g
    					    0.3
    					
    					    					    					
    					    Proteine
    					    g
    					    5.3
    					
    					    					    					
    					    Grassi
    					    g
    					    0.9
    					
    					    					    					
    					      di cui saturi
    					    g
    					    0.12
    					
    					    					    					
    					    Fibre
    					    g
    					    4.9
    					
    					    					    					    					
    					    Sodio
    					    mg
    					    430
    					
    					    				
    			
                            
													


						
							
														Ingredienti (per uno stampo da plumcake di 26x10)
							

							
								

																	Farina di segale
								
								
								
																	350
									g
																

								

							
								

																	Farina Manitoba
								
								
								
																	150
									g
																

								

							
								

																	Acqua
								
								
								tiepida
																	400
									ml
																

								

							
								

																	Lievito di birra secco
								
								
								
																	4
									g
																

								

							
								

																	Malto
								
								
								
																	1
									cucchiaino
																

								

							
								

																	Sale fino
								
								
								
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pane di segale, iniziate a versare il lievito (in alternativa potete utilizzare 12 g di lievito di birra fresco) in una ciotolina con metà dose di acqua tiepida 1. Mescolate per sciogliere il lievito, quindi aggiungete il cucchiaino di malto (o di zucchero) 2. Mescolate per amalgamare il malto 3.
									

								

															

																		
																															
											
										
																														
																		Poi in una ciotola versate la farina manitoba setacciata (in alternativa potete usare la farina 0) e aggiungete la farina di segale 4. Mescolate con una spatola le due farine per miscelarle 5. Versate il lievito e il malto nella ciotola con le farine 6 e mescolate.
									

								

															

																		
																															
											
										
																														
																		Quindi sciogliete il sale nella dose di acqua tiepida rimasta 7, mescolate e versate l'acqua a filo sull'impasto 8 mescolando a mano a mano per assorbirla 9.
									

								

															

																		
																															
											
										
																														
																		Continuate a mescolare per creare un composto più compatto 10. Quindi lasciatelo lievitare nella ciotola per almeno 1h a temperatura ambiente coperto con pellicola trasparente. Dopo il tempo indicato sarà raddoppiato di volume e presenterà delle alveolature 11. A questo punto potete infarinare un piano di lavoro e iniziare a maneggiare l'impasto: dovrete creare una forma rettangolare piuttosto spessa e ripiegare l'impasto su se stesso 12.
									

								

															

																		
																															
											
										
																														
																		Poi continuate a creare delle pieghe partendo dal lato più corto 13 verso l'interno e facendo la stessa operazione dall'altro lato 14. Appiattite nuovamente il panetto e ricominciate con le pieghe, questa volta ripiegando verso il centro i lembi del lato più lungo 15.
									

								

															

																		
																															
											
										
																														
																		Eseguite delle pressioni con le dita sull'impasto 16 e create altre pieghe (17-18). Infine date al panetto una forma rettangolare.
									

								

															

																		
																															
											
										
																														
																		Foderate uno stampo da plumcake di 26x10 cm con carta da forno: questo vi consentirà di sfornare più facilmente il pane una volta cotto. Posizionate l'impasto all'interno e copritelo con pellicola trasparente 19; lasciatelo lievitare per circa 3 ore a temperatura ambiente o fino a quando non sarà arrivato al bordo dello stampo 20. A questo punto cuocetelo in forno statico a 220° per 35 minuti (200° per 30 minuti circa se forno ventilato). Poi sformatelo 21 fate intiepidire e servite il vostro pane di segale tagliato a fette per accompagnare pranzi e cene o per gustarlo a colazione!
									

								

							
					    