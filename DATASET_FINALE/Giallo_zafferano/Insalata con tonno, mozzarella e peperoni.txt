Difficoltà: Facile
Il grande caldo dell'estate fa passare l'appetito anche ai più golosi, è risaputo. E quindi per la poca voglia di stare ai fornelli e la fame che svanisce si rischia di ridursi a cibi poco gustosi o alle solite insalate tristi. Un vero peccato. Virginia Woolf sosteneva che si può pensare, amare e dormire bene solo se si ha mangiato bene. E allora abbiamo pensato che questa insalata con tonno, mozzarella e peperoni potrebbe fare proprio al caso vostro! Un tripudio di colori e di sapori che saprà ammaliarvi, soprattutto farvi tornare l’appetito. Quindi tuffatevi nella preparazione di questa insalata di tonno da accompagnate magari con qualche bruschetta e avrete fatto una scorpacciata di vitamine e sali minerali. C'è solo questo di positivo? No. Infatti, siamo sicuri che vi è appena tornato l'appetito!

Se preferite un gusto più particolare provate ad utilizzare i nostri peperoni in agrodolce!


												
						
						

														INGREDIENTI
							
							                            
                                
    								
    									
    										
    										414
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    414
    					
    					    					    					
    					    Carboidrati
    					    g
    					    7.3
    					
    					    					    					
    					      di cui zuccheri
    					    g
    					    7.1
    					
    					    					    					
    					    Proteine
    					    g
    					    23.5
    					
    					    					    					
    					    Grassi
    					    g
    					    32.4
    					
    					    					    					
    					      di cui saturi
    					    g
    					    9.18
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    55
    					
    					    					    					
    					    Sodio
    					    mg
    					    593
    					
    					    				
    			
                            
													


						
							
							

							
								

																	Peperoni gialli
								
								
								
																	1
									
																

								

							
								

																	Peperoni rossi
								
								
								
																	1
									
																

								

							
								

																	Pomodori cuore di bue
								
								
								
																	100
									g
																

								

							
								

																	Pomodorini datterini
								
								
								
																	60
									g
																

								

							
								

																	Peperoncino fresco
								
								
								
																	1
									
																

								

							
								

																	Acciughe (alici)
								
								
								sottolio
																	12
									g
																

								

							
								

																	Tonno sott'olio
								
								
								
																	180
									g
																

								

							
								

																	Olive nere
								
								
								denocciolate
																	80
									g
																

								

							
								

																	Mozzarella
								
								
								
																	200
									g
																

								

							
								

																	Basilico
								
								
								
																	
									q.b.
																

								

							
								

																	Scarola (indivia)
								
								
								
																	100
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Aceto di mele
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’insalata con tonno, mozzarella e peperoni cominciate lavando questi ultimi, dopodiché sistemateli su una leccarda rivestita con carta forno 1 e lasciate cuocere a 250° per circa 30 minuti o fin quando non noterete che la pelle non sarà abbrustolita 2, ogni tanto girate i peperoni, in questo modo avrete una cottura uniforme. Una volta cotti mettete i peperoni in un sacchetto per alimenti e lasciateli chiusi così per farli intiepidire 3
									

								

															

																		
																															
											
										
																														
																		Una volta intiepiditi i peperoni privateli della pelle, che si staccherà molto semplicemente, 4 successivamente divideteli a metà, privateli della parte superiore e dei semini interni e poi tagliateli a striscioline di circa 1 cm 5. Pulite l’indivia eliminando l’estremità 6,
									

								

															

																		
																															
											
										
																														
																		sfogliatela completamente e sciacquatela sotto acqua corrente 7 in questo modo eliminerete eventuali residui di terreno e, dopo aver lasciato scolare per un po’, tagliate in striscioline l’indivia con un coltello 8 e versatele in abbondante acqua fredda 9 in questo modo eviterete che le parti recise si ossidino cambiando colore.
									

								

															

																		
																															
											
										
																														
																		Dopo aver lavato i pomodori 10, privateli del picciolo, tagliateli a metà e successivamente a fette così da ottenere 4-5 spicchi da ogni mezzo pomodoro 11, poi fate lo stesso con i pomodori datterini 12 tagliandoli in 4 parti.
									

								

															

																		
																															
											
										
																														
																		Private il peperoncino del picciolo e poi tagliatelo per il senso della lunghezza eliminando i semini interni strappandoli via con la punta della lama 13, poi affettate finemente 14 in questo modo avrete soltanto il profumo del peperoncino senza che questo conferisca un marcato sapore piccante. Da parte sminuzzate i filetti di acciughe 15
									

								

															

																		
																															
											
										
																														
																		E poi tagliate la mozzarella prima a fette spesse, poi a striscioline e infine a cubetti di un paio di centimetri 16, infine sgocciolate il tonno in scatola e avrete tutti gli ingredienti pronti per comporre l’insalata 17. Quindi versate i pomodori cuore di bue e datterini insieme in un recipiente molto grande e aggiustate di sale e pepe 18.
									

								

															

																		
																															
											
										
																														
																		Poi aggiungete i peperoni 19, le olive nere intere ed il tonno che avrete sgranato con una forchetta 20, l’indivia e i cubetti di mozzarella 21.
									

								

															

																		
																															
											
										
																														
																		Dopo aver mescolato aggiungete le alici sminuzzate 22 insieme al peperoncino 23, un po’ di olio extravergine d’oliva 24,
									

								

															

																		
																															
											
										
																														
																		aggiustate di sale e pepe 25, versate l’aceto 26 e mescolate. La vostra insalata con tonno, mozzarella e peperoni a questo punto è pronta: non vi resta che profumarla con qualche foglia di basilico e poi gustarla! 27
									

								

							
					    