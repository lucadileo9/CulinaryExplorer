Difficoltà: Facile
Le sfogliatine alle mele sono rapidissime da realizzare: pochissimi ingredienti, pasta sfoglia croccantissima e mele tagliate a fettine sottili. Per rendere questo dolce facile e veloce ancora più goloso, si ricoprono con confettura di pesche. La pasta sfoglia, unita alla frutta d'estate o d'inverno, soprende sempre per la sua dolcezza e facilità di preparazione. Tante le accoppiate vincenti: con le pesche o le albicocche, oppure con crema pasticcera come nelle sfogliatelle facili. Con le mele, invece, oltre a questa ricetta, si possono creare graziose roselline oppure invitanti tortini o le originali ciambelle di mele in sfoglia. Servite le sfogliatine alle mele accompagnandole con un buon caffè, cappuccino o succo di frutta e sentirete che bontà!


												
						
						

														INGREDIENTI
							
							                            
                                
    								
    									
    										
    										560
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    560
    					
    					    					    					
    					    Carboidrati
    					    g
    					    57.4
    					
    					    					    					
    					      di cui zuccheri
    					    g
    					    21.4
    					
    					    					    					
    					    Proteine
    					    g
    					    5.6
    					
    					    					    					
    					    Grassi
    					    g
    					    34.2
    					
    					    					    					
    					      di cui saturi
    					    g
    					    13.17
    					
    					    					    					
    					    Fibre
    					    g
    					    4.1
    					
    					    					    					
    					    Colesterolo
    					    mg
    					    79
    					
    					    					    					
    					    Sodio
    					    mg
    					    374
    					
    					    				
    			
                            
													


						
							
														Ingredienti per 4 sfogliatine
							

							
								

																	Pasta Sfoglia
								
								
								rettangolare
																	320
									g
																

								

							
								

																	Mele Granny Smith
								
								
								
																	2
									
																

								

							
								

																	Confettura di pesche
								
								
								
																	70
									g
																

								

							
								

																	Tuorli
								
								
								
																	1
									
																

								

							
								

																	Acqua
								
								
								
																	30
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le sfogliatine alle mele, potete sbucciare le mele 1 o lavarle per usarle con la buccia Tagliatele a metà 2, privatele del torsolo, creando un foro profondo con un coltello 3 e scavando con l'aiuto di un cucchiaino.
									

								

															

																		
																																											
											
										
																						
											
										
																						
											
										
																																										
																		Poi tagliate a fettine molto sottili dello spessore di 4 mm 4. Per evitare che le mele anneriscano, ponetele in una ciotola contenente acqua fredda e il succo di mezzo limone. Mettete la confettura di pesche in un pentolino, versate l’acqua 5 e portate a bollore a fuoco dolce, mescolando con una spatola da cucina per 2 minuti 6.
									

								

															

																		
																																											
											
										
																						
											
										
																						
											
										
																																										
																		Spegnete il fuoco e filtrate il composto che avete ottenuto con l’aiuto di un colino a maglie strette in modo da rendere la confettura più cremosa 7. Stendete la pasta sfoglia sul piano di lavoro 8 e tagliatela in 4 rettangoli della misura di 10x15 cm 9.
									

								

															

																		
																																											
											
										
																						
											
										
																						
											
										
																																										
																		Disponete su ciascuna sfoglia 6-7 fettine di mele, sovrapponendole leggermente, lasciando tutto intorno 1-1,5 cm dal bordo 10. Una volta terminato 11, spennellate le mele con metà dose di confettura di pesche 12.
									

								

															

																		
																																											
											
										
																						
											
										
																						
											
										
																																										
																		In una ciotolina a parte sbattete il tuorlo con poca acqua (13-14) e spennellate il bordo della sfoglia 15.
									

								

															

																		
																																											
											
										
																						
											
										
																						
											
										
																																										
																		Ponete le sfogliatine pronte su una leccarda foderata con un foglio di carta da forno 16 e fate cuocere in forno statico preriscaldato a 180°-190° per 10-12 minuti (o a 160°-180° per 7-8 minuti se in forno ventilato). Quando saranno cotte, estraetele dal forno, cospargetele con l’altra parte di confettura alle pesche restante 17 e lasciate raffreddare. Infine potete servire e gustare le vostre sfogliatine alle mele 18.
									

								

							
					    