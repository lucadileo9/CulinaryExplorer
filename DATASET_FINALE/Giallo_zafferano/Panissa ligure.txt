Difficoltà: Facile
Se vi trovate in Piemonte, precisamente nel vercellese, chiedendo una "panissa" vi serviranno il loro tipico risotto con fagioli e cotiche di maiale; in Liguria invece, ordinando la panissa, vi ritroverete a gustare uno sfizioso snack da piluccare come aperitivo da passeggio, una ricetta che riporta in auge la tradizione culinaria delle friggitorie di un tempo. Oggi abbiamo scelto di presentarvi proprio la nostra versione di quest'ultima, la panissa ligure, che come tutti gli street food che si rispettino (focaccia, focaccia di recco, sardenaira), si assaggia passeggiando tra i vicoli più caratteristici della città e dei borghi. Tremendamente gustosa, la panissa ligure è simile per gusto alla farinata di ceci, si preparara infatti con farina di ceci e acqua (senza aggiunta olio nell'impasto), da consumare fredda oppure fritta, come ve la proponiamo noi in croccanti bocconcini! Un piatto tanto povero quanto buono, che da sempre conquista con il suo gusto semplice e genuino, il suo profumo intenso e inconfondibile che mantiene le sue promesse al palato. Come molti piatti della tradizione, anche la panissa ligure nasce come pasto frugale ma sostanzioso per diventare ai giorni nostri uno sfizio goloso.


												
						
						

														INGREDIENTI
							
							                            
                                
    								
    									
    										
    										711
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    711
    					
    					    					    					
    					    Carboidrati
    					    g
    					    40.7
    					
    					    					    					
    					      di cui zuccheri
    					    g
    					    2.8
    					
    					    					    					
    					    Proteine
    					    g
    					    16.3
    					
    					    					    					
    					    Grassi
    					    g
    					    53.6
    					
    					    					    					
    					      di cui saturi
    					    g
    					    10.16
    					
    					    					    					
    					    Fibre
    					    g
    					    10.4
    					
    					    					    					    					
    					    Sodio
    					    mg
    					    498
    					
    					    				
    			
                            
													


						
							
							

							
								

																	Farina di ceci
								
								
								
																	300
									g
																

								

							
								

																	Acqua
								
								
								
																	1
									l
																

								

							
								

																	Sale fino
								
								
								
																	5
									g
																

								

							
								

																	Pepe nero
								
								
								
																	
									q.b.
																

								

							
								

																	Olio di semi di arachide
								
								
								per friggere
																	700
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la panissa ligure iniziate setacciando la farina di ceci all’interno di una ciotola capiente 1, poi aggiungete il sale, aggiustate di pepe e versate a filo l’acqua mescolando la farina con una frusta in modo da evitare la formazione di grumi (2-3).
									

								

															

																		
																															
											
										
																														
																		Una volta terminato di versare tutta l’acqua e quando il composto risulterà omogeneo, trasferitelo in un tegame 4 (l’ideale sarebbe cuocere la panissa in una pentola di rame ma anche una di acciaio andrà bene), cuocete il composto a fuoco molto basso mescolando di continuo con la frusta fino a quando non otterrete un impasto più sodo, a questo punto sostituite la frusta con il cucchiaio di legno 5 e proseguite a mescolare finchè il composto non si staccherà dalle pareti 6, ci vorranno circa 80 minuti di cottura.
									

								

															

																		
																															
											
										
																														
																		A cottura ultimata, oleate uno stampo rettangolare 7 da 23 cm x 10 cm (tipo quello da plumcake) e versate all’interno il composto cotto 8, pressatelo e livellate la superficie con il dorso di un cucchiaio 9. 
									

								

															

																		
																															
											
										
																														
																		Quando il composto si sarà raffreddato, ricoprite lo stampo con la pellicola per alimenti 10 e lasciate rassodare per circa 2 ore in frigorifero. Trascorso il tempo di riposo rovesciate lo stampo su un tagliere 11, estraete la panissa che deve risultare ben compatta e tagliatela prima a fette 12 
									

								

															

																		
																															
											
										
																														
																		e poi a cubetti da circa 2-3 cm 13. A questo punto potete passare alla frittura: scaldate in una pentola l’olio di semi e quando raggiungerà i 170° immergete i cubetti di panissa 14 per circa 5 minuti o fino a quando non risulteranno dorati. Scolate la panissa fritta con una schiumarola 15 
									

								

															

																		
																															
											
										
																														
																		e trasferitela su un vassoio rivestito di carta assorbente per asciugare l’olio in eccesso (16-17). Servita la panissa ligure ben calda 18.
									

								

							
					    