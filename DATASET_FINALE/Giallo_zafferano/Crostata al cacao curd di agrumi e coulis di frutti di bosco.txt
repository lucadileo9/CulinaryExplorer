Difficoltà: Media
La crostata al cacao curd di agrumi e coulis di frutti di bosco è un dessert veramente di grande effetto. Uno scrigno di fragrante frolla al cacao racchiude il curd, ovvero una delicata crema di origine anglosassone, in cui arancia, limone e lime sono protagonisti indiscussi nella versione qui proposta.
Lo strato superficiale è una coulis di frutti di bosco: il suo colore intenso è invitante e il suo sapore non eccessivamente dolce bilancia perfettamente il curd di agrumi e il cacao della base.
Come per la classica crostata anche in questo caso l’impatto visivo è magnifico, grazie alla geometria di frutti di bosco freschi sapientemente distribuiti sulla superficie per creare un motivo accattivante.
Perfetta per essere servita ad ospiti importanti o come dolce da gustare con la famiglia in un’occasione speciale, questa crostata vi conquisterà sicuramente: è talmente bella che vi sembrerà un peccato tagliarla.
Insomma, una meraviglia per occhi e palato!


						
						

														INGREDIENTI
							
							                            
                                
    								
    									
    										
    										600
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    600
    					
    					    					    					
    					    Carboidrati
    					    g
    					    80.9
    					
    					    					    					
    					      di cui zuccheri
    					    g
    					    57.7
    					
    					    					    					
    					    Proteine
    					    g
    					    10
    					
    					    					    					
    					    Grassi
    					    g
    					    26.3
    					
    					    					    					
    					      di cui saturi
    					    g
    					    13.77
    					
    					    					    					
    					    Fibre
    					    g
    					    7.6
    					
    					    					    					
    					    Colesterolo
    					    mg
    					    304
    					
    					    					    					
    					    Sodio
    					    mg
    					    67
    					
    					    				
    			
                            
													


						
														
							
														Ingredienti per la frolla al cacao (per uno stampo di 24 cm)
							

							
								

																	Burro
								
								
								
																	80
									g
																

								

							
								

																	Farina 00
								
								
								
																	180
									g
																

								

							
								

																	Zucchero a velo
								
								
								
																	80
									g
																

								

							
								

																	Cacao amaro in polvere
								
								
								
																	18
									g
																

								

							
								

																	Tuorli
								
								
								
																	2
									
																

								

							
														
							
						
														
							
														Per il curd di agrumi
							

							
								

																	Limoni
								
								
								
																	1
									
																

								

							
								

																	Lime
								
								
								
																	2
									
																

								

							
								

																	Arance
								
								
								
																	1
									
																

								

							
								

																	Zucchero
								
								
								
																	150
									g
																

								

							
								

																	Uova
								
								
								medie
																	2
									
																

								

							
								

																	Tuorli
								
								
								
																	2
									
																

								

							
								

																	Burro
								
								
								ammorbidito
																	60
									g
																

								

							
								

																	Gelatina in fogli
								
								
								
																	10
									g
																

								

							
														
							
						
														
							
														Per la coulis di frutti di bosco
							

							
								

																	Mirtilli
								
								
								
																	70
									g
																

								

							
								

																	More
								
								
								
																	70
									g
																

								

							
								

																	Lamponi
								
								
								
																	70
									g
																

								

							
								

																	Zucchero a velo
								
								
								
																	30
									g
																

								

							
								

																	Gelatina in fogli
								
								
								
																	5
									g
																

								

							
								

																	Succo di limone
								
								
								
																	20
									ml
																

								

							
														
							
						
														
							
														Per decorare
							

							
								

																	More
								
								
								
																	125
									g
																

								

							
								

																	Mirtilli
								
								
								
																	60
									g
																

								

							
								

																	Lamponi
								
								
								
																	140
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crostata al cacao con curd di agrumi e coulis di frutti di bosco, iniziate con la pasta frolla al cacao.In un mixer ponete la farina setacciata, il cacao e infine il burro freddo tagliato a cubetti 1. Frullate tutto fino ad ottenere un composto sabbioso e farinoso. Trasferitelo su una spianatoia dandogli la classica forma a fontana, aggiungete poi lo zucchero a velo e i tuorli sbattuti 2. Procedete impastandolo energicamente con le mani 3.
									

								

															

																		
																															
											
										
																														
																		Ottenuto un impasto piuttosto compatto ed elastico, formate un panetto ed avvolgetelo nella pellicola trasparente 4 per farlo riposare mezzora in frigorifero. Intanto preparate il curd di agrumi. Grattugiate la buccia dell’arancia, del limone e dei lime 5, quindi tagliateli a metà 6.
									

								

															

																		
																															
											
										
																														
																		Spremete tutti gli agrumi 7 e a questo punto filtrate il mix di succhi con un colino 8. Tenetelo da parte e proseguite con la cottura del curd. Ponete la gelatina in ammollo in poca acqua fredda per farla ammorbidire 9.
									

								

															

																		
																															
											
										
																														
																		In una terrina capiente mettete i tuorli, le uova intere e lo zucchero 10 e con l'aiuto delle fruste elettriche montate fino ad ottenere un composto chiaro e spumoso. A questo punto aggiungete a filo i succhi degli agrumi 11 e le loro bucce grattugiate 12, continuando a montare per amalgamare bene gli ingredienti.
									

								

															

																		
																															
											
										
																														
																		Trasferite ora tutto in un pentolino per cuocere il curd a bagnomaria 13: se non avete l’apposito utensile, ponete in un tegame riempito con poche dita di acqua la terrina con il composto, in modo tale che il fondo non tocchi l’acqua. Fate cuocere a fuoco lento per 2-3 minuti mescolando con una frusta , quindi aggiungete il burro a tocchetti 14 e cuocete per altri 10 minuti fino ad ottenere una crema densa che dovete filtrare con un colino, aiutandovi con un leccapentole 15.
									

								

															

																		
																															
											
										
																														
																		Scolate la gelatina e strizzatela bene, quindi aggiungetela alla crema e scioglietela mescolando con cura e a lungo 16. Se necessario, filtratela nuovamente. Coprite la crema con pellicola trasparente 17 e fatela raffreddare in frigorifero per almeno 1 ora. Nel frattempo cuocete la base della crostata: disponete il panetto di pasta frolla su una spianatoia leggermente infarinata e stendetela con il matterello a uno spessore molto sottile, circa 5 mm, quindi avvolgetela attorno al mattarello infarinato e adagiatela su una tortiera da 24 cm precedentemente imburrate e infarinata 18.
									

								

															

																		
																															
											
										
																														
																		Con l’aiuto del mattarello eliminate dai bordi l’eccesso di pasta 19, quindi foderate la base con carta da forno e ponetevi sopra le apposite sfere da forno (se non le avete, potete usare dei legumi secchi) 20. Infornate in forno statico preriscaldato a 170° per 40 minuti (se ventilato, a 150° per 20 minuti) e, una volta cotta, lasciate raffreddare la crostata nello stampo 21.
									

								

															

																		
																															
											
										
																														
																		Quando anche il curd di agrumi è pronto, farcite con questo la crostata 22 riempendola fino a pochi millimetri dai bordi e ponetela in frigorifero per 2 ore in modo che si rassodi 23. Potete intanto fare la coulis. Mettete in ammollo la gelatina, in poca acqua fredda.Ponete i frutti di bosco in una padella antiaderente, aggiungete il succo di limone 24 e, a fiamma bassa, fate cuocere per 2-3 minuti o fino a quando la frutta non avrà rilasciato tutta l’acqua.
									

								

															

																		
																															
											
										
																														
																		Aggiungete lo zucchero a velo 25, mescolate finché tutto si è ben amalgamato, quindi lasciate cuocere ancora un minuto a fiamma bassa 26. Filtrate con un colino il composto ottenuto per eliminare eventuali semi: premete bene i frutti con il dorso di un cucchiaio e raccogliete la salsa all’interno di una ciotolina 27.
									

								

															

																		
																															
											
										
																														
																		Trasferite la salsa in un pentolino e aggiungete la gelatina prelevata dall’acqua e ben strizzata, quindi fatela sciogliere a fuoco dolce, mescolando il composto per 5 minuti 28. Spegnete il fuoco e prelevate dal frigorifero la crostata farcita. Versate la coulis calda sulla superficie, aiutandovi con un mestolo 29 e dosandola in modo che non fuoriesca dalla torta 30. Riponete il dolce in frigorifero per almeno altre 2 ore.
									

								

															

																		
																															
											
										
																														
																		Trascorso il tempo necessario potete ultimare con la decorazione: tagliate i frutti di bosco 31 e disponeteli a vostro piacimento sulla torta 32.La vostra crostata al cacao curd di agrumi e coulis di frutti di bosco è pronta 32 per essere assaporata.
									

								

							
					    