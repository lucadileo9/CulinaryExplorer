Difficoltà: Media
La pasta fresca all'uovo con ragù di cinghiale è un primo piatto dai sapori classici, rustici e decisi. Protagonista indiscusso di questa succulente pietanza è senza dubbio il condimento, un corposo ragù di cinghiale ispirato alla tradizione culinaria toscana, che rievoca aromi e profumi tipici della cacciagione. Le carni gustose e succulente del cinghiale lo rendeno perfetto per la preparazione di un ragù da veri intenditori, inoltre la lunga marinatura nel vino permette di ingentilire la nota spiccatamente selvatica. Per un sugo così prelibato non potevamo che affiancare una pasta fatta in casa, che con la sua sfoglia porosa tratterrà egregiamente il succulento sughetto!


						
						

														INGREDIENTI
							
													


						
														
							
														Ingredienti per la pasta fresca
							

							
								

																	Farina 00
								
								
								
																	400
									g
																

								

							
								

																	Uova
								
								
								
																	4
									
																

								

							
														
							
						
														
							
														per il ragù di cinghiale
							

							
								

																	Cinghiale
								
								
								
																	1,5
									kg
																

								

							
								

																	Sedano
								
								
								
																	4
									coste
																

								

							
								

																	Carote
								
								
								
																	3
									
																

								

							
								

																	Cipolle bianche
								
								
								
																	2
									
																

								

							
								

																	Aglio
								
								
								
																	3
									spicchi
																

								

							
								

																	Rosmarino
								
								
								
																	1
									rametto
																

								

							
								

																	Vino rosso
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	30
									g
																

								

							
								

																	Concentrato di pomodoro
								
								
								
																	75
									g
																

								

							
								

																	Timo
								
								
								
																	
									q.b.
																

								

							
								

																	Salvia
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
								

																	Cioccolato fondente
								
								
								
																	10
									g
																

								

							
								

																	Bacche di ginepro
								
								
								
																	
									q.b.
																

								

							
								

																	Brodo vegetale
								
								
								
																	1
									l
																

								

							
														
							
						
														
							
														per la marinatura
							

							
								

																	Carote
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Cipolle bianche
								
								
								
																	1
									
																

								

							
								

																	Vino rosso
								
								
								
																	600
									g
																

								

							
								

																	Pepe nero in grani
								
								
								
																	
									q.b.
																

								

							
								

																	Alloro
								
								
								
																	4
									foglie
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta fresca al ragù di cinghiale per prima cosa iniziate dal condimento: preparate il ragù seguendo la nostra ricetta. Fate marinare la carne con le verdure in 600 ml di vino per 12/24 ore 1. Preparate un soffritto aromatizzato con erbe aromatiche e concentrato di pomodoro 2, quindi cuocete la carne per circa 2/3 ore, sfumando con 100 ml di vino e il brodo vegetale 3.
									

								

															

																		
																																											
											
										
																						
											
										
																						
											
										
																																										
																		Mentre il ragù cuoce 4 preparate la pasta fresca all'uovo: versate la farina a fontana su una spianatoia 5. Rompete al centro le uova a temperatura ambiente. Quindi sbattete con un forchetta 6.
									

								

															

																		
																																											
											
										
																						
											
										
																						
											
										
																																										
																		Non appena le uova avranno assorbito un pò di farina, proseguite impastando a mano 7 fino ad ottenere un impasto omogeneo. Formate una palla 8 e avvolgetela nella pellicola trasparente, oppure copritela con la ciotola stessa. Lasciate riposare l'impasto a temperatura ambiente per almeno 1 ora. Quindi dividetelo in più parti 9 per stenderlo più facilmente.
									

								

															

																		
																																											
											
										
																						
											
										
																						
											
										
																																										
																		Infarinate accuratamente una parte e appiatitela, conservate nella pellicola le altre porzioni così non si seccheranno.Prendete la macchina tirapasta e posizionatela sullo spessore n°1 , ovvero al massimo spessore e fate passare il panetto tra i rulli 10 per ottenere una prima sfoglia piuttosto spessa. Ripiegate i due lembi della sfoglia verso il centro per conferire una forma più regolare quindi infarinatela leggermente e ripassatela tra i rulli, proseguite in questo modo più volte fino ad arrivare allo spessore n°8. Adagiate la sfoglia ottenuta sulla spianatoia infarinata pareggiate con un tarocco (o un coltello) le estremità per rendere regolare la pasta,  cospargetela con un pò di farina su entrambi i lati, lasciate seccare le sfoglie 5 minuti per lato. Ora prendete una sfoglia, ripiegate un lembo fino a due terzi circa 11 poi iniziate ad arrotolare creando un rotolino molto piatto 12, tenendo la chiusura verso l'alto.
									

								

															

																		
																																											
											
										
																						
											
										
																						
											
										
																																										
																		Tagliate il rotolo di pasta a fettine spesse dai 2 ai 4 cm di spessore 13. Prendete la pasta dalle estremità, stendetela sulla mano, quindi arrotolate attorno alle dita per creare un nido e adagiatelo sula spianatoia leggermente infarinata 14. Proseguite fino a terminare tutto l'impasto. Cuocete la pasta in acqua bollente salata 15 per 4-5 minuti.
									

								

															

																		
																																											
											
										
																						
											
										
																						
											
										
																																										
																		Scolate la pasta 16 nella padella con il sugo 17, mescolate e servitela ben calda 18.
									

								

							
					    