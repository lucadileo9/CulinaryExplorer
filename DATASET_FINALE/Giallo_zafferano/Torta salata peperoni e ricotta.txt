Difficoltà: Facile
Torte salate: le amiamo! E siamo sicuri che anche voi vi innamorerete della facilissima torta salata peperoni e ricotta! Un'ottima idea svuotafrigo come altre quiche o torte salate che vi abbiamo proposto. Pasta brisè pronta, un ripieno fatto di peperoni saltati in padella con cipollotti, ricotta, qualche acciughina sott'olio... e non dimenticate le foglie di basilico, che stavate per lasciare in frigo troppo a lungo! La torta salata peperoni e ricotta è ideale per i vostri pranzi all'aperto, come schiscetta da portare al lavoro o per le vostre cene estive! Provate a grigliare i peperoni invece di saltarli in padella, sentirete che gusto!


												
						
						

														INGREDIENTI
							
													


						
							
							

							
								

																	Pasta brisé
								
								
								
																	250
									g
																

								

							
								

																	Peperoni rossi
								
								
								
																	380
									g
																

								

							
								

																	Cipollotto fresco
								
								
								
																	120
									g
																

								

							
								

																	Ricotta vaccina
								
								
								
																	350
									g
																

								

							
								

																	Grana Padano DOP
								
								
								
																	100
									g
																

								

							
								

																	Latte intero
								
								
								
																	100
									g
																

								

							
								

																	Uova
								
								
								medie
																	2
									
																

								

							
								

																	Acciughe sott'olio
								
								
								
																	2
									filetti
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la torta salata peperoni e ricotta mondate i peperoni eliminando il picciolo e i semini interni, quindi tagliateli a cubetti regolari di circa 2 cm 1. Mondate e affettate il cipollotto 2 3.
									

								

															

																		
																																											
											
										
																						
											
										
																						
											
										
																																										
																		Scaldate una padella con un giro di olio evo, aggiungete il cipollotto 4 e i peperoni 5, saltate in padella per circa 8 minuti. Salate 6 e lasciate intiepidire.
									

								

															

																		
																																											
											
										
																						
											
										
																						
											
										
																																										
																		Preparate il ripieno: in una ciotola unite ricotta, uova 7, latte 8 e Grana Padano 9.
									

								

															

																		
																																											
											
										
																						
											
										
																						
											
										
																																										
																		Salate, pepate e mescolate con una frusta 10. Insaporite con il basilico spezzettato 11, aggiungete i peperoni 12.
									

								

															

																		
																																											
											
										
																						
											
										
																						
											
										
																																										
																		Poi scolate, tagliate a pezzetti le acciughe 13 e unitele al ripieno 14. Mescolate per amalgamare 15. 
									

								

															

																		
																																											
											
										
																						
											
										
																						
											
										
																																										
																		Foderate uno stampo da 23 cm di diametro con la pasta brisè, bucherellate con i rebbi di una forchetta l fondo 16, versate il ripieno e livellatelo con il dorso del cucchiaio 17. Cuocete in forno statico preriscaldato a 180 gradi per 55 minuti: per i primi 35 minuti nel ripiano medio-basso del forno, poi spostate la torta in un ripiano più in alto per farla colorare, terminate così la cottura. Sfornate la torta salata peperoni e ricotta, lasciatela intiepidire prima di servirla 18.
									

								

							
					    