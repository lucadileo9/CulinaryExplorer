Difficoltà: Facile
Avete mai provato la granola fatta in casa? A differenza di quella già pronta può essere personalizzata a seconda dei propri gusti, come la granola al cioccolato che vi proponiamo in questa ricetta! La base di fiocchi d’avena e frutta secca è arricchita con cacao e gocce di cioccolato per un risultato ancora più goloso, ottimo da gustare con il latte o lo yogurt. La granola in padella, inoltre, si prepara in modo facile e veloce e può essere conservata per più giorni… rendete speciale la vostra colazione e anche gli altri momenti della giornata con la nostra granola al cioccolato!


												
						
						

														INGREDIENTI
							
													


						
							
														Per 250 g di granola
							

							
								

																	Fiocchi di avena
								
								
								
																	100
									g
																

								

							
								

																	Gocce di cioccolato fondente
								
								
								
																	80
									g
																

								

							
								

																	Cacao amaro in polvere
								
								
								
																	5
									g
																

								

							
								

																	Miele millefiori
								
								
								
																	50
									g
																

								

							
								

																	Acqua
								
								
								
																	50
									g
																

								

							
								

																	Nocciole intere
								
								
								
																	30
									g
																

								

							
								

																	Anacardi
								
								
								
																	30
									g
																

								

							
								

																	Arachidi
								
								
								
																	30
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la granola al cioccolato versate il miele e l’acqua in un’ampia padella antiaderente 1, poi accendete il fuoco e mescolate a fiamma medio-bassa fino a quando inizierà a sobbollire 2. Nel frattempo tritate grossolanamente le nocciole, gli anacardi e le arachidi 3.
									

								

															

																		
																																											
											
										
																						
											
										
																						
											
										
																																										
																		Quando lo sciroppo inizierà a fare le prime bolle alzate la fiamma e aggiungete la frutta secca 4 e i fiocchi d’avena 5. Mescolate con un mestolo di legno fino ad amalgamare bene tutti gli ingredienti, poi abbassate il fuoco e continuate a cuocere per circa 20 minuti a fiamma medio-bassa, mescolando ogni 5 minuti circa 6.
									

								

															

																		
																																											
											
										
																						
											
										
																						
											
										
																																										
																		Quando la granola risulterà dorata e leggermente tostata 7, spegnete il fuoco e versatela in una teglia di alluminio 8. Distribuite uniformemente il composto 9 e lasciate raffreddare completamente.
									

								

															

																		
																																											
											
										
																						
											
										
																						
											
										
																																										
																		Una volta raffreddata, trasferite la granola in una ciotola, poi unite il cacao 10 e le gocce di cioccolato 11. Mescolate bene e utilizzate la granola al cioccolato come preferite 12!
									

								

							
					    