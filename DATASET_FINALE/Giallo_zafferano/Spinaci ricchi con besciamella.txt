Difficoltà: Molto facile
Gli spinaci ricchi con besciamella sono un contorno molto gustoso e nutriente, un modo diverso di cucinare gli spinaci rispetto alle solite preparazioni che spesso vedono gli spinaci solo lessati e saltati nel burro. Sarà delizioso gustarli con una besciamella perfetta fatta in casa!
Per preparare gli spinaci ricchi con besciamella è necessario prima lessare gli spinaci e farli poi saltare qualche secondo in padella con un filo d'olio extravergine e la cipolla tritata. Dopo aver preparato la besciamella basterà unirla agli spinaci ed il vostro contorno sarà pronto.
Gli spinaci ricchi con besciamella sono una pietanza saporita e ricca, ideali per accompagnare secondi di carne o pesce. E se cercate un modo ugualmente sfizioso per condire la pasta con gli spinaci, provate i nostri rigatoni gratinati! 


						
						

														INGREDIENTI
							
													


						
														
							
							

							
								

																	Olio extravergine d'oliva
								
								
								
																	2
									cucchiai
																

								

							
								

																	Cipolle
								
								
								
																	½
									
																

								

							
								

																	Grana Padano DOP
								
								
								
																	50
									g
																

								

							
								

																	Spinaci
								
								
								
																	1,5
									kg
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per la besciamella
							

							
								

																	Latte intero
								
								
								
																	500
									ml
																

								

							
								

																	Farina 00
								
								
								
																	50
									g
																

								

							
								

																	Burro
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Noce moscata
								
								
								da grattugiare
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spinaci ricchi con besciamella iniziate mondando e lavando gli spinaci 1 (oppure procuratevi degli spinaci freschi già lavati, imbustati e pronti da cuocere). Dopo aver lavato gli spinaci fateli lessare a fuoco medio (per circa 5-6 minuti), con l’acqua che gli stessi spinaci hanno trattenuto durante il loro lavaggio, coprendo con un coperchio la pentola 2. Una volta cotti, strizzateli bene per togliere l'acqua in eccesso 3.
									

								

															

																		
																															
											
										
																														
																		Tritate grossolanamente gli spinaci 4. Fate soffriggere la cipolla tritata a fuoco dolcissimo con due cucchiai di olio extravergine d'oliva 5 e, non appena la cipolla sarà trasparente (ci vorranno almeno 10 minuti), unite gli spinaci e fateli saltare qualche secondo a fuoco dolce 6.
									

								

															

																		
																															
											
										
																														
																		Nel frattempo preparate la besciamella (per maggiori dettagli guarda la ricetta della Besciamella). Iniziate scaldando il latte, (senza farlo bollire) 7 e aggiungete un pizzico di sale e noce moscata 8. In un'altra pentola fate sciogliere il burro 9
									

								

															

																		
																															
											
										
																														
																		e aggiungete la farina setacciata facendo cuocere il tutto per qualche minuto, mescolando continuamente ed evitando di farla attaccare 10. Avrete così ottenuto quello che i francesi chiamano roux. A questo punto togliete il pentolino dal fuoco e aggiungete al roux il latte caldo, mescolando il tutto con un cucchiaio di legno 11. Rimettete quindi il pentolino sul fuoco, fate cuocere a fiamma bassa finché la salsa comincerà a bollire. Coprite il pentolino con un coperchio e fate cuocere la besciamella, sempre a fuoco basso, per 15 minuti, il tempo necessario per far addensare la salsa, mescolando di tanto in tanto 12. Fatto questo la vostra besciamella è pronta,
									

								

															

																		
																															
											
										
																														
																		aggiungete il Grana Padano grattugiato, date un'ultima mescolata e togliete il composto dal fuoco 13. Unite la besciamella agli spinaci, amalgamate bene il tutto e aggiustate di sale 14. I vostri spinaci ricchi con besciamella sono pronti, serviteli caldi 15.
									

								

							
					    