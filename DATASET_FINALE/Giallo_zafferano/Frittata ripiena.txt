Difficoltà: Molto facile
La frittata ripiena è un goloso secondo piatto per far gustare le uova in maniera più sfiziosa, anche ai bambini. Si tratta di una preparazione che richiede poco tempo, ma permette di realizzare una pietanza ricca di sapori ideale anche come spuntino da portare ad un pic-nic fuori porta! Dividendo l'impasto di uova a metà, otterrete due soffici dischi tra cui racchiudere un cuore filante di Emmentaler e deliziose fettine di prosciutto cotto. Ma potete liberare la  vostra fantasia per il ripieno e condire la frittata ripiena come più preferite, magari variando con una farcitura di formaggio e verdure di stagione saltate in padella!


												
						
						

														INGREDIENTI
							
							                            
                                
    								
    									
    										
    										494
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    494
    					
    					    					    					
    					    Carboidrati
    					    g
    					    2.6
    					
    					    					    					
    					      di cui zuccheri
    					    g
    					    2.6
    					
    					    					    					
    					    Proteine
    					    g
    					    38
    					
    					    					    					
    					    Grassi
    					    g
    					    36.8
    					
    					    					    					
    					      di cui saturi
    					    g
    					    16.6
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    489
    					
    					    					    					
    					    Sodio
    					    mg
    					    852
    					
    					    				
    			
                            
													


						
							
														Ingredienti per una padella di 24 cm
							

							
								

																	Uova
								
								
								medie
																	8
									
																

								

							
								

																	Emmentaler
								
								
								
																	200
									g
																

								

							
								

																	Prosciutto cotto
								
								
								a fette
																	120
									g
																

								

							
								

																	Grana Padano DOP
								
								
								da grattugiare
																	50
									g
																

								

							
								

																	Erba cipollina
								
								
								
																	10
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la frittata ripiena, iniziate spezzettando grossolanamente i rametti di erba cipollina 1 e affettate il formaggio Emmentaler 2. Rompete le uova e raccoglietele in una ciotola capiente 3,
									

								

															

																		
																															
											
										
																														
																		quindi sbattetele con una forchetta 4 e aggiungete il Grana grattugiato 5, mescolate e unite i rametti di erba cipollina; salate e pepate 6 a piacere.
									

								

															

																		
																															
											
										
																														
																		Amalgamate tutti gli ingredienti quindi dividete l'impasto in due ciotoline 7; in una padella di 24 cm di diametro, versate un filo d'olio 8 e fatelo scaldare bene. Quindi versate il contenuto di una delle due ciotoline 9
									

								

															

																		
																															
											
										
																														
																		e coprite con il coperchio 10 per far cuocere a fiamma vivace 2-3 minuti. Quindi girate la frittata con l’aiuto del coperchio o di un piatto, capovolgendola e facendola scivolare di nuovo nella padella 11 e lasciate cuocere l’altro lato per altri 2 minuti senza coperchio.Trasferite la frittata pronta su un piatto 12 e tenetela da parte un momento.
									

								

															

																		
																															
											
										
																														
																		Ungete un'altra padella di 24 cm di diametro con un filo d'olio 13, fate scaldare e ripetete le stesse operazioni per le restanti uova: versate il contenuto della ciotola in padella 14 e lasciate cuocere circa 2 minuti con il coperchio; poi capovolgetela aiutandovi con il coperchio; cuocete la frittata anche dall'altro 15.
									

								

															

																		
																															
											
										
																														
																		Dopodiché distribuite le fettine di formaggio sulla superficie della frittata 16 e quelle di prosciutto 17. Adagiate la frittata che avevate preparato in precedenza con la parte in cui sono visibili i rametti di erba cipollina rivolta verso l'alto 18.
									

								

															

																		
																															
											
										
																														
																		Coprite con il coperchio e cuocete per 1-2 minuti ancora 19, poi sformate delicatamente la frittata e adagiatela su un vassoio 20 o un piatto da portata. Potete affettare la frittata ripiena 21 e servirla a spicchi!
									

								

							
					    