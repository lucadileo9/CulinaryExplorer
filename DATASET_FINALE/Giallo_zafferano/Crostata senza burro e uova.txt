Difficoltà: Facile
E' possibile fare una crostata senza burro e una senza uova, ma pensavate di poter realizzare una versione totally veg? La risposta è la crostata senza burro e uova! Sarà una rivelazione: per differenziare ulteriormente la frolla abbiamo deciso di utilizzare lo zucchero di canna integrale che conferisce un tocco rustico all’impasto oltre al tipico aroma caramellato. Per farcire, invece, una classica confettura di lamponi che voi potrete ovviamente variare per personalizzare di volta in volta la vostra crostata di marmellata! Una ricetta semplice e golosa da sfoderare non solo in caso di ospiti vegani, ma anche per ovviare alla mancanza di alcuni ingredienti se avete un'improvvisa voglia di dolce… con la crostata senza burro e uova, infatti, non avrete più scuse!


						
						

														INGREDIENTI
							
							                            
                                
    								
    									
    										
    										556
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    556
    					
    					    					    					
    					    Carboidrati
    					    g
    					    95.6
    					
    					    					    					
    					      di cui zuccheri
    					    g
    					    47.9
    					
    					    					    					
    					    Proteine
    					    g
    					    7.2
    					
    					    					    					
    					    Grassi
    					    g
    					    16.1
    					
    					    					    					
    					      di cui saturi
    					    g
    					    1.85
    					
    					    					    					
    					    Fibre
    					    g
    					    2.6
    					
    					    					    					    					
    					    Sodio
    					    mg
    					    160
    					
    					    				
    			
                            
													


						
														
							
														Per la frolla (per uno stampo di 20x28 cm)
							

							
								

																	Farina 00
								
								
								
																	500
									g
																

								

							
								

																	Zucchero integrale di canna
								
								
								
																	200
									g
																

								

							
								

																	Olio di semi di girasole
								
								
								
																	125
									g
																

								

							
								

																	Acqua
								
								
								(a temperatura ambiente)
																	90
									g
																

								

							
								

																	Scorza di limone
								
								
								da grattugiare
																	½
									
																

								

							
								

																	Scorza d'arancia
								
								
								da grattugiare
																	½
									
																

								

							
								

																	Bicarbonato
								
								
								
																	1
									pizzico
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per farcire
							

							
								

																	Confettura di lamponi
								
								
								
																	300
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la crostata senza burro e uova per prima cosa preparate la frolla: versate lo zucchero di canna nella ciotola di una planetaria munita di foglia 1, poi aggiungete l’acqua 2 e la scorza grattugiata del limone 3.
									

								

															

																		
																																											
											
										
																						
											
										
																						
											
										
																																										
																		Unite anche la scorza grattugiata dell’arancia 4 e il sale 5. Azionate la planetaria a bassa velocità e mescolate per un minuto, poi versate l’olio di semi 6.
									

								

															

																		
																																											
											
										
																						
											
										
																						
											
										
																																										
																		Aggiungete la farina e il bicarbonato 7 e amalgamate il tutto con la foglia fino ad ottenere un composto morbido e omogeneo 8. Trasferite l’impasto sul piano di lavoro, formate un panetto e avvolgetelo nella pellicola 9. Lasciate riposare la frolla in frigorifero per almeno un’ora.
									

								

															

																		
																																											
											
										
																						
											
										
																						
											
										
																																										
																		Trascorso il tempo di riposo stendete la frolla sul piano leggermente infarinato fino a uno spessore di 4-5 mm 10 Potete in alternativa stenderla tra due fogli di carta forno. Arrotolate la frolla sul mattarello e srotolatela su uno stampo rettangolare di 20x28 cm 11. Premete con le dita per farla aderire alla base e ai bordi 12 ed eliminate la frolla in eccesso con un coltellino.
									

								

															

																		
																																											
											
										
																						
											
										
																						
											
										
																																										
																		Farcite il guscio di frolla con la confettura di lamponi spalmandola con il dorso di un cucchiaio 13. Reimpastate velocemente gli scarti di frolla, stendetela nuovamente a uno spessore di 4-5 mm e ritagliate delle strisce della larghezza di 1,5 cm 14. Adagiate trasversalmente le strisce di frolla sulla confettura prima in un verso e poi nell’altro 15.
									

								

															

																		
																																											
											
										
																						
											
										
																						
											
										
																																										
																		Rimuovete la frolla in eccesso 16 e cuocete la crostata in forno statico a 180° per 30 minuti 17. Una volta cotta, sfornate e lasciate raffreddare nello stampo 18. La vostra crostata senza burro e uova è pronta per essere servita!
									

								

							
					    