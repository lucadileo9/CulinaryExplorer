Difficoltà: Facile
Il gelato pinguino è il tipico gelato estivo che piace un sacco sia ai grandi che ai piccini: gelato alla panna su stecco ricoperto con cioccolato fondente o bianco e a piacere decorato con granella di nocciole o ancora cioccolato.
Il pinguino è stato il primo gelato da passeggio su stecco ed è nato a Torino nel 1939 nella storica pasticceria torinese Pepino, che ancora oggi ne propone numerose varianti.
Il successo dell’idea è testimoniato oggi dalle numerose imitazioni commerciali che si trovano sul mercato.
Noi vi proponiamo una ricetta semplice per fare, con un po’ di pazienza, il gelato pinguino in casa e fare contenti i vostri bambini!


						
						

														INGREDIENTI
							
							                            
                                
    								
    									
    										
    										549
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    549
    					
    					    					    					
    					    Carboidrati
    					    g
    					    62.1
    					
    					    					    					
    					      di cui zuccheri
    					    g
    					    62.1
    					
    					    					    					
    					    Proteine
    					    g
    					    7.3
    					
    					    					    					
    					    Grassi
    					    g
    					    30.1
    					
    					    					    					
    					      di cui saturi
    					    g
    					    16.11
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    26
    					
    					    					    					
    					    Sodio
    					    mg
    					    70
    					
    					    				
    			
                            
													


						
														
							
														Ingredienti per 6 pinguini
							

							
								

																	Latte
								
								
								
																	300
									ml
																

								

							
								

																	Panna fresca liquida
								
								
								
																	125
									g
																

								

							
								

																	Baccello di vaniglia
								
								
								
																	1
									
																

								

							
								

																	Zucchero
								
								
								
																	125
									g
																

								

							
														
							
						
														
							
														per la ricopertura
							

							
								

																	Cioccolato fondente
								
								
								
																	200
									g
																

								

							
								

																	Cioccolato bianco
								
								
								
																	200
									g
																

								

							
								

																	Granella di nocciole
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il  gelato pinguino, per prima cosa fate il gelato alla panna: versate il latte in un pentolino, unite lo zucchero, la panna e il baccello di vaniglia aperto 1 quindi mescolate e portate il composto non oltre 85°. Arrivati a temperatura mettete immediatamente il pentolino dentro ad un contenitore con acqua e ghiaccio per abbassare velocemente la temperatura del composto 2 e una volta freddo, versatelo in una gelatiera e fate mantecare per almeno 30 minuti, fino a che il composto non sarà denso e corposo 3. Per vedere la scheda del gelato alla panna clicca qui. 
									

								

															

																		
																															
											
										
																														
																		Ora predisponete tutto l’occorrente per fare il vostro pinguino: dovrete procurarvi degli stampi in silicone e degli stecchini da gelato 4. Riempite gli stampini con il gelato 5, livellate bene e battete un po’ lo stampo così da evitare che si creino bolle e infine inserite gli stecchini 6. Lasciate rassodare i gelati per tutta la notte in freezer.
									

								

															

																		
																															
											
										
																														
																		Trascorso questo tempo, sciogliete il cioccolato fondente e quello bianco a bagno maria oppure in microonde (7-8) e lasciatelo raffreddare a temperatura ambiente. Tirate fuori dal freezer i gelati con lo stecco e sformateli dallo stampo 9.
									

								

															

																		
																															
											
										
																														
																		Immergete 3 gelati nel cioccolato fondente, facendo attenzione a sigillare bene con il cioccolato il fondo, senza lasciare spazi aperti o buchini da cui il gelato potrebbe poi fuoriuscire (10-11). Fateli raffreddare in freezer poggiati su un foglio di carta da forno per almeno un'ora. Se volete decorarli con granella di nocciole, versatela sul cioccolato non appena li avreti immersi, altrimenti si indurisce subito il cioccolato 12.
									

								

															

																		
																															
											
										
																														
																		I restanti 3 immergeteli invece nel cioccolato bianco, sempre sigillando bene il fondo (13-14). Mettete subito in freezer i vostri pinguini poggiati su un foglio di carta da forno per almeno un’ora. Una volta freddi potrete decorarli con il cioccolato fondente avanzato. Ed ecco il gelato pinguino pronto per essere gustato!
									

								

							
					    