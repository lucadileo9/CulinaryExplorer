Difficoltà: Facile
Per molti lo spezzatino è solo di carne: il piatto della domenica per eccellenza. Oggi vi proponiamo una versione di pesce, altrettanto saporita e gustosa: lo spezzatino di polpo con erbette. Uno squisito abbinamento quello tra le carni polpose e sode del polpo insieme al mix di cipolle ed erbette che faranno da gustoso contorno. Questo ricco e saporito secondo piatto potrà sicuramente colpire i vostri ospiti con il suo gusto deciso. Provate a condividere con loro questo spezzatino di polpo con erbette e cipolle e fateci sapere se è piaciuto!


												
						
						

														INGREDIENTI
							
													


						
							
							

							
								

																	Polpo
								
								
								già pulito
																	800
									g
																

								

							
								

																	Erbette
								
								
								
																	250
									g
																

								

							
								

																	Cipolle bianche
								
								
								
																	200
									g
																

								

							
								

																	Vino bianco
								
								
								
																	150
									g
																

								

							
								

																	Capperi
								
								
								dissalati
																	20
									g
																

								

							
								

																	Peperoncino fresco
								
								
								piccolo
																	1
									
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo spezzatino di polpo fate bollire l'acqua in una pentola alta (servirà per cuocere il polpo). Nel frattempo mondate e affettate sottilmente la cipolla 1, poi pulite e tagliate le erbette 2. Spostatevi ai fornelli e mettete a scaldare un filo d'olio in una casseruola insieme al peperoncino fresco sbriciolato 3. 
									

								

															

																		
																															
											
										
																														
																		Tuffate la cipolla e lasciate stufare a fuoco dolce per 5 minuti, mescolando 4. Nel frattempo potete lessare il polpo nell'acqua bollente 5, lasciandolo cuocere per 5 minuti. Intanto versate anche le erbette in padella 6 
									

								

															

																		
																															
											
										
																														
																		e mescolate di tanto in tanto per farle appassire 7. Trascorso il tempo scolate il polpo, senza buttare l'acqua di cottura, 8 e tagliatelo grossolanamente 9.
									

								

															

																		
																															
											
										
																														
																		A questo punto aggiungete i capperi dissalati 10 e i pezzetti di polpo 11. Alzate la famma e sfumate con il vino bianco 12.
									

								

															

																		
																															
											
										
																														
																		Non appena l'alcol sarà evaporato aggiustate di sale e bagnate con l'acqua di cottura del polpo fino a coprirlo 13. Lasciate cuocere a fuoco dolce per circa 60 minuti. Durante questo tempo è normale che si asciughi l'acqua di cottura ma ogni tanto ricordatevi di mescolare e di assicurarvi che il polpo non si attacchi al fondo 14. Ecco pronto il vostro spezzatino di polpo con erbette e cipolle, impiattate e servite con un filo d'olio 15.
									

								

							
					    