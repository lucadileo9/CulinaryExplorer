Difficoltà: Facile
Il fritto misto di pescato fresco è un secondo piatto che potete preparare quando, andando al mercato o dal pescivendolo, vi capiterà di trovare freschissimi pesciolini di piccole dimensioni che, mischiati, possono dar vita a una frittura particolarmente gustosa e dai differenti sapori.

In base a dove vi trovate e al periodo, potete reperire pesciolini diversi (alici, sarde, ghiozzi, soglioline, triglie, ecc..), ma le operazioni di pulizia saranno più o meno simili. Per realizzare un'ottima frittura di pescato fresco, asciugate molto bene i pesci già puliti e lavati prima di friggerli e passateli in una farina di semola piuttosto grossa per ottenere una frittura più croccante.

L’olio (in questo caso di semi), in frittura, per non bruciare, non dovrà mai superare i 175°.


												
						
						

														INGREDIENTI
							
							                            
                                
    								
    									
    										
    										673
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    673
    					
    					    					    					
    					    Carboidrati
    					    g
    					    21.6
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    34.4
    					
    					    					    					
    					    Grassi
    					    g
    					    49.9
    					
    					    					    					
    					      di cui saturi
    					    g
    					    10.53
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    156
    					
    					    					    					
    					    Sodio
    					    mg
    					    185
    					
    					    				
    			
                            
													


						
							
							

							
								

																	Pesce di mare
								
								
								misto pescato fresco
																	1
									kg
																

								

							
								

																	Olio di semi di arachide
								
								
								
																	
									q.b.
																

								

							
								

																	Semola di grano duro rimacinata
								
								
								a grana grossa
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		In questo caso, nella nostra frittura di pescato fresco, abbiamo delle soglioline, delle cepole (chiamate anche cipolle, fettucce, lanspade) e dei ghiozzi. Procedete alla pulizia dei pesci, eliminando il capo 1 e le viscere 2 del pesce. Nel caso delle cepole, eliminate le pinne dorsali e ventrali poste lungo tutto il corpo tagliandole con una forbice, quindi tagliate il pesce in tre parti.3.
									

								

															

																		
																															
											
										
																														
																		Se occorre, sciacquate velocemente sotto l’acqua corrente i pesci 4, tamponateli molto bene con della carta da cucina in modo da renderli perfettamente asciutti 5 e passateli nella farina di semola a grana grossa 6.
									

								

															

																		
																															
											
										
																														
																		Friggete i pesci  in abbondante olio di semi 7 (meglio se di arachide) che dovrete mantenere alla temperatura costante di 175° senza mai oltrepassarli. Rigirate i pesci durante la frittura 8 e una volta dorati, scolateli e poggiateli su della carta da cucina 9 per eliminare l’olio in eccesso. Salate e servite immediatamente accompagnando la frittura con un’insalatina mista o con delle golose patatine fritte. P.S. Le cepole, dopo la frittura, sono molto croccanti e hanno una carne davvero saporita, ma attenzione alla lisca interna;  aprendo in due il pesce già fritto, potete facilmente eliminarla.
									

								

							
					    