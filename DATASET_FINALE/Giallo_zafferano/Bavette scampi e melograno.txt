Difficoltà: Facile
Prendete della pasta, cuocete con un pizzico di fantasia, aggiustate con una noce di curiosità, accostate l’originalità e otterrete questa meraviglia: bavette scampi e melograno, una versione davvero innovativa delle classiche linguine agli scampi! Questo primo piatto di pasta è perfetto per stupire i vostri amici, magari per il menù di Natale o il cenone di Capodanno. La melagrana si dice portare fortuna e quale migliore modo per cominciare l’anno nuovo, assaporandone i chicchi, come auspicio di prosperità? L’abbinamento con i gamberi è curioso e insolito, ma abbiamo trovato il giusto equilibrio affinché insieme diventino perfetti! Il gusto tondo e deciso dei gamberi si unisce perfettamente a quello leggermente acidulo della melagrana. Questo piatto di pesce, siamo sicuri, regalerà alle vostre papille un momento di pura estasi gustativa!


												
						
						

														INGREDIENTI
							
							                            
                                
    								
    									
    										
    										378
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    378
    					
    					    					    					
    					    Carboidrati
    					    g
    					    73.1
    					
    					    					    					
    					      di cui zuccheri
    					    g
    					    8.8
    					
    					    					    					
    					    Proteine
    					    g
    					    17.6
    					
    					    					    					
    					    Grassi
    					    g
    					    0.7
    					
    					    					    					
    					      di cui saturi
    					    g
    					    0.13
    					
    					    					    					
    					    Fibre
    					    g
    					    3
    					
    					    					    					
    					    Colesterolo
    					    mg
    					    94
    					
    					    					    					
    					    Sodio
    					    mg
    					    395
    					
    					    				
    			
                            
													


						
							
							

							
								

																	Linguine
								
								
								
																	320
									g
																

								

							
								

																	Scampi
								
								
								
																	500
									g
																

								

							
								

																	Melagrana
								
								
								i chicchi
																	100
									g
																

								

							
								

																	Basilico
								
								
								
																	4
									foglie
																

								

							
								

																	Aglio
								
								
								
																	1
									spicchio
																

								

							
								

																	Vino bianco
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le bavette scampi e melograno iniziate sciacquando il basilico e tagliandolo a listarelle sottili 1. Procedete con la pulizia degli scampi: privateli della testa 2 e con delle forbici incidete la corazza sotto il ventre 3 per facilitare l’eliminazione del carapace.
									

								

															

																		
																															
											
										
																														
																		Dopo averlo tolto, aiutandovi con delle pinze da cucina eliminate l’intestino, se non l'avete potrete sollevarlo con uno stuzzicadenti e poi strapparlo a mano 4, facendo molta attenzione a non romperlo per evitare che alcune parti rimangano attaccate al crostaceo. Riducete ora gli scampi in piccoli tocchetti di eguale dimensione 5. A questo punto lessate le bavette in abbondante acqua salata 6.
									

								

															

																		
																															
											
										
																														
																		Mentre la pasta cuoce, prendete una padella dal fondo antiaderente e fate rosolare uno spicchio di aglio in camicia con l’olio 7. Quando sarà rosolato, eliminatelo. Unite ora i tocchetti di scampi 8 facendoli cuocere a fuoco vivace per 2 minuti circa e mescolandoli per evitare che attacchino al fondo della padella. Insaporite con sale e pepe. Dopodiché sfumate con del vino bianco 9, lasciandolo evaporare.
									

								

															

																		
																															
											
										
																														
																		A questo punto la pasta sarà al dente: scolatela direttamente nella padella con il pesce 10 e aggiungete 1 mestolo di acqua di cottura della pasta per ultimarne la cottura 11. Quando sarà completamente asciugata e assorbita dalla pasta versate anche 50 g di chicchi di melagrana, conservando l'altra metà per decorare il piatto 12.
									

								

															

																		
																															
											
										
																														
																		Insaporite con il basilico 13 e mescolate bene gli ingredienti affinché i profumi si amalgamino 14. Infine impiattate le vostre bavette scampi e melagrana e gustate ancora calde, guarnendo con i rimanenti 50 g di chicchi di melagrana che daranno un colore vivace al piatto 15!
									

								

							
					    