Difficoltà: Facile
Di tanto in tanto possiamo concederci un fritto, come le zeppoline salate con salame e formaggio! Bocconcini dal gusto esplosivo, perfetti per l'aperitivo o per un antipastino sfizioso. A differenza delle tradizionali frittelle di pasta cresciuta, come le pettole, si preparano in poco tempo grazie all’utilizzo del lievito istantaneo. La pastella poi può essere insaporita con salumi a vostra scelta, noi abbiamo scelto anche di aggiungere Parmigiano Reggiano DOP e foglioline di maggiorana. Tuffate le zeppoline salate con salame e formaggio in una maionese e servitele con altre sfiziosità fritte:


						
						

														INGREDIENTI
							
													


						
														
							
														Per circa 30 zeppoline
							

							
								

																	Farina 00
								
								
								
																	250
									g
																

								

							
								

																	Acqua
								
								
								
																	275
									g
																

								

							
								

																	Salame
								
								
								
																	120
									g
																

								

							
								

																	Parmigiano Reggiano DOP
								
								
								(da grattugiare)
																	100
									g
																

								

							
								

																	Lievito istantaneo per preparazioni salate
								
								
								
																	15
									g
																

								

							
								

																	Maggiorana
								
								
								
																	4
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	800
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le zeppoline con salame e formaggio per prima cosa tagliate il salame a dadini 1. In una ciotola versate la farina e il lievito 2, poi unite l’acqua a filo mentre mescolate con una frusta 3.
									

								

															

																		
																																											
											
										
																						
											
										
																						
											
										
																																										
																		Quando avrete ottenuto un composto liscio e omogeneo 4 aggiungete il sale 5, il pepe e le foglioline di maggiorana 6.
									

								

															

																		
																																											
											
										
																						
											
										
																						
											
										
																																										
																		Unite anche il Parmigiano Reggiano DOP grattugiato 7 e i cubetti di salame 8 e amalgamate il tutto con una marisa 9.
									

								

															

																		
																																											
											
										
																						
											
										
																						
											
										
																																										
																		Scaldate l’olio di semi fino a una temperatura di 170° e aiutatevi con 2 cucchiai per formare delle palline da far cadere nell’olio bollente (fate sempe attenzione a non scottarvi e assicuratevi che tutti gli strumenti da usare siano perfettamente asciutti) 10. Friggete pochi pezzi per volta per circa 4-5 minuti fino a doratura, rigirandoli spesso. Una volta pronte scolate 11 e trasferite su carta assorbente 12. Servite le vostre zeppoline salate con salame e formaggio ben calde!
									

								

							
					    