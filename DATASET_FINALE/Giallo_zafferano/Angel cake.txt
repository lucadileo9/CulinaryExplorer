Difficoltà: Media
L’angel cake è una famosa torta americana che deve il suo nome alla sua estrema sofficità e leggerezza, proprio per queste sue caratteristiche è stato definito “il cibo degli angeli”. Già nota ai primi dell’800 venne trascritta solo alla fine del secolo, per divenire poi molto popolare verso la fine del XIX secolo . Secondo una legenda veniva realizzata dagli schiavi afro-americani, proprio perché per montare gli albumi a neve fermissima servivano braccia forti e resistenti. La particolarità di questo dolce sono proprio gli ingredienti: l’angel cake è preparata solo con albumi d’uovo, cremor tartaro, zucchero e aromi senza né olio né burro. Inoltre la cottura avviene in uno stampo particolare specifico per angel e chiffon cake che non necessita di essere imburrato. Questo è composto da un cilindro molto alto, con il fondo estraibile e da tre piedini posizionati lungo il bordo che permettono di lasciar raffreddare la torta capovolta, in questo modo il dolce non tenderà ad abbassarsi e resterà alto e voluminoso. La angel cake è un dessert molto versatile, che potrete accompagnare con svariate creme, glasse e frutta fresca.


												
						
						

														INGREDIENTI
							
							                            
                                
    								
    									
    										
    										244
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    244
    					
    					    					    					
    					    Carboidrati
    					    g
    					    51.1
    					
    					    					    					
    					      di cui zuccheri
    					    g
    					    35.8
    					
    					    					    					
    					    Proteine
    					    g
    					    8.8
    					
    					    					    					
    					    Grassi
    					    g
    					    0.5
    					
    					    					    					
    					      di cui saturi
    					    g
    					    0.06
    					
    					    					    					
    					    Fibre
    					    g
    					    0.6
    					
    					    					    					    					
    					    Sodio
    					    mg
    					    306
    					
    					    				
    			
                            
													


						
							
														Ingredienti per uno stampo da chiffon
							

							
								

																	Farina 00
								
								
								 
																	160
									g
																

								

							
								

																	Albumi
								
								
								(circa 12)
																	480
									g
																

								

							
								

																	Cremor tartaro
								
								
								 (oppure stessa dose di lievito  in polvere per  dolci)
																	6
									g
																

								

							
								

																	Zucchero
								
								
								
																	270
									g
																

								

							
								

																	Estratto di mandorla
								
								
								 amara
																	1
									cucchiaino
																

								

							
								

																	Baccello di vaniglia
								
								
								
																	1
									
																

								

							
								

																	Sale fino
								
								
								
																	4
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l'angel cake assicuratevi che gli strumenti per montare gli albumi siano perfettamente puliti, privi di ogni traccia di grasso. Dividete molto attentamente gli albumi dai tuorli 1 per evitare che tracce di tuorlo finiscano negli albumi (potete usare i tuorli per preparare una crema pasticcera al cioccolato per farcire la vostra angel cake!). Ponete gli albumi in una bastardella per procedere con la cottura a bagnomaria. Accendete il fuoco dolce, mescolate con una frusta a mano e inserite il termometro da cucina perché la temperatura dovrà raggiungere i 45° 2. Una volta raggiunta la temperatura, versate gli albumi nella ciotola di una planetaria. Azionate la planetaria a velocità media e non appena gli albumi inizieranno a diventare bianchi, aggiungete una parte dello zucchero (200 g) 3.
									

								

															

																		
																															
											
										
																														
																		A questo punto versate l'estratto di mandorle amare 4 e lasciate incorporare, quindi aggiungete anche il cremor tartaro setacciato 5. Dopo un paio di minuti unite in ultimo i semi della bacca di vaniglia 6.
									

								

															

																		
																															
											
										
																														
																		Non appena gli albumi saranno gonfi e spumosi arrestate la planetaria 7. A parte in una ciotola setacciate la farina 8. Quindi sempre nella stessa ciotola versate la parte restante dello zucchero (70 g) e il sale 9.
									

								

															

																		
																															
											
										
																														
																		A questo punto trasferitevi gli albumi e incorporateli alle polveri molto delicatamente, mescolando dall'alto verso il basso con una spatolina per evitare che il composto si smonti (10-11). Non vi resta che versare il composto nel classico stampo da angel cake o chiffon (diametro inferiore 22 cm, diametro superiore 26 cm, altezza 10 cm) senza imburrarlo o infarinarlo. Distribuite delicatamente l'impasto uniformandolo con il dorso di un cucchiaio 12. Cuocete la angel cake in forno statico preriscaldato a 190° per 30-35 minuti.
									

								

															

																		
																															
											
										
																														
																		Trascorso il tempo indicato, provate a punzecchiare l’angel cake con uno stecchino da spiedino e se uscirà asciutto, potete sfornare il dolce, altrimenti cuocetelo per qualche altro minuto. Sfornate l’angel cake 13 e capovolgetela su un tagliere poggiandola sugli appositi piedini 14: in questo modo il dolce si raffredderà senza sgonfiarsi o inumidirsi. Una volta che sarà completamente freddo, sformatelo e con la lama di un coltello staccate delicatamente la base dello stampo. Servite la vostra angel cake semplice 15, accompagnata da una ricca crema pasticcera al cioccolato, oppure con un coulis di frutta o ancora ricoperta di glassa!
									

								

							
					    