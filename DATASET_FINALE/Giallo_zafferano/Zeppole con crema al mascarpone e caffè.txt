Difficoltà: Media
Come fare le zeppole di San Giuseppe ormai lo sappiamo: che siano zeppole fritte o zeppole al forno ci fanno sempre impazzire! Quest'anno scegliamo le zeppole con crema al mascarpone e caffè per omaggiare i papà con una versione davvero speciale! Ci siamo ispirati al gusto del classico tiramisù e abbiamo cercato di unire questi due dolci creandone uno davvero sorprendente. Le zeppole con crema al mascarpone e caffè sono fritte, un po' per rispettare la tradizione e un po' perché non riusciamo a resistere, ma se preferite potrete optare anche per una cottura al forno, magari in versione famiglia come nella ricetta della zeppolona al caffè. Ad essere sinceri le zeppole sono buone in tutti i modi e, se quest'anno volete preparare un bel vassoio misto, vi consigliamo di provare anche:


						
						

														INGREDIENTI
							
													


						
														
							
														Ingredienti per 10 zeppole
							

							
								

																	Uova
								
								
								(circa 3 medie)
																	180
									g
																

								

							
								

																	Tuorli
								
								
								(di uovo medio)
																	1
									
																

								

							
								

																	Burro
								
								
								
																	55
									g
																

								

							
								

																	Acqua
								
								
								
																	250
									g
																

								

							
								

																	Farina 00
								
								
								
																	150
									g
																

								

							
														
							
						
														
							
														per la crema al mascarpone e caffè
							

							
								

																	Mascarpone
								
								
								
																	250
									g
																

								

							
								

																	Panna fresca liquida
								
								
								
																	250
									g
																

								

							
								

																	Zucchero a velo
								
								
								
																	80
									g
																

								

							
								

																	Caffè
								
								
								(della moka, freddo)
																	15
									g
																

								

							
														
							
						
														
							
														per friggere
							

							
								

																	Olio di semi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le zeppole con crema al mascarpone e caffè come prima cosa realizzate la pasta choux. In una pentola versate l'acqua 1 e il burro 2. Accendete a fuoco medio e portate a sfiorare il bollore, mescolando in modo da far sciogliere il burro 3. 
									

								

															

																		
																																											
											
										
																						
											
										
																						
											
										
																																										
																		Versate quindi la farina in un colpo solo 4 e con un mestolo di legno mescolate energicamente 5, in modo da ottenere un composto privo di grumi. Cuocete fino a che l'impasto non si staccherà dalle pareti della pentola e sul fondo si sarà creata una patina biancastra 6. 
									

								

															

																		
																																											
											
										
																						
											
										
																						
											
										
																																										
																		Trasferite l'impasto nella ciotola di una planetaria 7, montate il gancio a foglia e lasciate girare l'impasto a velocità medio- bassa. Nel frattempo sbattete insieme le uova e il tuorlo 9, 
									

								

															

																		
																																											
											
										
																						
											
										
																						
											
										
																																										
																		Quando l'impasto non sarà più fumante versate le uova poco per volta 10. Ci vorrà qualche minuto, ma vi consigliamo di fare questo passaggio lentamente per ottenere una buona pasta choux. Quando avrete ottenuto un composto liscio ed omogeneo 11, spegnete la planetaria e con l’aiuto di una marisa trasferitela in una sac-à-poche con un beccuccio a stella di misura 6 mm 12. Riponete in frigorifero fino all'utilizzo.
									

								

															

																		
																																											
											
										
																						
											
										
																						
											
										
																																										
																		A questo punto preparate il caffè e fatelo raffreddare. Quando il caffè sarà freddo iniziate a preparare la crema al mascarpone. Versate nella planetaria il mascarpone, girate qualche secondo con le fruste per ammorbidirlo, poi aggiungete la panna 13. Azionate le fruste a velovità media e aggiungete lo zucchero a velo poco per volta 14. Quando la crema sarà quasi montata inserire a filo il caffè 15. 
									

								

															

																		
																																											
											
										
																						
											
										
																						
											
										
																																										
																		Quando avrete ottenuto una crema soda e liscia 16, trasferitela in un sac-à-poche con un beccuccio a stella di 10 mm 17 e trasferite in frigorifero a raffreddare. Passate ora alla cottura delle zeppole. Preparate 10 quadrati di carta forno grandi 10 cm. Versate l'olio in una pentola e portatelo alla temperatura di 180°, utilizzate un termometro da cucina per misurarlo. Adesso riprendete dal frigo la pasta choux e realizzate le zeppole sulla carta forno 18,
									

								

															

																		
																																											
											
										
																						
											
										
																						
											
										
																																										
																		facendo un doppio giro di impasto 19. Dovrete ottenere dei cerchi grandi circa 6 cm. Quando l’olio sarà a temperatura (controllate con un termometro da cucina) trasferite all'interno della pentola le prime due zeppola, a testa in giù. La carta forno si staccherà da sola dopo poco tempo, aiutatevi a rimuoverla con una pinza da cucina 20. Una volta rimossa la carta girate le zeppole dall’altro lato con l’aiuto di una schiumarola 21. 
									

								

															

																		
																																											
											
										
																						
											
										
																						
											
										
																																										
																		Le zeppole dovranno cuocere circa 3 minuti per lato, quando saranno ben dorate scolatele 22 e trasferitele su un vassoio con carta paglia, per eliminare l'olio in eccesso 23. Proseguite con la cottura delle zeppole, poi trasferitele su un piatto 24. 
									

								

															

																		
																																											
											
										
																						
											
										
																						
											
										
																																										
																		Decorate le zeppole con un ciuffo di crema al caffè 25, aggiungete una spolverata di cacao amaro 26 e servitele 27! 
									

								

							
					    