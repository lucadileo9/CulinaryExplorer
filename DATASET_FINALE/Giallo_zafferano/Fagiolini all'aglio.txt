Difficoltà: Molto facile
I fagiolini all’aglio sono un contorno di primavera facile e veloce, perfetto per chi vuole portare in tavola un piatto sano e genuino ma con una nota di sapore accattivante. Non ci siamo limitati a lessare e poi saltare in padella i fagiolini, ma abbiamo impreziosito la classica ricetta casalinga con croccante pangrattato tostato dalle note piacevolmente piccanti. Accompagnate questi fagiolini con secondi piatti rustici come polpette, salsicce, oppure carne o pesce ai ferri e tutte le pietanze cotte sul barbecue. Saranno deliziosi anche con un uovo in camicia, per una cena last minute!


												
						
						

														INGREDIENTI
							
													


						
							
							

							
								

																	Fagiolini
								
								
								
																	600
									g
																

								

							
								

																	Aglio
								
								
								
																	2
									spicchi
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
								

																	Peperoncino secco
								
								
								
																	
									q.b.
																

								

							
								

																	Pangrattato
								
								
								
																	70
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i fagiolini all'aglio, lavate e spuntate i fagiolini 1, quindi tuffateli in acqua bollente salata 2 e sbollentateli per circa 5 minuti (per una consistenza finale piuttosto soda e croccante). Intanto in una padella antiaderente fate dorare il pane con un bel giro d’olio 3. 
									

								

															

																		
																																											
											
										
																						
											
										
																						
											
										
																																										
																		Salate 4 e insaporite con il peperoncino 5. Mescolate o saltate per renderlo croccante in modo uniforme ed evitare che bruci. Quando risulta ben dorato e croccante 6, toglietelo dalla padella e tenetelo da parte. 
									

								

															

																		
																																											
											
										
																						
											
										
																						
											
										
																																										
																		Nella stessa padella versate un giro d’olio e unite l’aglio, sbucciato e a pezzi 7. Lasciate insaporire un minuto poi aggiungete i fagiolini, scolandoli in padella direttamente con la schiumarola dalla pentola 8. Salate, aggiungete peperoncino a piacere (se non amate l’eccessiva piccantezza potete ometterlo qui e lasciarlo solo nel pane) e fate insaporire per circa 5 minuti mescolando spesso 9. 
									

								

															

																		
																																											
											
										
																						
											
										
																						
											
										
																																										
																		Impiattate i fagiolini con il pane croccante 10 e qualche rametto di maggiorana 11. I fagiolini all'aglio sono pronti per essere gustati 12.
									

								

							
					    