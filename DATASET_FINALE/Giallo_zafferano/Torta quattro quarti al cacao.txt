Difficoltà: Molto facile
La torta quattro quarti non è solo un dolce molto facile da realizzare, ma anche da memorizzare: non è necessario consultare ogni volta la ricetta, basta ricordarsi che uova, farina, burro e zucchero devono avere lo stesso peso! La stessa regola vale anche per la torta quattro quarti al cacao, la variante che proponiamo in questa ricetta! Con la sola differenza che la dose di farina si riferisce alla somma del peso sia della farina che del cacao. Questa golosa variante è ideale per la colazione e la merenda di grandi e piccoli e ci vuole così poco tempo per infornarla che diventerà una piacevole costante dei vostri pomeriggi in famiglia!


						
						

														INGREDIENTI
							
													


						
														
							
														Ingredienti (per uno stampo del diametro di 20 cm)
							

							
								

																	Uova
								
								
								(a temperatura ambiente)
																	150
									g
																

								

							
								

																	Zucchero
								
								
								
																	150
									g
																

								

							
								

																	Burro
								
								
								(morbido)
																	150
									g
																

								

							
								

																	Farina 00
								
								
								
																	120
									g
																

								

							
								

																	Cacao amaro in polvere
								
								
								
																	30
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Estratto di vaniglia
								
								
								
																	1
									cucchiaino
																

								

							
														
							
						
														
							
														per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta quattro quarti al cacao, per prima cosa pesate le uova sgusciate e versatele in una ciotola. Aggiungete lo zucchero 1 e montate con le fruste elettriche 2 fino a che il composto non aumenterà di volume, diventando chiaro e spumoso. A questo punto unite il burro morbido a pezzetti 3 e lavorate con le fruste per amalgamarlo. Aggiungete anche l’estratto di vaniglia e mescolate ancora.
									

								

															

																		
																															
											
										
																														
																		In una ciotola a parte versate la farina, il cacao 4 e il lievito 5, poi setacciate le polveri nel composto di uova 6.
									

								

															

																		
																															
											
										
																														
																		Incorporate le polveri con le fruste 7 fino ad ottenere un composto cremoso e omogeneo, dalla consistenza piuttosto soda 8. Ora imburrate e infarinate una tortiera del diametro di 20 cm 9 e versate il composto all’interno.
									

								

															

																		
																															
											
										
																														
																		Livellate la superficie con una spatola 10 e cuocete in forno statico preriscaldato a 180° per circa 35 minuti. Prima di sfornare fate la prova stecchino e lasciate raffreddare 11 prima di sfornare la torta. Una volta raffreddata, sformate la torta quattro quarti al cacao su un piatto da portata e spolverizzate la superficie con lo zucchero a velo 12. La torta quattro quarti al cacao è pronta per essere gustata!
									

								

							
					    