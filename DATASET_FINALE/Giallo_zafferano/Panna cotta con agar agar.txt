Difficoltà: Facile
Avete già provato la nostra ricetta della panna cotta senza colla di pesce? Oggi vi invitiamo a provare una variante alle fragole ottenuta con un addensante di origine vegetale. La panna cotta all'agar agar è un goloso dessert realizzato con delle buonissime fragole fresche e l'aggiunta di agar agar, un prodotto ricavato dalle alghe rosse, che viene utilizzato moltissimo in cucina per la preparazione di dessert e aspic, al posto della gelatina. Rispetto alla colla di pesce, l'agar agar va cotto a temperature elevate per pochi minuti per attivare il suo potere gelificante: non solo solidifica in breve tempo, ma piacerà anche ai vostri amici vegetariani! Questo dolce al cucchiaio squisito e colorato, composto in bicchierini rivestiti di fettine di fragole, conquisterà il vostro palato grazie alla sua consistenza cremosa e al suo gusto delicato; servite la panna cotta alle fragole con agar agar dopo una cena per terminare la serata con un tocco di freschezza, e farete la gioia dei vostri commensali!


						
						

														INGREDIENTI
							
							                            
                                
    								
    									
    										
    										501
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    501
    					
    					    					    					
    					    Carboidrati
    					    g
    					    57.9
    					
    					    					    					
    					      di cui zuccheri
    					    g
    					    57.9
    					
    					    					    					
    					    Proteine
    					    g
    					    4.8
    					
    					    					    					
    					    Grassi
    					    g
    					    27.9
    					
    					    					    					
    					      di cui saturi
    					    g
    					    15.99
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    91
    					
    					    					    					
    					    Sodio
    					    mg
    					    49
    					
    					    				
    			
                            
													


						
														
							
														Ingredienti per 4 bicchierini da 150 g
							

							
								

																	Panna fresca liquida
								
								
								
																	550
									g
																

								

							
								

																	Zucchero
								
								
								
																	130
									g
																

								

							
								

																	Agar agar
								
								
								
																	4
									g
																

								

							
								

																	Fragole
								
								
								
																	400
									g
																

								

							
								

																	Zucchero
								
								
								
																	50
									g
																

								

							
														
							
						
														
							
														per decorare
							

							
								

																	Fragole
								
								
								
																	2
									
																

								

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la panna cotta alle fragole, iniziate lavando le fragole sotto abbondante acqua fresca corrente; affettatene circa la metà 1, posizionatele su un piatto abbastanza grande l'uno accanto all'altra, spolveratele con 20 g di zucchero e lasciatele macerare 2. Versate le fragole restanti in un mixer dotato di lame e aggiungete 30 g di zucchero 3.
									

								

															

																		
																															
											
										
																														
																		Frullate le fragole finemente 4, poi passatele al setaccio, aiutandovi con una marisa 5, in modo da togliere i semini, quindi mettete il composto da parte 6.
									

								

															

																		
																															
											
										
																														
																		In una pentola versate la panna fresca insieme allo zucchero 7 e aggiungete l'agar agar 8; mescolando con una frusta, portate a bollore e lasciate bollire il tutto per circa 5 minuti. Spegnete il fuoco e aggiungete il composto di fragole che avete preparato 9.
									

								

															

																		
																															
											
										
																														
																		Mescolate con le fruste 10 fino ad ottenere un composto omogeneo. A questo punto, rivestite 4 bicchierini della capienza di 150 g con le fragole tagliate precedentemente 11 e versatevi la panna cotta, arrivando fino al bordo 12.
									

								

															

																		
																															
											
										
																														
																		Riponete in frigorifero i bicchierini per almeno 3-4 ore. Successivamente passate delicatamente la punta di un coltellino liscio sul bordo di ogni bicchiere 13 e capovolgete la vostra panna cotta alle fragole con agar agar sul piattino da portata in cui la servirete 14. Infine decorate a piacere con la fragola e una fogliolina di menta 15.
									

								

							
					    