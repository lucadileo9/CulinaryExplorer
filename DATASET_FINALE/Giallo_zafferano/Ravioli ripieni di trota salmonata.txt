Difficoltà: Facile
Di carne o di pesce, di verdure o di ricotta, i ravioli sono una delle varietà della pasta ripiena della cucina italiana. Oggi vogliamo proporvi dei gustosi ravioli ripieni di trota salmonata. Questo primo piatto raffinato avvolge in una sfoglia sottile di pasta all'uovo un ripieno cremoso e appetitoso.


						
						

														INGREDIENTI
							
													


						
														
							
														Ingredienti per la pasta fresca (per circa 50 ravioli)
							

							
								

																	Farina 00
								
								
								
																	210
									g
																

								

							
								

																	Semola di grano duro rimacinata
								
								
								
																	100
									g
																

								

							
								

																	Uova
								
								
								
																	3
									
																

								

							
														
							
						
														
							
														per il ripieno
							

							
								

																	Trota salmonata
								
								
								
																	800
									g
																

								

							
								

																	Ricotta di pecora
								
								
								
																	300
									g
																

								

							
								

																	Timo
								
								
								
																	1
									rametto
																

								

							
								

																	Olio extravergine d'oliva
								
								
								
																	10
									g
																

								

							
								

																	Aglio
								
								
								
																	1
									spicchio
																

								

							
								

																	Vino bianco
								
								
								
																	60
									g
																

								

							
								

																	Scorza di limone
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								(da grattugiare)
																	
									q.b.
																

								

							
														
							
						
														
							
														per il sugo
							

							
								

																	Pomodori
								
								
								
																	500
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Basilico
								
								
								
																	5
									foglie
																

								

							
								

																	Aglio
								
								
								
																	1
									spicchio
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i ravioli ripieni di trota salmonata iniziate dalla preparazione della pasta. Versate le due farine in una ciotola, aggiungete le uova leggermente sbattute 1 e iniziate ad impastare con le mani 2.Una volta amalgamati tutti gli ingredienti passate il composto su una spianatoia e lavoratelo fino ad ottenere un impasto liscio ed omogeneo. A questo punto, formate una palla 3, avvolgetela nella pellicola e lasciatela riposare per almeno 30 minuti in un luogo fresco e asciutto.
									

								

															

																		
																															
											
										
																														
																		Nel frattempo occupatevi di sfilettare la trota, incidete il dorso per separare i filetti 4, quindi togliete le lische con una pinza 5 e sempre aiutandovi con un coltello, eliminate anche la pelle molto delicatamente 6.
									

								

															

																		
																															
											
										
																														
																		In alternativa potreste scegliere di acquistare dei filetti di trota già pronti. Fatto ciò procedete a tagliare i filetti a dadini 7. Quindi, in una padella versate l'olio e aggiungete l'aglio, lasciatelo imbiondire a fuoco dolce  e unite anche i cubetti di trota salmonata e le foglioline di timo 8.Lasciate cuocere per circa 3-4 minuti senza mescolare ma smuovendo soltanto la padella, quindi salate, pepate e sfumate con il vino bianco 9. Una volta evaporato tutto il vino, spegnete il fuoco e lasciate raffreddare.
									

								

															

																		
																															
											
										
																														
																		In una ciotola unite la ricotta con la noce moscata 10, il sale, il pepe, il timo e la scorza di un limone grattugiata 11; mescolate bene il composto 12, trasferitelo in un sac-à poche e riponetelo in frigorifero.
									

								

															

																		
																															
											
										
																														
																		A questo punto riprendete la pasta e stendetela con la macchinetta fino al penultimo numero 13 e posizionate le sfoglie su un piano. Prendete anche il ripieno di ricotta, messo da parte precedentemente e iniziate a disporne dei ciuffetti sulla pasta distanziandoli di circa 3- 4 cm 14, quindi posizionatevi sopra qualche cubetto di trota salmonata cotta ( circa 3 per raviolo) 15.
									

								

															

																		
																															
											
										
																														
																		Fatto ciò spruzzate con dell'acqua le parti scoperte di pasta 16, questo vi aiuterà a chiudere bene i ravioli (in alternativa allo spruzzino potete anche utilizzare un pennello imbevuto di acqua e spennellare i bordi della sfoglia). Prendete un'altra sfoglia e poggiatela sopra all'altra 17, premendo vicino al ripieno per togliere l'aria rimasta all'interno dei ravioli 18.
									

								

															

																		
																															
											
										
																														
																		Prendete un coppa pasta da 6,5 cm e intagliate i vostri ravioli 19, quindi sigillate bene i bordi con le dita 20. Proseguite in questo modo fino a terminare tutta la pasta e il ripieno; gli scarti di pasta possono essere reimpastati e stesi di nuovo, dopo averli lasciati riposare. Posizionate i vostri ravioli su una teglia con la carta forno o su un piano con un canovaccio infarinato leggermente 21.
									

								

															

																		
																															
											
										
																														
																		Una volta terminati i ravioli iniziate a preparare il condimento. Lavate per bene i pomodorini e tagliateli a metà 22, quindi versateli in una padella capiente insieme ad un filo d'olio e l'aglio 23 , aggiungete le foglie di basilico e lasciate cuocere per circa 15-20 minuti a fuoco lento, quindi salate e pepate 24.
									

								

															

																		
																															
											
										
																														
																		Una volta cotto il sugo, cuocete i vostri ravioli in abbondante acqua bollente per circa 2-3 minuti 25, quindi scolateli , levate l'aglio dal sugo appena preparato e versatevi i ravioli all'interno 26. Saltate i vostri ravioli ripieni di trota salmonata e servite subito 27!
									

								

							
					    