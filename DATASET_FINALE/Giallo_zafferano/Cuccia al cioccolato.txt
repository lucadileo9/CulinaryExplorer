Difficoltà: Molto facile
A Santa Lucia si mangia la cuccia (cuccìa)! È questa un'antica tradizione siciliana legata alla Santa protettrice di Siracusa. La cuccia, che deriva dal termine dialettale coccio ovvero chicco, è un dolce tipico a base di grano che si prepara il 13 dicembre in Sicilia per commemorare Santa Lucia. L'usanza di mangiare il grano in questo giorno di festa ha origini antiche contese tra Palermo e Siracusa: si narra, tra storia e leggenda, che intorno al XVII secolo il popolo siciliano fu colpito da una grave carestia che lo mise in ginocchio. L'arrivo provvidenziale di una nave carica di grano risollevò la popolazione stremata dagli stenti. Questo avvenimento miracoloso fu attribuito all'intercessione della martire e dal quel giorno, ogni 13 dicembre, i siciliani consumano il grano per onorare Santa Lucia. In origine si preparava il grano cotto condito semplicemente solo con olio ma con il trascorrere degli anni, la cuccia divenne un dolce al cucchiaio più raffinato e appetitoso, arricchito con ricotta e canditi o cioccolato, come nella golosa variante che vi proponiamo qui. Scoprite tanti altri modi dolci per celebrare il 13 dicembre, con i Gatti di Santa Lucia o gli Occhi!


						
						

														INGREDIENTI
							
							                            
                                
    								
    									
    										
    										437
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    437
    					
    					    					    					
    					    Carboidrati
    					    g
    					    61.4
    					
    					    					    					
    					      di cui zuccheri
    					    g
    					    36.5
    					
    					    					    					
    					    Proteine
    					    g
    					    10
    					
    					    					    					
    					    Grassi
    					    g
    					    16.8
    					
    					    					    					
    					      di cui saturi
    					    g
    					    8.85
    					
    					    					    					
    					    Fibre
    					    g
    					    8.4
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    214
    					
    					    				
    			
                            
													


						
														
							
							

							
								

																	Grano cotto
								
								
								
																	375
									g
																

								

							
								

																	Cioccolato fondente
								
								
								
																	150
									g
																

								

							
								

																	Latte intero
								
								
								
																	500
									g
																

								

							
								

																	Cacao amaro in polvere
								
								
								
																	150
									g
																

								

							
								

																	Zucca candita
								
								
								
																	75
									g
																

								

							
								

																	Amido di mais (maizena)
								
								
								
																	40
									g
																

								

							
								

																	Zucchero
								
								
								
																	100
									g
																

								

							
								

																	Cannella in polvere
								
								
								
																	1
									cucchiaino
																

								

							
														
							
						
														
							
														per guarnire
							

							
								

																	Cioccolato fondente
								
								
								
																	
									q.b.
																

								

							
								

																	Granella di pistacchi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la cuccia al cioccolato, per prima cosa sciacquate sotto l’acqua corrente tiepida il grano per sgranarlo 1, quindi lasciatelo scolare in un colino avendo cura di porre sotto una ciotola per raccogliere l’acqua in eccesso 2. Tritate con il coltello il cioccolato 3.
									

								

															

																		
																															
											
										
																														
																		Riducete a cubetti la zucca candita 4 e tenetela da parte. In un tegame setacciate l’amido di mais 5 e il cacao amaro in polvere 6.
									

								

															

																		
																															
											
										
																														
																		Aggiungete anche lo zucchero 7 e il latte 8. Ponete sul fuoco il tegame e scaldate a fuoco medio mescolando con la frusta fino a far addensare la crema. A questo punto aromatizzate con la cannella in polvere, mescolate ancora e spegnete il fuoco 9.
									

								

															

																		
																															
											
										
																														
																		Aggiungete infine il grano scolato 10, il cioccolato tritato (tenetene da parte una piccola porzione per decorare la cuccia) 11 e la zucca candita 12,
									

								

															

																		
																															
											
										
																														
																		e mescolate per amalgamare il composto 13. Lasciate raffreddare, quindi coprite la cuccia con pellicola alimentare a contatto 14. Potete servire la cuccia tiepida oppure porla a rassodare in frigorifero per una notte. Servite la vostra cuccia al cioccolato guarnendola con pistacchi tritati e cioccolato tritato a piacere 15.
									

								

							
					    