Difficoltà: Molto facile
C'è una ricetta che unisce tutta la dolcezza della crema di nocciola e la freschezza di un dolce estivo: la cheesecake alla Nutella! Una cheesecake fredda super golosa che si prepara senza gelatina! Il formaggio cremoso viene amalgamato alla Nutella per creare una soffice mousse, adagiata su una base croccante di biscotti. Questa torta alla Nutella è ideale anche per i mesi estivi, perché a differenza ad esempio della più classica cheesecake non richiede l’uso del forno e si presta perfettamente ad essere preparata anche nei giorni più caldi: una vera e propria tentazione a cui è impossibile resistere! Preparate anche voi la cheesecake alla Nutella, ve ne innamorerete al primo assaggio... e se proprio non bastasse c'è sempre la variante per i più golosi: cheesecake cocco e Nutella!


						
						

														INGREDIENTI
							
							                            
                                
    								
    									
    										
    										595
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    595
    					
    					    					    					
    					    Carboidrati
    					    g
    					    44.8
    					
    					    					    					
    					      di cui zuccheri
    					    g
    					    34.9
    					
    					    					    					
    					    Proteine
    					    g
    					    9.4
    					
    					    					    					
    					    Grassi
    					    g
    					    42.1
    					
    					    					    					
    					      di cui saturi
    					    g
    					    19.23
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    82
    					
    					    					    					
    					    Sodio
    					    mg
    					    236
    					
    					    				
    			
                            
													


						
														
							
														Ingredienti per la base di una teglia da 24 cm
							

							
								

																	Biscotti Digestive
								
								
								
																	180
									g
																

								

							
								

																	Burro
								
								
								
																	80
									g
																

								

							
														
							
						
														
							
														per il ripieno
							

							
								

																	Nutella
								
								
								
																	500
									g
																

								

							
								

																	Formaggio fresco spalmabile
								
								
								
																	500
									g
																

								

							
														
							
						
														
							
														per decorare
							

							
								

																	Granella di nocciole
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la cheesecake alla Nutella iniziate preparando la base: mettete a sciogliere il burro in un pentolino a fuoco bassissimo, quindi lasciate intiepidire. Intanto versate i biscotti secchi nel mixer 1, quindi frullateli fino ad ottenere una polvere 2 e riponeteli in una ciotola; unite il burro fuso in precedenza e lasciato leggermente intiepidire 3.
									

								

															

																		
																															
											
										
																														
																		amalgamate per bene fino ad ottenere un composto sabbioso 4. Imburrate una tortiera del diametro di 24 cm e foderatela con la carta forno. Quindi versatevi all’interno il composto di biscotti 5 e con l’aiuto di un cucchiaio compattate bene, in modo da creare la base di biscotto 6; riponete in frigorifero per 30 minuti o in freezer per una decina di minuti.
									

								

															

																		
																															
											
										
																														
																		Intanto dedicatevi al ripieno: in una ciotola versate il formaggio cremoso 7 e aggiungete un cucchiaio di Nutella 8, quindi amalgamate bene con una frusta 9 o con una spatola.
									

								

															

																		
																															
											
										
																														
																		A questo punto aggiungete il resto della Nutella 10 e proseguite a mescolare con la frusta 11 fino ad ottenere una crema liscia. Riprendete la tortiera dal frigorifero e versate il composto di formaggio e Nutella sulla base di biscotti oramai solidificata 12.
									

								

															

																		
																															
											
										
																														
																		Livellate bene la superficie con una spatola 13, copritela con la pellicola e lasciatela rassodare in frigorifero per almeno 6 ore (meglio ancora se una notte intera). Quindi trasferite la cheesecake in un piatto da portata e decorate a piacimento con la granella di nocciole 14. Servite la vostra cheesecake alla Nutella ben fredda 15!
									

								

							
					    