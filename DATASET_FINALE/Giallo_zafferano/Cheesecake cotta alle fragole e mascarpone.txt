Difficoltà: Facile
La cheesecake alle fragole è una delle varianti più amate del famoso dolce americano a base di formaggio. Dopo avervi proposto la versione senza cottura, vi deliziamo con una fantastica cheesecake cotta alle fragole e mascarpone! Il ripieno cremoso è aromatizzato con yogurt alla frutta e non richiede l’aggiunta di gelatina: come nella classica New York cheesecake, infatti, sarà l’amido della farina ad addensarla in forno. Per decorarla invece abbiamo optato per una semplice salsa di fragole, dalla consistenza simile a una confettura arricchita con golosi pezzettoni di frutta. Senza dimenticare la tipica base di biscotti, un elemento distintivo (e decisamente irresistibile) di questo tipo di ricetta… di motivi per preparare la cheesecake cotta alle fragole e mascarpone potremmo elencarne ancora, ma lasciamo che sia lei a convincervi con il suo aspetto morbido e voluttuoso!


						
						

														INGREDIENTI
							
							                            
                                
    								
    									
    										
    										967.6
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    967.6
    					
    					    					    					
    					    Carboidrati
    					    g
    					    121.3
    					
    					    					    					
    					      di cui zuccheri
    					    g
    					    89
    					
    					    					    					
    					    Proteine
    					    g
    					    13.2
    					
    					    					    					
    					    Grassi
    					    g
    					    47.7
    					
    					    					    					
    					      di cui saturi
    					    g
    					    26.3
    					
    					    					    					
    					    Fibre
    					    g
    					    217.3
    					
    					    					    					
    					    Colesterolo
    					    mg
    					    2
    					
    					    					    					
    					    Sodio
    					    mg
    					    146.3
    					
    					    				
    			
                            
													


						
														
							
														Per la base (per uno stampo del diametro di 20 cm)
							

							
								

																	Biscotti secchi
								
								
								
																	200
									g
																

								

							
								

																	Burro
								
								
								
																	120
									g
																

								

							
														
							
						
														
							
														Per il ripieno
							

							
								

																	Mascarpone
								
								
								 (freddo)
																	250
									g
																

								

							
								

																	Yogurt
								
								
								cremoso alle fragole (freddo)
																	125
									g
																

								

							
								

																	Formaggio fresco spalmabile
								
								
								 (freddo)
																	100
									g
																

								

							
								

																	Zucchero
								
								
								
																	150
									g
																

								

							
								

																	Uova
								
								
								(fredde) circa 3 medie
																	180
									g
																

								

							
								

																	Farina 00
								
								
								
																	80
									g
																

								

							
														
							
						
														
							
														Per la salsa di fragole
							

							
								

																	Fragole
								
								
								
																	300
									g
																

								

							
								

																	Zucchero
								
								
								
																	50
									g
																

								

							
								

																	Succo di limone
								
								
								
																	½
									
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la cheesecake cotta alle fragole e mascarpone per prima cosa preparate la base: versate i biscotti secchi in un mixer 1 e tritateli finemente 2. Intanto fate sciogliere il burro in un pentolino. Trasferite i biscotti tritati in una ciotola e aggiungete il burro fuso intiepidito 3.
									

								

															

																		
																																											
											
										
																						
											
										
																						
											
										
																																										
																		Mescolate bene per amalgamare il composto 4. Foderate uno stampo a cerniera del diametro di 20 cm con carta forno e versate all’interno il composto di biscotti 5. Compattate la base con il dorso di un cucchiaio e create un bordo irregolare alto circa 4 cm 6. Ponete la base in frigorifero e lasciate raffreddare per circa un’ora (oppure 30 minuti in freezer).
									

								

															

																		
																																											
											
										
																						
											
										
																						
											
										
																																										
																		Nel frattempo potete occuparvi del ripieno: versate in una ciotola capiente le uova e lo zucchero 7 e lavorate con le fruste elettriche fino ad ottenere un composto liscio e ben montato. Continuando a montare con le fruste, aggiungete il formaggio spalmabile 8 e il mascarpone 9.
									

								

															

																		
																																											
											
										
																						
											
										
																						
											
										
																																										
																		Poi unite lo yogurt alle fragole 10 e mescolate ancora. In ultimo versate la farina setacciata 11 e incorporatela con le fruste in modo omogeneo 12.
									

								

															

																		
																																											
											
										
																						
											
										
																						
											
										
																																										
																		Riprendete lo stampo e versate la crema ottenuta sulla base di biscotti 13, poi livellate la superficie con una marisa 14. Cuocete in forno statico preriscaldato a 165° per circa 50 minuti. Una volta cotta, sfornate e lasciate raffreddare completamente a temperatura ambiente 15.
									

								

															

																		
																																											
											
										
																						
											
										
																						
											
										
																																										
																		Nel frattempo dedicatevi alla salsa: lavate le fragole, eliminate il picciolo e tagliatel in 4 spicchi 16. Versate le fragole in un pentolino insieme allo zucchero 17 e al succo di limone 18.
									

								

															

																		
																																											
											
										
																						
											
										
																						
											
										
																																										
																		Cuocete a fuoco medio-alto per circa 7-10 minuti: dovrete ottenere la consistenza di una marmellata densa con gli spicchi ancora visibili 19. Fate intiepidire la salsa alle fragole e poi trasferitela in frigorifero a raffreddare. Quando anche la cheesecake sarà fredda, guarnite la superficie con la salsa distribuendola con il dorso di un cucchiaio 20. La vostra cheesecake cotta alle fragole e mascarpone è pronta per essere servita 21!
									

								

							
					    