Difficoltà: Molto facile
Quante volte il melone è protagonista delle ricette più svariate? Dal più classico degli antipasti in compagnia del prosciutto a un elegante dessert, passando poi per il risotto e, non per ultimo, il gelato da realizzare in casa. Ci siamo quindi accorti che mancava un'idea che potesse essere fresca e sfiziosa, ma che rispettasse anche altri criteri: senza cottura, veloce e leggera. Un'insalata! L'insalata di melone è fresca e colorata, si arricchisce di olive, feta e ravanelli, il tutto ingentilito dalla presenza dell'insalata songino molto delicata. Immaginate di portare al lavoro, fuori porta o di preparare l'insalata di melone per uno spuntino da fare in poco tempo. Un bravo protagonista come il melone riesce sempre a impersonare differenti ruoli e stavolta è riuscito benissimo anche in questa nuova versione. E per concludere il pasto... un bicchierino di meloncello ovviamente!


												
						
						

														INGREDIENTI
							
													


						
							
							

							
								

																	Melone cantalupo
								
								
								
																	900
									g
																

								

							
								

																	Songino
								
								
								
																	100
									g
																

								

							
								

																	Ravanelli
								
								
								
																	330
									g
																

								

							
								

																	Feta
								
								
								
																	200
									g
																

								

							
								

																	Olive nere
								
								
								denocciolate
																	80
									g
																

								

							
								

																	Aceto balsamico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Menta
								
								
								per guarnire
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’insalata di melone cominciate pulendo proprio quest’ultimo. Eliminate le due estremità, dividetelo in due e scavate la parte coi semi e i filamenti utilizzando un cucchiaio 1. Poi affettate ed eliminate la buccia 2 infine tagliate a pezzetti di circa un paio di cm 3.
									

								

															

																		
																															
											
										
																														
																		Mettete da parte e occupatevi dei ravanelli. La prima cosa da fare è staccare le foglie e la parte con il codino 4. Sciacquate accuratamente 5 e poi affettate sottilmente ottenendo delle rondelle 6.
									

								

															

																		
																															
											
										
																														
																		Infine tagliate a tocchettini la feta greca 7 e componete la vostra insalata. In una ciotola versate il songino sciacquato, le rondelle di ravanello 8, poi le olive nere denocciolate e la feta 9.
									

								

															

																		
																															
											
										
																														
																		Unite anche i cubetti di melone, poi condite con sale, aceto 10 e un goccio d’olio 11. Mescolate bene e impiattate la vostra insalata di melone guarnendo, a piacere, con un ciuffetto di menta fresca 12.
									

								

							
					    