Difficoltà: Facile
Dalla consistenza cremosa e dal gusto delicato, il risotto ai fegatini di pollo è un primo piatto semplice della tradizione contadina diffuso in tutta Italia. Il risotto ai fegatini viene considerato un piatto povero poiché questi ultimi, di fatto scarti del pollo,  venivano utilizzati dalle famiglie meno abbienti per insaporire il riso.
È bene sapere che i fegatini di pollo hanno un sapore più delicato rispetto al fegato di manzo, di vitello o di maiale. Inoltre in cucina i fegatini sono molto versatili: possono essere utilizzati per insaporire crostini, si abbinano molto bene alle verdure (ad esempio ai carciofi) e sono ottimi cotti in casseruola aromatizzati con il vino rosso o il marsala.
Al momento dell'acquisto, bisogna stare attenti che i fegatini siano di un bel colore rosa-giallo crema, questo indica che hanno una buona quantità di grasso caratteristica che li rende più delicati rispetto a quelli rosso- sangue. Inoltre il grasso presente si scioglierà durante la cottura, donando una particolare cremosità alla pietanza.


												
						
						

														INGREDIENTI
							
							                            
                                
    								
    									
    										
    										605
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    605
    					
    					    					    					
    					    Carboidrati
    					    g
    					    76.7
    					
    					    					    					
    					      di cui zuccheri
    					    g
    					    6.7
    					
    					    					    					
    					    Proteine
    					    g
    					    23.3
    					
    					    					    					
    					    Grassi
    					    g
    					    20.9
    					
    					    					    					
    					      di cui saturi
    					    g
    					    9.57
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    162
    					
    					    					    					
    					    Sodio
    					    mg
    					    740
    					
    					    				
    			
                            
													


						
							
							

							
								

																	Riso Carnaroli
								
								
								
																	300
									g
																

								

							
								

																	Fegato di pollo
								
								
								
																	250
									g
																

								

							
								

																	Grana Padano DOP
								
								
								
																	4
									cucchiai
																

								

							
								

																	Carote
								
								
								
																	1
									
																

								

							
								

																	Cipolle
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Brodo di pollo
								
								
								
																	1
									l
																

								

							
								

																	Vino rosso
								
								
								
																	100
									ml
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Burro
								
								
								più una noce per mantecare il risotto
																	50
									g
																

								

							
								

																	Salvia
								
								
								
																	5
									foglie
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per prima cosa lavate e mondate la cipolla, la costa di sedano e la carota 1, preparate un battuto e mettetelo da parte. Togliete gli eccessi di grasso e le eventuali sacche di fiele dai fegatini e tritateli grossolanamente 2. In una casseruola fate sciogliere il burro insieme alle foglie di salvia 3.
									

								

															

																		
																															
											
										
																														
																		Unite al burro i fegatini e fate rosolare per 5-6 minuti;  dopo che i fegatini si saranno ben rosolati aggiungere  mezzo bicchiere di vino e lasciate sfumare (4-5). Intanto in un’altra casseruola mettete a soffriggere il battuto di cipolla, carota e sedano preparato in precedenza, insieme all’olio 6.
									

								

															

																		
																															
											
										
																														
																		Fate rosolare anche in questo caso e poi unite il riso 7. Fate tostare il riso e lasciate cuocere, irrorandolo di tanto in tanto con un mestolo di brodo di pollo 8. Nel frattempo i fegatini si saranno cotti, quindi spegnete il fuoco ed eliminate le foglie di salvia 9.
									

								

															

																		
																															
											
										
																														
																		Quando il riso sarà giunto a metà cottura, unite i fegatini 10 e lasciate cuocere tutto insieme, irrorando sempre con il brodo e mescolando per far amalgamare bene il tutto 11. Una volta cotto, mantecate il risotto ai fegatini con il Grana Padano,  una noce di burro, lasciate riposare per qualche minuto e servite in tavola.
									

								

							
					    