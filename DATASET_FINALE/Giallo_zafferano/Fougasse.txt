Difficoltà: Media
Cosa c'è di più buono del pane fatto in casa preparato con le proprie mani? Il delizioso profumo che emana appena sfornato è davvero impareggiabile! In questa ricetta vi proponiamo la fougasse, un tipo di lievitato a metà tra pane e focaccia di origine provenzale, caratterizzato da un aspetto molto elegante e scenografico. Il particolare motivo decorativo che abbiamo scelto per la fougasse si ottiene praticando 5 incisioni nella pasta: guardandola, è davvero impossibile non pensare alle spighe di grano che maturano lentamente in una calda giornata d'estate! Siete curiosi di assaggiarla? Allora mettetevi all'opera e preparatevi ad assaporare tutta la sua bontà!


						
						

														INGREDIENTI
							
							                            
                                
    								
    									
    										
    										653
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    653
    					
    					    					    					
    					    Carboidrati
    					    g
    					    115
    					
    					    					    					
    					      di cui zuccheri
    					    g
    					    2.6
    					
    					    					    					
    					    Proteine
    					    g
    					    22.2
    					
    					    					    					
    					    Grassi
    					    g
    					    11.6
    					
    					    					    					
    					      di cui saturi
    					    g
    					    1.77
    					
    					    					    					
    					    Fibre
    					    g
    					    4.3
    					
    					    					    					    					
    					    Sodio
    					    mg
    					    1957
    					
    					    				
    			
                            
													


						
														
							
														Ingredienti per la biga
							

							
								

																	Farina Manitoba
								
								
								
																	140
									g
																

								

							
								

																	Acqua
								
								
								
																	90
									ml
																

								

							
								

																	Lievito di birra secco
								
								
								
																	3
									g
																

								

							
														
							
						
														
							
														per l'impasto
							

							
								

																	Farina Manitoba
								
								
								
																	200
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Acqua
								
								
								(tiepida)
																	120
									g
																

								

							
								

																	Sale fino
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la fougasse iniziate a preparare la biga, ovvero il pre-impasto: in una ciotola capiente versate la farina setacciata, il lievito 1 e poi l'acqua a filo 2; impastate velocemente con le mani fino ad ottenere un impasto compatto ma non completamente liscio 3.
									

								

															

																		
																															
											
										
																														
																		Lasciate riposare la biga in frigorifero per almeno 12 ore coperta con la pellicola trasparente 4. Trascorse 12 ore, trasferitela su un piano di lavoro oleato, quindi tagliatela a pezzetti 5 ponendoli in una ciotola con l'acqua tiepida per farli ammorbidire 6.
									

								

															

																		
																															
											
										
																														
																		Procedete dunque alla preparazione dell'impasto: in una planetaria munita di gancio versate la farina 7, l'olio 8 e l'acqua tiepida insieme a tutta la biga tagliata a pezzetti 9.
									

								

															

																		
																															
											
										
																														
																		Azionate lentamente il gancio per qualche minuto e poi aggiungete il sale 10; continuate con la planetaria per 6-8 minuti fino a quando l'impasto avrà assunto una consistenza liscia e si incorderà attorno al gancio 11. Se l'impasto tende a rimanere troppo morbido da non riuscire a staccarsi dai lati, aggiungete 1 o 2 cucchiai di farina. Oliate una ciotola capiente 12
									

								

															

																		
																															
											
										
																														
																		E versate l'impasto 13; formate una pallina e lasciate lievitare per almeno 1 ora in forno spento ma con luce accesa coprendo con la pellicola trasparente 14. Passato il tempo necessario, trasferitelo su di una spianatoia leggermente infarinata (oppure oleata) e poi con un tarocco dividetelo in due parti uguali 15.
									

								

															

																		
																															
											
										
																														
																		Con ciascun pezzetto create una forma rettangolare 16 e poi sul piano di lavoro (o direttamente su un foglio di carta da forno) stendete la pasta un pezzo alla volta con l'aiuto di un mattarello, formando due rettangoli della misura di 18x23 cm 17. Con un tarocco praticate nella pasta 5 tagli della misura di 10 cm (che in cottura prenderanno la forma di una spiga), lasciando almeno 2 cm dai bordi: partendo dal basso praticate due tagli obliqui distanti tra loro 1,5 cm, poi continuate con un taglio centrale, e infine di nuovo due tagli laterali obliqui dalla parte opposta 18.
									

								

															

																		
																															
											
										
																														
																		Trasferite la fougasse su una leccarda foderata con carta da forno e con le dita allargate le incisioni che avete praticato, tirando delicatamente gli angoli della pasta 19. Una volta terminato 20, coprite con la pellicola trasparente evitando che rimanga a contatto (in alternativa potete anche spennellarla con dell'olio), facendo lievitare ancora per 45 minuti sempre in forno spento ma con luce accesa. Successivamente, cuocete in forno statico preriscaldato a 190° per 20-25 minuti (o 170° per 15-18 minuti se in forno ventilato): quando la superficie sarà ben dorata, sfornate e fate raffreddare su di una gratella; infine potete servire e gustare la vostra fougasse, accompagnandola a formaggi o salumi 21.
									

								

							
					    