Difficoltà: Media
Il profumo della focaccia è un richiamo che attrae a diversi km di distanza! Un lievitato intramontabile, buono in tutte le versioni dalla più classica con i pomodorini a quelle più originali come quella al miglio. Oggi abbiamo scelto di impreziosire l'impasto in maniera semplice ma gustosa, con un ortaggio tipico della stagione estiva... così che nasce questa buonissima focaccia con zucchine! Con i giusti tempi di riposo e di lievitazione otterrete un impasto perfettamente liscio e una volta cotta la focaccia avrà una consistenza perfetta: soffice all'interno e con una piacevole crosticina esterna. Le rondelle di zucchine la rendono davvero appetitosa e sarà perfetta da gustare a metà mattina o per arricchire il vostro aperitivo! 


						
						

														INGREDIENTI
							
													


						
														
							
														Ingredienti per il poolish
							

							
								

																	Farina Manitoba
								
								
								
																	100
									g
																

								

							
								

																	Acqua
								
								
								
																	100
									g
																

								

							
								

																	Lievito di birra fresco
								
								
								
																	1
									g
																

								

							
														
							
						
														
							
														per l'impasto
							

							
								

																	Farina 00
								
								
								
																	400
									g
																

								

							
								

																	Acqua
								
								
								
																	200
									g
																

								

							
								

																	Sale fino
								
								
								
																	10
									g
																

								

							
								

																	Malto
								
								
								
																	1
									cucchiaino
																

								

							
								

																	Olio extravergine d'oliva
								
								
								
																	20
									g
																

								

							
								

																	Lievito di birra fresco
								
								
								
																	4
									g
																

								

							
														
							
						
														
							
														per farcire
							

							
								

																	Zucchine
								
								
								
																	100
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la focaccia con zucchine iniziate dal poolish. Versate in una ciotola la farina, aggiungete l'acqua 1 e il lievito sbriciolato 2. Mescolate con una spatola fino ad amalgamare gli ingredienti 3. 
									

								

															

																		
																															
											
										
																														
																		Coprite la ciotola con la pellicola 4 e lasciate a temperatura ambiente per 12 ore. Trascorso questo tempo 5, trasferite il poolish in una ciotola più grande 6.
									

								

															

																		
																															
											
										
																														
																		Aggiungete l'acqua 7, il lievito sbriciolato 8 e mescolate con una spatola. Aggiungete la farina 9
									

								

															

																		
																															
											
										
																														
																		e mescolate ancora con una spatola 10. Quando avrete ottenuto un composto omogeneo, aggiungete il malto 11 e l'olio 12.
									

								

															

																		
																															
											
										
																														
																		Unite poi il sale 13 e impastate con le mani 14. Trasferite su un piano da lavoro 15 e, 
									

								

															

																		
																															
											
										
																														
																		senza aggiungere farina, lavoratelo per una decina di minuti 16 fino a che risulterà liscio. Se dovesse risultare troppo appiccicoso lasciate riposare l'impasto qualche minuto, poi continuate ad impastare. Date all'impasto una forma sferica 17 e trasferitelo all'interno di una ciotola capiente leggermente unta, possibilmente di legno. Coprite con pellicola 18 
									

								

															

																		
																															
											
										
																														
																		e lasciate lievitare 3 ore a temperatura ambiente. Quando l'impasto sarà ben lievitato 19, trasferitelo su una spianatoia. Date all'impasto un paio di pieghe di rinforzo 20 e formate una sorta di filone 21. 
									

								

															

																		
																															
											
										
																														
																		Trasferite l'impasto su una teglia da 39x27 cm leggermente unta, aggiungete sopra un filo d'olio 22 e lasciate riposare per 30 minuti 23. Nel frattempo lavate la zucchina, spuntatela e con una mandolina ricavate delle rondelle spesse un paio di mm 24. 
									

								

															

																		
																															
											
										
																														
																		Stendete l'impasto con le mani 25, in modo da ricoprire l'intera superficie della teglia. Aspettate altri 30 minuti e guarnite la superficie con le zucchine tagliate a rondelle 2627. Attendete altri 15 minuti,
									

								

															

																		
																															
											
										
																														
																		salate, pepate e aggiungete un filo d'olio 28, quindi cuocete in forno ventilato preriscaldato a 210° per 25 minuti. Quando sarà ben dorata sfornatela 29, aspettate qualche minuto e trasferitela su una gratella 30. Lasciate intiepidire e servite! 
									

								

							
					    