Difficoltà: Facile
Ci sono degli impasti talmente delicati e lavorati ad arte da sembrare una vera e propria magia, come la pasta fillo (phyllo in greco). Tanti fogli di pasta finissima che uniti insieme e cotti creano una sfoglia multi strato, leggera e friabile. La pasta fillo, realizzata con farina, acqua e olio, ha origini mediorientali e viene impiegata per dolci tipici come il baklava, ma è perfetta anche per realizzare altre preparazioni dolci, come ad esempio dei cannoli di pasta fillo con meringa ai frutti rossi, o per torte rustiche salate. In questa ricetta vi proponiamo di realizzare dei cannoli di pasta fillo al pistacchio, una rivisitazione dei classici cannoli siciliani che vi stupirà per il guscio croccante e un ripieno scioglievole di ricotta di pecora  e pasta di pistacchio. Quest'ultima è una crema fluida, non dolce, che potrete trovare nei negozi di pasticceria o biologici. Per preparare la ricetta, iniziate dalla lavorazione della ricotta, far gustare degli irresistibili cannoli di pasta fillo al pistacchio!


						
						

														INGREDIENTI
							
													


						
														
							
														Ingredienti per circa 35 cannoli
							

							
								

																	Ricotta di pecora
								
								
								
																	750
									g
																

								

							
								

																	Pasta di pistacchi
								
								
								
																	100
									g
																

								

							
								

																	Pasta fillo
								
								
								
																	240
									g
																

								

							
								

																	Gocce di cioccolato
								
								
								
																	80
									g
																

								

							
								

																	Zucchero a velo
								
								
								
																	350
									g
																

								

							
														
							
						
														
							
														Per spennellare e sigillare
							

							
								

																	Albumi
								
								
								
																	1
									
																

								

							
								

																	Burro
								
								
								
																	70
									g
																

								

							
														
							
						
														
							
														Per decorare
							

							
								

																	Granella di pistacchi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cannolli di pasta fillo al pistacchio iniziate dal ripieno: setacciate la ricotta, che avrete avuto cura di far scolare dal siero tutta la notte in frigorifero, con un colino a maglie strette 1. Ripetete l'operazione almeno due volte per rendere la ricotta più cremosa e liscia (se la ricotta dovesse risultare troppo dura, potete diluirla con poco latte fresco o panna) quindi unite lo zucchero a velo (potete anche utilizzare quello semolato) 2 ed amalgamate gli ingredienti. Poi versate anche la pasta di pistacchio 3.
									

								

															

																		
																															
											
										
																														
																		Mescolate bene gli ingredienti 4 e riponete la crema in frigorifero per almeno 30 minuti coperta con pellicola a contatto (se volete farla insaporire ulteriormente potete prepararla la sera prima e farla riposare in frigorifero tutta la notte. Le gocce di cioccolato invece andranno aggiunte solo al momento di farcire i cannoli). Nel frattempo dedicatevi alla preparazione dei cannoli: per prima cosa fate fondere il burro, poi prendete un foglio di pasta fillo; potete dividerlo a metà con un tagliapasta per sovrapporre più facilmente gli strati 5. Spennellate uno strato con il burro fuso 6,
									

								

															

																		
																															
											
										
																														
																		quindi sovrapponete un altro foglio 7: spennellate anche il secondo foglio 8 e adagiatene un terzo. Mentre eseguite queste operazioni, abbiate cura di coprire gli altri fogli di pasta fillo non spennellati con pellicola trasparente, perchè non si asciughino troppo a contatto con l'aria. Con un taglia pasta con rondella liscia ricavate dei quadrati di circa 5 cm per lato 9.
									

								

															

																		
																															
											
										
																														
																		Avvolgete ciascun quadrato attorno ad un cannello, partendo da uno degli angoli e fissate gli apici spennellandoli con un albume leggermente sbattuto (10-11) (fate attenzione a non spennellare anche il cannello altrimenti non riuscirete a sformare i cannoli dopo la cottura). Quindi ponete i cannoli su una leccarda foderata con carta da forno 12 e cuoceteli in forno statico preriscaldato a 200° per 8-10 minuti circa (180° per 5-6 minuti se forno ventilato):la pasta fillo cuoce molto in fretta.
									

								

															

																		
																															
											
										
																														
																		Una volta dorati, sfornateli e lasciateli freddare completamente, quindi sfilate molto delicatamente i cannelli 13. Riprendete la crema dal frigorifero e setacciatela almeno un paio di volte in modo da renderla più liscia e vellutata 14. Versate le gocce di cioccolato e amalgamatele al ripieno mescolando con una spatola 15.
									

								

															

																		
																															
											
										
																														
																		Riempite con la crema una sac-à-poche senza bocchetta o con bocchetta liscia e farcite ciascun cannollo 16. Come tocco finale potete passare un'estremità dei cannoli di pasta fillo nella granella di pistacchi 17 (o di nocciole o mandorle se preferite). Servite i cannoli di pasta fillo al pistacchio appena farciti 18!
									

								

							
					    