Difficoltà: Facile
Ci sono profumi particolarmente riconoscibili, capaci di trasportarci in luoghi lontani nel tempo di un assaggio… è questo il caso della ricetta di oggi che si ispira ai sapori intensi della cucina del Nord Europa, il salmone in padella con aneto e panna acida! La panna acida (anche conosciuta come crème fraîche o sour cream) è un ingrediente ancora poco utilizzato in Italia con cui si possono realizzare deliziose ricette sia dolci che salate: in questo caso, la panna acida è perfetta per sgrassare il gusto del salmone e dona al piatto una consistenza cremosa e vellutata. Immancabile anche l’aggiunta dell’aneto, che con il suo aroma pungente si sposa meravigliosamente con il salmone sia fresco che affumicato. A noi questo abbinamento piace così tanto che l’abbiamo sfruttato per sfiziosi antipasti come i macaron salati o la mousse di salmone, ma questa volta vogliamo proporvelo in veste di secondo piatto per una cena nutriente e dalle suggestioni nordiche: preparate anche voi il salmone in padella con aneto e panna acida e diteci se vi ha ispirato!

E se cercate una versione più semplice provate anche i nostri filetti di salmone in padella!


												
						
						

														INGREDIENTI
							
							                            
                                
    								
    									
    										
    										563
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    563
    					
    					    					    					
    					    Carboidrati
    					    g
    					    24.3
    					
    					    					    					
    					      di cui zuccheri
    					    g
    					    5.3
    					
    					    					    					
    					    Proteine
    					    g
    					    32.7
    					
    					    					    					
    					    Grassi
    					    g
    					    37.2
    					
    					    					    					
    					      di cui saturi
    					    g
    					    15.59
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    113
    					
    					    					    					
    					    Sodio
    					    mg
    					    668
    					
    					    				
    			
                            
													


						
							
							

							
								

																	Tranci di salmone
								
								
								(4 pezzi)
																	600
									g
																

								

							
								

																	Panna acida
								
								
								
																	250
									g
																

								

							
								

																	Latte intero
								
								
								
																	50
									g
																

								

							
								

																	Farina 00
								
								
								
																	100
									g
																

								

							
								

																	Burro
								
								
								
																	40
									g
																

								

							
								

																	Aneto
								
								
								
																	1
									mazzetto
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il salmone in padella con aneto e panna acida, per prima cosa occupatevi della pulizia del pesce ed eliminate tutte le spine con una pinzetta da cucina 1. Salate i tranci di salmone da entrambi i lati e massaggiate con le mani 2, poi passateli nella farina sia da un lato che dall’altro 3.
									

								

															

																		
																															
											
										
																														
																		Lavate e tritate l’aneto 4, poi schiacciate gli spicchi d’aglio senza togliere la buccia, premendo con il lato piatto della lama di un coltello 5. Infine unite il latte alla panna acida e lavorate il composto con una forchetta 6.
									

								

															

																		
																															
											
										
																														
																		Fate sciogliere il burro in una padella capiente 7 e aggiungete gli spicchi d’aglio in camicia. Quando il burro inizierà a sfrigolare 8, adagiate i tranci di salmone e fateli rosolare a fiamma vivace 9
									

								

															

																		
																															
											
										
																														
																		su entrambi i lati, per circa 5 minuti totali 10. A questo punto versate nella padella la panna acida 11 e condite con un pizzico di sale e di pepe 12.
									

								

															

																		
																															
											
										
																														
																		Aggiungete anche l’aneto tritato 13, poi abbassate la fiamma e cuocete per altri 5 minuti con il coperchio in modo che il sughetto si addensi e il pesce si insaporisca 14. Trascorso questo tempo, spegnete il fuoco e servite subito il vostro salmone con aneto e panna acida 15!
									

								

							
					    