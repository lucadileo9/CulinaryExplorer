Difficoltà: Media
Alla parola "costoletta" già gli occhi si illuminano! Qui siamo ad un livello pro: le costolette alla valdostana oltre ad essere impanate e fritte come la classica costoletta milanese sono anche ripiene con fontina e prosciutto cotto. Uno dei piatti della tradizione in Valle d'Aosta, conosciute in tutto il mondo e apprezzate soprattutto nel periodo autunnale e invernale, da gustare come sostanzioso secondo piatto nelle trattorie e ristoranti tipici... e, una volta che ci si è innamorati di questo piatto, anche da preparare a casa! Fatevi consigliare dal vostro macellaio come preparare al meglio il taglio di carne per farcirlo, impanarlo e friggere ad arte la vostra costoletta alla valdostana!


						
						

														INGREDIENTI
							
													


						
														
							
														Per 4 costolette
							

							
								

																	Costolette di vitello
								
								
								senza osso
																	4
									
																

								

							
								

																	Prosciutto cotto
								
								
								(da affettare non troppo sottile)
																	100
									g
																

								

							
								

																	Fontina
								
								
								
																	160
									g
																

								

							
														
							
						
														
							
														per la panatura
							

							
								

																	Uova
								
								
								medie
																	4
									
																

								

							
								

																	Pangrattato
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per friggere
							

							
								

																	Burro chiarificato
								
								
								
																	250
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per le costolette alla valdostana, iniziate tagliando a fette di mezzo centimetro il prosciutto e la fontina 1. Poi pulite l'osso dalla carne, scalzate la carne dall'osso e aprite a libro con un coltello da carne, molto affilato 2. Battete leggermente con il batticarne inumidito (in modo che la carne non si rompa battendola), per ottenere uno spessore di 0,5 cm circa. Farcite con qualche fetta di fontina 3.
									

								

															

																		
																																											
											
										
																						
											
										
																						
											
										
																																										
																		Aggiungete anche 40 g di prosciutto a fette  4 e poi nuovamente della fontina (in totale consigliamo circa 25 g a costoletta), prima di chiudere e battere leggermente con il batticarne sempre inumidito in precedenza. Una volta farcite le vostre costolette potete passare alla panatura: sbattete le uova in un piatto molto ampio o in un vassoio 6, poi versate il pangrattato sempre in un piatto molto ampio o in un vassoio.
									

								

															

																		
																																											
											
										
																						
											
										
																						
											
										
																																										
																		Salate e pepate a piacere la carne da ambo le parti 7. Passate la costoletta così farcita prima nelle uova 8 e poi nel pangrattato 9, assicurandovi di aver panato in maniera uniforme entrambi i lati.
									

								

															

																		
																																											
											
										
																						
											
										
																						
											
										
																																										
																		Dovrete procedere a doppia panatura, quindi nuovamente in uovo e in pangrattato così che le costolette risultino ben sigillate, soprattutto sui bordi 10. Potete versare il burro chiarificato in una padella antiaderente molto capiente 11: quando sarà fuso e a temperatura, potete cuocere una costoletta alla volta 12.
									

								

															

																		
																																											
											
										
																						
											
										
																						
											
										
																																										
																		Fate dorare bene da entrambi i lati, ci vorranno circa 18 minuti totali 13, poi scolate su carta per fritti 14. Fate riposare per circa 5 minuti in modo che i succhi si ridistribuiscano. Condite con fiocchi si sale e servite la vostra costoletta alla valdostana, magari con patatine fritte o al forno o verdure saltate 15.
									

								

							
					    