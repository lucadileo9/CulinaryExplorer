Difficoltà: Facile
Sfatiamo una volta per tutte il famoso detto giovedì gnocchi, perché quando si parla di questa bontà è sempre il giorno ideale! Che si tratti dei classici o di patate viola, fino alle versioni più fantasiose come quelli con farina di ceci o ricotta, gli gnocchi vincono sempre. E per condirli basta davvero poco burro e salvia, sugo di pomodoro o un buon pesto. Oggi perciò gnocchi con pesto di erbette per tutti! La preparazione è davvero molto semplice e il gusto è garantito. La consistenza morbida e il sapore rustico degli gnocchi di farro insieme al delizioso condimento con pesto di erbette ne fanno un primo piatto squisito. E' il giorno giusto per preparare gli gnocchi con pesto di erbette e conquistare tutti!


						
						

														INGREDIENTI
							
							                            
                                
    								
    									
    										
    										500
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    500
    					
    					    					    					
    					    Carboidrati
    					    g
    					    52.8
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    14.6
    					
    					    					    					
    					    Grassi
    					    g
    					    25.7
    					
    					    					    					
    					      di cui saturi
    					    g
    					    3.86
    					
    					    					    					
    					    Fibre
    					    g
    					    8.4
    					
    					    					    					    					
    					    Sodio
    					    mg
    					    518
    					
    					    				
    			
                            
													


						
														
							
							

							
								

																	Patate rosse
								
								
								
																	600
									g
																

								

							
								

																	Farina di farro
								
								
								
																	150
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Peperoncino fresco
								
								
								
																	1
									
																

								

							
														
							
						
														
							
														Per il pesto di erbette
							

							
								

																	Erbette
								
								
								già pulite
																	300
									g
																

								

							
								

																	Zenzero fresco
								
								
								
																	15
									g
																

								

							
								

																	Aglio
								
								
								
																	2
									spicchi
																

								

							
								

																	Anacardi
								
								
								
																	70
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli gnocchi con pesto di erbette, lessate le patate dai 30 ai 50 minuti in base alla grandezza 1. Non appena saranno cotte (fate sempre la prova con la forchetta per sicurezza) scolatele, sbucciatele e schiacciate le patate 2. Mentre sono ancora abbastanza calde versateci in mezzo la farina di farro e cominciate ad impastare con un pizzico di sale 3.
									

								

															

																		
																															
											
										
																														
																		Non appena gli ingredienti si saranno compattati trasferite l'impasto sul piano e ottenete una sfera liscia 4. Formate dei filoncini 5 e da questi ottenete delle palline da 2 cm 6.
									

								

															

																		
																															
											
										
																														
																		Man mano disponete su una leccarda con carta forno e spolverizzata con farina di farro, quando saranno tutte pronte coprite con un canovaccio 7. Intanto mondate lo zenzero e tagliatelo a rondelle, versatelo in una padella insieme a olio e ai due spicchi d'aglio in camicia 8. Non appena il fondo è caldo tuffate le erbette pulite e sciacquate 9.
									

								

															

																		
																															
											
										
																														
																		Lasciate appassire qualche minuto regolando di sale e pepe 10, dopodiché eliminate l'aglio e versate le erbette nel mixer insieme agli anacardi 11, l'olio 12
									

								

															

																		
																															
											
										
																														
																		e frullate fino ad ottenere una purea liscia 13. A questo punto portate a bollore una pentola con acqua e sale, poi tuffateci gli gnocchi 14 e quando salgono a galla scolateli 15.
									

								

															

																		
																															
											
										
																														
																		Versate il pesto in una padella e, a fiamma spenta, versate prima un po' di acqua di cottura degli gnocchi 16 e poi gli gnocchi stessi 17. Mescolate rapidamente e aggiungete delle rondelle di peperoncino privato dei semi. Buon appetito, i vostri gnocchi con pesto di erbette sono pronti 18.
									

								

							
					    