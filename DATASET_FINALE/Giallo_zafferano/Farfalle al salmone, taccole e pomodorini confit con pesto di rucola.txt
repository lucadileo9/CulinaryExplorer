Difficoltà: Facile
Pesto e pesce: abbiamo scoperto questo delizioso abbinamento con la ricetta della pasta al pesto con tonno fresco e ora vi proponiamo una variante appetitosa: le farfalle al salmone, taccole e pomodorini confit con pesto di rucola sono un piatto estivo servito con un ricco condimento a base di pesce e verdure. Gustose e saporite, le farfalle sono davvero il piatto ideale per ogni occasione: il profumo del pesto di rucola, preparato con pinoli e formaggio, si sposa perfettamente con il sapore delicato delle taccole e del salmone, che viene tagliato a cubetti e appena scottato in padella. I pomodorini confit, dal gusto speziato e dolce, completano questa pietanza, aggiungendo un'ulteriore nota vivace di colore e di bontà! Una variante leggera e stuzzicante alla versione classica con la panna che vi stregherà: oggi si cucinano le farfalle al salmone, taccole e pomodorini confit con pesto di rucola!


						
						

														INGREDIENTI
							
							                            
                                
    								
    									
    										
    										868
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    868
    					
    					    					    					
    					    Carboidrati
    					    g
    					    114.9
    					
    					    					    					
    					      di cui zuccheri
    					    g
    					    9.9
    					
    					    					    					
    					    Proteine
    					    g
    					    35.6
    					
    					    					    					
    					    Grassi
    					    g
    					    29.6
    					
    					    					    					
    					      di cui saturi
    					    g
    					    5.6
    					
    					    					    					
    					    Fibre
    					    g
    					    6
    					
    					    					    					
    					    Colesterolo
    					    mg
    					    36
    					
    					    					    					
    					    Sodio
    					    mg
    					    601
    					
    					    				
    			
                            
													


						
														
							
														Ingredienti per la pasta
							

							
								

																	Farfalle
								
								
								
																	320
									g
																

								

							
								

																	Taccole
								
								
								
																	250
									g
																

								

							
								

																	Salmone
								
								
								norvegese 
																	180
									g
																

								

							
								

																	Aglio
								
								
								
																	1
									spicchio
																

								

							
								

																	Olio di oliva
								
								
								extravergine
																	30
									g
																

								

							
								

																	Finocchietto selvatico
								
								
								
																	4
									rametti
																

								

							
														
							
						
														
							
														per i pomodorini confit
							

							
								

																	Pomodorini ciliegino
								
								
								
																	350
									g
																

								

							
								

																	Zucchero
								
								
								
																	15
									g
																

								

							
								

																	Olio extravergine d'oliva
								
								
								
																	35
									g
																

								

							
								

																	Timo
								
								
								
																	4
									rametti
																

								

							
								

																	Origano
								
								
								(secco)
																	1
									pizzico
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per il pesto di rucola
							

							
								

																	Rucola
								
								
								
																	150
									g
																

								

							
								

																	Parmigiano Reggiano DOP
								
								
								(da grattugiare)
																	60
									g
																

								

							
								

																	Pecorino
								
								
								(da grattugiare)
																	60
									g
																

								

							
								

																	Olio extravergine d'oliva
								
								
								
																	125
									g
																

								

							
								

																	Sale fino
								
								
								
																	1
									pizzico
																

								

							
								

																	Pinoli
								
								
								
																	60
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le farfalle al salmone, taccole e pomodorini confit con pesto di rucola iniziate dalla preparazione dei pomodorini confit: lavateli sotto abbondante acqua corrente e poi asciugateli con un canovaccio o con della carta da cucina; poneteli su un tagliere, quindi dividete tutti i pomodorini a metà 1. Distribuiteli su una leccarda ricoperta di carta da forno con la parte del taglio rivolta verso l’alto. A questo punto preparate il trito di timo, origano e aglio 2 e versatelo sui pomodorini 3.
									

								

															

																		
																															
											
										
																														
																		Salate e pepate a piacere, dopodichè aggiungete lo zucchero, distribuendolo in maniera omogenea 4. Versate un filo d’olio 5 e cuocete in forno statico preriscaldato a 140° per circa 2 ore, fino a quando l’acqua di vegetazione dei pomodorini non sarà evaporata e questi non risulteranno leggermente abbrustoliti ma non secchi 6.
									

								

															

																		
																															
											
										
																														
																		Mentre i pomodorini confit cuociono, dedicatevi al pesto di rucola: lavate molto bene la rucola sotto abbondante acqua fresca corrente 7, poi asciugatela e mettetela in un mixer insieme ai pinoli 8 e al pizzico di sale 9.
									

								

															

																		
																															
											
										
																														
																		Aggiungete il Parmigiano e il pecorino, entrambi grattugiati 10,  e un filo di olio d' oliva 11, conservando il rimanente. Cominciate a frullare a bassa velocità e, mano a mano, aggiungete il restante olio a filo, fino ad ottenere una crema densa 12. Mettete da parte il pesto che avete ottenuto, quindi occupatevi del condimento a base di pesce e verdure.
									

								

															

																		
																															
											
										
																														
																		Tagliate il salmone a cubetti della misura di 0,5 cm 13 e teneteli da parte. Prendete le taccole, eliminate le due estremità e sciacquatele sotto l' acqua corrente. Intanto ponete sul fuoco una pentola con abbondate acqua salata, che vi servirà per la cottura della pasta. In una padella antiaderente fate rosolare lo spicchio d’aglio con un filo di olio; quando l'aglio avrà preso colore, toglietelo 14 e ponete sul fuoco le taccole, regolando di sale e pepe a vostro piacimento. Fatele cuocere a fuoco vivace per 8-10 minuti, aggiungendo 3-4 cucchiai di acqua di cottura della pasta 15.
									

								

															

																		
																															
											
										
																														
																		Successivamente aggiungete il salmone tagliato a cubetti 16, facendolo scottare per 5 minuti. Infine unite il finocchietto 17 e i pomodorini confit 18; mescolate bene con una spatola e poi spegnete il fuoco.
									

								

															

																		
																															
											
										
																														
																		Quando l’acqua per la pasta avrà sfiorato il bollore 19, cuocete le farfalle per 10 minuti. Una volta che la pasta sarà pronta, scolatela 20 e unitela nella pentola con il condimento a base di salmone e verdure 21.
									

								

															

																		
																															
											
										
																														
																		Aggiungete anche il pesto di rucola che avete preparato 22 e mescolate con una spatola per amalgamare bene tutti gli ingredienti 23: le vostre farfalle al salmone, taccole e pomodorini confit con pesto di rucola sono pronte per essere servite 24.
									

								

							
					    