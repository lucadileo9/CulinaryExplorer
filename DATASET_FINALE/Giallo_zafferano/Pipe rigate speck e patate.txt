Difficoltà: Facile
Con la stagione fredda alle porte viene voglia di piatti caldi ed avvolgenti, capaci con il loro calore di riscaldare anche il più freddo degli inverni. Un esempio? Pipe rigate patate e speck! Questo sostanzioso primo piatto di pasta è un inno alla voglia di piatti ricchi e gustosi: una crema di patate insaporita dal gusto affumicato di deliziose striscioline di speck abbraccia e si nasconde dentro le pipe rigate, formato di pasta perfetto per accogliere questo condimento! Condimento cremoso o croccante? Non dovrete più scegliere grazie a questa ricetta rivisitazione della più classica pasta e patate! Siete pronti per una coccola avvolgente a cena? Allora grembiuli allacciati: si cucinano le pipe rigate patate e speck!


												
						
						

														INGREDIENTI
							
							                            
                                
    								
    									
    										
    										674
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    674
    					
    					    					    					
    					    Carboidrati
    					    g
    					    87.7
    					
    					    					    					
    					      di cui zuccheri
    					    g
    					    3.6
    					
    					    					    					
    					    Proteine
    					    g
    					    26.7
    					
    					    					    					
    					    Grassi
    					    g
    					    24
    					
    					    					    					
    					      di cui saturi
    					    g
    					    7.89
    					
    					    					    					
    					    Fibre
    					    g
    					    4.3
    					
    					    					    					
    					    Colesterolo
    					    mg
    					    45
    					
    					    					    					
    					    Sodio
    					    mg
    					    1016
    					
    					    				
    			
                            
													


						
							
							

							
								

																	Pipe Rigate
								
								
								
																	320
									g
																

								

							
								

																	Patate
								
								
								
																	600
									g
																

								

							
								

																	Speck
								
								
								
																	100
									g
																

								

							
								

																	Brodo vegetale
								
								
								
																	200
									g
																

								

							
								

																	Parmigiano Reggiano DOP
								
								
								grattugiato
																	60
									g
																

								

							
								

																	Parmigiano Reggiano DOP
								
								
								a scagliette (facoltativo)
																	40
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Rosmarino
								
								
								
																	1
									rametto
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le pipe rigate patate e speck iniziate preparando il brodo vegetale. Proseguite pelando le patate 1, che taglierete a striscioline, quindi a cubetti di circa 1 cm di lato 2: teneteli da parte. E’ importante che i cubetti di patate abbiano la stessa dimensione per favorire una cottura omogenea. Prendete l’aglio e sbucciatelo.
									

								

															

																		
																															
											
										
																														
																		A questo punto prendete un tegame dal fondo antiaderente e ampio, versate 30 g di olio e scaldate facendo rosolare lo spicchio di aglio 4: lasciate insaporire 1 minuto. Dopodiché aggiungete le patate 5 e, mescolandole con un mestolo da cucina, lasciatele rosolare 2 minuti. Infine togliete l’aglio 6.
									

								

															

																		
																															
											
										
																														
																		Ora aggiungete il brodo vegetale 7, aggiustate di sale e coprite con coperchio 8 lasciando cuocere così a fuoco dolce per 30 minuti. Mentre le patate cuociono, prendete i rametti di rosmarino e sciacquateli sotto abbondante acqua fresca, asciugateli e tagliateli a metà 9. Non sminuzzate le foglioline di rosmarino perchè così sarà più facile, una volta insaporito il condimento, toglierli.
									

								

															

																		
																															
											
										
																														
																		Dopo tagliate a fettine sottili lo speck, quindi a piccole striscioline 10: fatele rosolare in un’altra padella antiaderente dal fondo ampio con 10 g di olio 11. Insaporite la preparazione aggiungendo anche i rametti di rosmarino 12.
									

								

															

																		
																															
											
										
																														
																		Mescolate bene gli ingredienti per favorire una cottura uniforme e, quando lo speck sarà cotto, togliete il rosmarino 13, tenendo la preparazione da parte. A questo punto in un tegame con abbondante acqua salata lessate la pasta 14 e, mentre le pipe rigate cuociono, riprendete la preparazione delle patate che saranno ormai pronte: schiacciatele nella padella con il dorso di un cucchiaio 15, fino a creare una crema.
									

								

															

																		
																															
											
										
																														
																		Versate il pepe per insaporire 16 e regolate la consistenza della crema di patate con un mestolo di acqua di cottura della pasta 17 per renderla cremosa. Potrete rendere la crema più liquida aggiungendo un altro mestolo di acqua di cottura. La pasta sarà ora al dente: scolatela direttamente nel tegame con il condimento 18.
									

								

															

																		
																															
											
										
																														
																		Aggiungete lo speck 19 e lasciate cuocere per ultimare la cottura e fare asciugare l’acqua. Spegnete il fuoco e versate il formaggio grattugiato 20, mescolando bene gli ingredienti per amalgamarli. Infine se volete potete decorare grattugiando grossolanamente delle scaglie di grana e gustate le vostre pipe rigate patate e speck 21!
									

								

							
					    