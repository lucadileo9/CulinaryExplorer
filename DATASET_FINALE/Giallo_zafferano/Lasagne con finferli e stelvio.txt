Difficoltà: Facile
Lasagna al forno uguale pranzo della domenica! Il primo piatto perfetto da condividere e da personalizzare: oggi vi invitiamo a provare le lasagne con finferli e Stelvio. Una bontà dal ripieno unico e cremoso, tra strati di sfoglie porose di pasta fresca all'uovo. Abbiamo creato una corposa e ricca besciamella con latte dei pascoli altoatesini e aggiunta di formaggio Stelvio, un formaggio a pasta dura ma dalla consistenza sorprendentemente cremosa. Ha un gusto leggermente piccante e allo stesso tempo dolce e burroso, il perfetto accostamento con i teneri funghi finferli per un piatto che vi farà sognare le giornate in montagna: i bei pranzi corroboranti dal gusto genuino! Scoprite la bontà delle lasagne con finferli e Stelvio e segnatela tra le ricette dei vostri menù della domenica!


						
						

														INGREDIENTI
							
													


						
														
							
														Per le lasagne (teglia 30x20)
							

							
								

																	Lasagne all'uovo
								
								
								(15 sfoglie)
																	270
									g
																

								

							
								

																	Funghi finferli (gallinacci)
								
								
								
																	800
									g
																

								

							
								

																	Aglio
								
								
								
																	2
									spicchi
																

								

							
								

																	Timo
								
								
								
																	5
									
																

								

							
								

																	Parmigiano Reggiano DOP
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per la besciamella allo Stelvio
							

							
								

																	Latte intero
								
								
								latte fieno
																	1
									l
																

								

							
								

																	Burro
								
								
								
																	100
									g
																

								

							
								

																	Formaggio Stelvio
								
								
								DOP, latte  fieno
																	350
									g
																

								

							
								

																	Farina 00
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le lasagne con finferli e Stelvio, iniziate dai funghi finferli: lavateli bene (questa tipologia di funghi può essere lavata senza che si rovini), quindi asciugateli bene, tamponandoli con un panno da cucina. In una padella ampia versate due spicchi di aglio in camicia, schiacciati 1, un filo d'olio e i rametti di timo. Tuffate i funghi 2, salate e pepate e cuocete a fuoco medio alto per circa 20 minuti, mescolando spesso. Dovranno risultare teneri. Se dovessero asciugarsi troppo, potete aggiungere poco alla volta circa 100 g di acqua. A fine cottura rimuovete gli spicchi di aglio e i rametti di timo, tenete da parte 3.
									

								

															

																		
																																											
											
										
																						
											
										
																						
											
										
																																										
																		Preparate la besciamella ricca, grattugiando il formaggio Stelvio. Togliete la scorza esterna 4 e grattugiate con una grattugia a maglia larga 5. Scaldate il latte in un pentolino, mentre sciogliete il burro in un tegame 6 a fuoco basso.
									

								

															

																		
																																											
											
										
																						
											
										
																						
											
										
																																										
																		Una votla sciolto completamente, versate la farina tutta insieme 7, allontanate dal fuoco e mescolate in maniera energica, in modo da creare il roux. Quando farina e burro saranno uniformi e dal colore leggermente dorato, potrete versare il latte caldo 8, mescolate ancora con la frusta e riportate sul fuoco dolce, fino a bollore.
									

								

															

																		
																																											
											
										
																						
											
										
																						
											
										
																																										
																		Una volta che la besciamella sarà pronta sistemate di sale, pepe e noce moscata. Spegnete il fuoco e versate il formaggio Stelvio grattugiato 10. Mescolate per farlo sciogliere 11 12, quindi anche la besciamella al formaggio è pronta 12.
									

								

															

																		
																																											
											
										
																						
											
										
																						
											
										
																																										
																		Prendete una teglia rettangolare 30x20 cm e cospargete con un filo d'olio e della besciamella sul fondo 13. Adagiate 3 sfoglie di pasta all'uovo 14, quindi altra besciamella 15.
									

								

															

																		
																																											
											
										
																						
											
										
																						
											
										
																																										
																		Proseguite con i funghi finferli 16. Poi ripetete tutto: sfoglie, besciamella 17, finferli 18. Continuate così fino ad esaurire gli ingredienti.
									

								

															

																		
																																											
											
										
																						
											
										
																						
											
										
																																										
																		Ultimo strato di besciamella 19, finferli e Parmigiano Reggiano DOP grattugiato 20. Cuocete in forno a 200° per circa 30 minuti, poi potete dare un'ultima infornata sotto il grill a 240° per circa 3-4 minuti. Una volta cotta 21 sfornate la vostra lasagna e servitela ben calda!
									

								

							
					    