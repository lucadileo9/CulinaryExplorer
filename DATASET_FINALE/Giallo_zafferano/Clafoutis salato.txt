Difficoltà: Facile
Il clafoutis salato è una versione golosa e colorata del dolce francese, di solito preparato con frutta fresca estiva. Ecco che nella nostra ricetta i pomodorini confit sostituiscono le ciliegie e le fette di zucca delica al forno, prendono il posto delle pesche!
L’impasto classico del clafoutis viene rivisitato in versione salata e arricchito dal sapore deciso e sapido del parmigiano e dell’Emmentaler grattugiati, che abbracciano con delicatezza il gusto dolciastro della zucca e quello più aromatico dei pomodorini confit.
Insaporite il vostro clafoutis, aggiungendo un pizzico di noce moscata e disponete, poi, gli ingredienti con fantasia: formate una ruota di spicchi di zucca al forno e adagiate i pomodorini confit negli spazi della raggiera, proprio come se doveste decorare un dolce. Una volta sfornato, potete consumare il vostro clafoutis salato sia tiepido che freddo e servirlo come più preferite: il clafoutis salato, infatti, è un ottimo antipasto, ma si presta anche come secondo sfizioso. Se poi il suo gusto vi conquisterà, portatelo anche ad un pic-nic, con il clafoutis salato andrete sul sicuro!


						
						

														INGREDIENTI
							
							                            
                                
    								
    									
    										
    										203
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    203
    					
    					    					    					
    					    Carboidrati
    					    g
    					    10.5
    					
    					    					    					
    					      di cui zuccheri
    					    g
    					    6.3
    					
    					    					    					
    					    Proteine
    					    g
    					    11.7
    					
    					    					    					
    					    Grassi
    					    g
    					    12.7
    					
    					    					    					
    					      di cui saturi
    					    g
    					    5.45
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    122
    					
    					    					    					
    					    Sodio
    					    mg
    					    396
    					
    					    				
    			
                            
													


						
														
							
														Ingredienti per una tortiera da 26 cm
							

							
								

																	Uova
								
								
								medie
																	4
									
																

								

							
								

																	Zucca delica
								
								
								polpa
																	300
									g
																

								

							
								

																	Latte intero
								
								
								
																	200
									ml
																

								

							
								

																	Parmigiano Reggiano DOP
								
								
								da grattugiare
																	100
									g
																

								

							
								

																	Emmentaler
								
								
								da grattugiare
																	50
									g
																

								

							
								

																	Farina 00
								
								
								
																	40
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
														
							
						
														
							
														Per 26 pomodorini confit
							

							
								

																	Pomodorini ciliegino
								
								
								
																	280
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Zucchero
								
								
								
																	15
									g
																

								

							
								

																	Aglio
								
								
								
																	½
									spicchio
																

								

							
								

																	Timo
								
								
								
																	5
									rametti
																

								

							
								

																	Origano
								
								
								secco
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per ungere la teglia
							

							
								

																	Burro
								
								
								ammorbidito
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il clafoutis salato, iniziate dai pomodorini confit, visto che richiedono un tempo di cottura piuttosto lungo. Per questo potete prepararli anche la sera prima e conservarli in frigo oppure comprarli già fatti al banco gastronomia del supermercato o sott’olio nei vasetti di vetro, ricordandovi di scolarli dall’olio in eccesso e tamponarli con della carta da cucina. Lavate e asciugate i pomodorini, tagliateli a metà e disponeteli su una leccarda rivestita da carta forno con il lato del taglio rivolto verso l’alto 1. Salate e pepate a piacere ogni pomodorino e poi cospargeteli con un trito di aglio e timo 2 e lo zucchero 3.
									

								

															

																		
																															
											
										
																														
																		Continuate aggiungendo una spolverata di origano secco 4 e versate un filo d’olio su ogni pomodorino 5. Quindi infornate in forno ventilato preriscaldato a 140° per circa 2 ore, fino a quando non risulteranno leggermente abbrustoliti, ma non secchi 6. Per scoprire come cucinare e conservare al meglio i pomodorini confit, consultate la ricetta: pomodorini confit.
									

								

															

																		
																															
											
										
																														
																		Nel frattempo occupatevi della pulizia e del taglio della zucca: ponete la zucca delica su un tagliere e dividetela a metà 7. Quindi svuotatela dei suoi semi, aiutandovi con un cucchiaio 8 e tagliatela a fette spesse 2 cm per il verso della lunghezza 9. Le dimensioni più ridotte della zucca delica, permettono di ottenere delle fette più piccole e simili a degli spicchi di pesca.
									

								

															

																		
																															
											
										
																														
																		Private ogni fetta della buccia 10 e dopodichè posizionate le fette di zucca su di una leccarda foderata con carta forno, quindi salate, pepate e oliate ogni singolo pezzo 11. Infornate in forno già caldo a 250° per circa 10 minuti. Assicuratevi che non brucino, quindi fatele cuocere nel ripiano più basso del forno se la resistenza è posizionata in alto. Quando le fette di zucca saranno ben dorate 12, estraetele dal forno e lasciatele raffreddare.
									

								

															

																		
																															
											
										
																														
																		Mentre la zucca cuoce, preparate l’impasto del clafoutis: sgusciate le uova in una ciotola capiente 13 e rompetele con una frusta, unite il latte 14 e aggiungete anche la farina setacciata con un colino direttamente nel composto 15.
									

								

															

																		
																															
											
										
																														
																		Versate nell’impasto anche il parmigiano e l’Emmentaler, che avete precedentemente grattugiato (16-17). Salate e pepate a piacere, aggiungete la noce moscata macinata 18 e mescolate il tutto.
									

								

															

																		
																															
											
										
																														
																		A questo punto imburrate il fondo e i lati di una tortiera rotonda dal diametro di 26 cm, aiutandovi con un pennello 19 e versate al suo interno il composto 20. Ora iniziate a disporre le fette di zucca che avete sfornato e lasciato raffreddare. Provate a disporle a raggiera, come se fossero delle pesche 21 e se risultano troppo lunghe, tagliatele a metà.
									

								

															

																		
																															
											
										
																														
																		Aggiungete i pomodorini confit tra i raggi di zucca che avete creato, come se fossero delle ciliegie, ponendoli con la parte del taglio rivolta verso il basso 22. Una volta decorato il clafoutis in modo aggraziato, proprio come se fosse un dolce, con tutte le fette di zucca e i pomodorini confit 23, infornate in forno statico preriscaldato a 180° per circa 40 minuti, se usate il forno ventilato, cuocete a 160° per circa 30 minuti. Quando la superficie risulterà piacevolmente dorata 24, sfornate il clafoutis salato, lasciatelo intiepidire e servitelo come antipasto o secondo!
									

								

							
					    