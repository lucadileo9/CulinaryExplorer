Difficoltà: Media
Forse non tutti sanno che Alghero, oltre ad essere conosciuta come città turistica, è anche un luogo in cui si sperimenta molto in cucina; tra le ricette elaborate in questa località presentiamo la paella algherese, rivisitazione sarda di un primo piatto tipico della cultura gastronomica spagnola. Questo piatto è una preparazione recente: risale al 2003, ed è stato creato in occasione dei festeggiamenti per i 900 anni della città. La Sardegna, e in particolare Alghero, per quasi quattro secoli subì la dominazione spagnola: espressione della contaminazione culturale tra la Catalogna e la Sardegna è la paella algherese, che viene preparata sostituendo il riso con la fregola (o fregula), tipica pasta sarda di grano duro, abbinata con i classici ingredienti della paella catalana. In questa versione della paella algherese proponiamo un perfetto connubio tra ingredienti di mare e di terra: calamari, cozze e gamberoni sono accostati al sapore più deciso del pollo e della salsiccia. La paella algherese viene poi condita con una grattugiata di bottarga di muggine, che dona alla ricetta un sapore tutto particolare! 


												
						
						

														INGREDIENTI
							
													


						
							
							

							
								

																	Fregola
								
								
								
																	400
									
																

								

							
								

																	Salsiccia
								
								
								
																	200
									g
																

								

							
								

																	Petto di pollo
								
								
								
																	300
									g
																

								

							
								

																	Cozze
								
								
								
																	500
									g
																

								

							
								

																	Calamari
								
								
								
																	200
									g
																

								

							
								

																	Gamberoni
								
								
								
																	300
									g
																

								

							
								

																	Cipolle bianche
								
								
								
																	1
									
																

								

							
								

																	Peperoni gialli
								
								
								
																	150
									g
																

								

							
								

																	Pomodori ramati
								
								
								
																	400
									g
																

								

							
								

																	Zafferano
								
								
								
																	1
									bustina
																

								

							
								

																	Brodo di pollo
								
								
								
																	1,5
									l
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Bottarga di muggine
								
								
								
																	40
									g
																

								

							
								

																	Olio extravergine d'oliva
								
								
								
																	5
									cucchiai
																

								

							
								

																	Pisellini
								
								
								
																	200
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la paella algherese lavate e pulite per bene le cozze (potete seguire il procedimento indicato nella scheda di cucina “Pulizia delle cozze”), quindi mettetele dentro un tegame 1, copritele con un coperchio e lasciatele dischiudere a fuoco vivo per qualche minuto 2. Una volta aperte tutte le cozze, filtrate il fondo di cottura e tenete il tutto da parte 3.
									

								

															

																		
																															
											
										
																														
																		Pulite e tagliate ad anelli i calamari 4 (per maggiori dettagli potete seguire le indicazioni che trovate sul video della scuola di cucina “Come pulire i calamari”), riducete a tocchetti il pollo 5, quindi sbriciolate con le mani la salsiccia 6.
									

								

															

																		
																															
											
										
																														
																		Lavate il peperone giallo, privatelo dei semi e dei filamenti interni, poi ritagliatelo a filetti 7. Lavate e mondate anche i pomodori, privateli dei semi e tagliateli a pezzetti 8. A questo punto tritate finemente la cipolla e ponetela, assieme a 4-5 cucchiai di olio extravergine di oliva, nell'apposita paella (o comunque in una padella antiaderente) del diametro di circa 32 cm 9.
									

								

															

																		
																															
											
										
																														
																		Fate appassire la cipolla a fuoco basso, unendo un mestolo di brodo di pollo per non farla bruciare 10, quindi aggiungete la salsiccia 11 e il pollo 12.
									

								

															

																		
																															
											
										
																														
																		Lasciate rosolare le carni per qualche minuto, poi unite il peperone 13, i pomodori 14 ed infine i piselli sgranati e scolati 15.
									

								

															

																		
																															
											
										
																														
																		Aggiungete un po’ di brodo  (circa un mestolo) e lo zafferano, che avrete disciolto in una piccola quantità di brodo 16, quindi lasciate cuocere il tutto per qualche minuto. Unite la fregola, mescolando 17, e il restante brodo 18 (consigliamo di lasciarne comunque da parte un paio di mestoli da aggiungere nel caso la paella si asciugasse troppo);
									

								

															

																		
																															
											
										
																														
																		coprite il tutto con il fondo di cottura delle cozze, che avevate tenuto da parte. Lasciate cuocere la paella a fuoco medio, per circa 20 minuti (i tempi di cottura della fregola possono variare: controllate quanto scritto sulla confezione di fregola in vostro possesso). Trascorsi 10 minuti, durante i quali avrete controllato la fregola mescolando frequentemente e aggiungendo del brodo se necessario, unite i calamari 20 e, dopo 5 minuti, anche i gamberoni 21.
									

								

															

																		
																															
											
										
																														
																		Ora non resta che aggiungere l'ultimo elemento: le cozze. Eliminate una delle due valve, quella senza mollusco 22, quindi, verso fine cottura, unite le cozze alla paella 23 (circa 3 minuti prima di spegnere il fuoco). Una volta pronta la paella algherese pepate a piacere ed impiattate. Per finire, grattugiate abbondante bottarga di muggine a lamelle su ogni piatto 24 e, se lo gradite, irrorate con un filo di olio extravergine di oliva.
									

								

							
					    