Difficoltà: Difficile
Il temaki è forse la tipologia di sushi più facile da realizzare insieme ai nigiri, rispetto ad hosomaki o uramaki! In realtà il segreto è sempre la manualità che si acquisisce ripetendo con rigore i gesti, quasi in maniera rituale. Con Sai Fukayama scoprirete come dare la forma al cono di alga nori, ripieno di riso nishiki e tonno in questo caso. Il temaki infatti può essere realizzato anche con salmone, uova, polpa di granchio, avocado....  la regola è sempre quella di realizzare un mix esteticamente attraente e colorato! Completate il vostro piatto di sushi con un bellissimo temaki!


						
						

														INGREDIENTI
							
													


						
														
							
														Ingredienti per 1 Temaki
							

							
								

																	Riso nishiki
								
								
								(per sushi, cotto) 
																	50
									g
																

								

							
								

																	Filetti di tonno
								
								
								(abbattuto, pulito e rifilato)
																	40
									g
																

								

							
								

																	Alga nori
								
								
								(da 19x21)
																	1
									foglio
																

								

							
								

																	Shiso
								
								
								
																	1
									foglia
																

								

							
								

																	Acqua
								
								
								
																	
									q.b.
																

								

							
								

																	Aceto di riso
								
								
								
																	
									q.b.
																

								

							
														
							
						
														
							
														per accompagnare
							

							
								

																	Wasabi
								
								
								
																	
									q.b.
																

								

							
								

																	Salsa di soia
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il temaki, dovrete avere in  caldo il riso per sushi nell'apposito Ohitsu o in un contenitore di legno o acciaio, dovrete utilizzarlo alla temperatura di circa 36°. Preparate anche una ciotolina con dell'acqua e poco aceto di riso. Con un coltello ben affilato, ricavate da un filetto di tonno un rettangolo di 9 cm di lunghezza e circa 1,5 cm di spessore 1. Prendete la mezza foglia di alga nori e posizionarla su mano sinistra con superficie più liscia e lucida a contatto con il palmo. La mano dove poggia dovrà essere completamente asciutta 2. Bagnate la mano destra nell'acqua acidulata e tamponatela velocemente su un asciugamanino 3.
									

								

															

																		
																															
											
										
																														
																		Con la mano destra prelevate circa 50 g di riso per sushi 4 e posizionatelo nella parte sinistra dell'alga 5, schiacciate delicatamente con le dita per formare un triangolo 6.
									

								

															

																		
																															
											
										
																														
																		Aggiungete al centro del riso una punta di wasabi fresco 7, disponete la foglia di shiso 8 e poi il rettangolino di tonno fresco, adagiato sulla foglia di shiso, nell'angolo sinistro in alto del foglio di alga 9, in modo che una volta arrotolato fuoriesca una parte.
									

								

															

																		
																															
											
										
																														
																		Iniziate ad arrotolare il foglio di alga partendo dall'angolo sinistro basso 10, dalla parte a contatto con il palmo sotto il pollice. Arrotolate fino quasi a chiudere e per sigillare la parte finale del cono, potete utilizzare pochissimi chicchi di riso del ripieno 11. Il vostro temaki è pronto 12!
									

								

							
					    