Difficoltà: Facile
Il pesto: un mondo che esige di essere esplorato... eppure ne abbiamo visti tanti: classico genovese, di zucchine, di broccoli, o di barbabietola ma non smettiamo mai di stupirci e di provare nuove varianti! Oggi vi presentiamo la pasta con pesto di finocchietto, un primo piatto delicato dai sapori freschi perfetto per la primavera! Pensavamo che quest'erba aromatica potesse risultare troppo invasiva, ma ci siamo ricreduti: il gusto del finocchietto selvatico è molto piacevole e grazie all'aggiunta delle mandorle e del Grana Padano otterrete una crema saporita che vi conquisterà al primo assaggio. E per conquistare proprio tutti, abbiamo scelto di usare la pasta senza glutine per questa ricetta, impreziosita da una cascata di dolcissimi pomodorini confit. Realizzate anche voi questa pasta con pesto di finocchietto... è perfetta per ogni occasione!


						
						

														INGREDIENTI
							
							                            
                                
    								
    									
    										
    										907
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    907
    					
    					    					    					
    					    Carboidrati
    					    g
    					    77.8
    					
    					    					    					
    					      di cui zuccheri
    					    g
    					    13.7
    					
    					    					    					
    					    Proteine
    					    g
    					    19.2
    					
    					    					    					
    					    Grassi
    					    g
    					    57.7
    					
    					    					    					
    					      di cui saturi
    					    g
    					    9.76
    					
    					    					    					
    					    Fibre
    					    g
    					    7.8
    					
    					    					    					
    					    Colesterolo
    					    mg
    					    16
    					
    					    					    					
    					    Sodio
    					    mg
    					    643
    					
    					    				
    			
                            
													


						
														
							
							

							
								

																	Fusilli Senza Glutine
								
								
								
																	320
									g
																

								

							
														
							
						
														
							
														per il pesto
							

							
								

																	Finocchietto selvatico
								
								
								
																	100
									g
																

								

							
								

																	Mandorle pelate
								
								
								
																	80
									g
																

								

							
								

																	Olio extravergine d'oliva
								
								
								
																	150
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Grana Padano DOP
								
								
								da grattugiare
																	60
									g
																

								

							
														
							
						
														
							
														per i pomodorini confit
							

							
								

																	Pomodorini ciliegino
								
								
								
																	600
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Zucchero di canna
								
								
								
																	20
									g
																

								

							
								

																	Origano
								
								
								
																	1
									pizzico
																

								

							
								

																	Olio extravergine d'oliva
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con finocchietto iniziate a preparare i pomodorini confit. Lavate i pomodorini, tagliateli a metà 1 e disponeteli su una leccarda foderata con della carta forno posizionandoli con il taglio rivolto verso l'alto. Salate, pepate e cospargeteli prima con lo zucchero di canna 2, poi l'origano e l'olio 3.  Cuocete in forno statico preriscaldato a 170° per 50 minuti e nel frattempo occupatevi di realizzare il pesto.
									

								

															

																		
																															
											
										
																														
																		Lavate anche il finocchietto, tamponatelo con un foglio di carta da cucina e prelevate solo le foglioline eliminando il gambo 4. Poi trasferitele all'interno di un mixer, aggiungete le mandorle pelate 5, il formaggio grattugiato, un pizzico di sale 6 e di pepe.
									

								

															

																		
																															
											
										
																														
																		In ultimo versate l'olio 7 e frullate il tutto fino ad ottenere un composto omogeneo 8. A questo punto ponete sul fuoco un tegame colmo d'acqua (che servirà per la cottura della pasta) e portatela a sfiorare il bollore, quindi salate. Trasferite il pesto di finocchietto in un tegame capiente (servirà per condire più facilmente la pasta), senza accendere il fuoco. Stemperatelo con un mestolo di acqua calda 9.
									

								

															

																		
																															
											
										
																														
																		A questo punto anche i pomodorini confit saranno pronti, estraeteli dal forno 10, cuocete la pasta 11 e scolatela al dente. Trasferiteli nel tegame in cui avete versato il pesto di finocchietto 12. 
									

								

															

																		
																															
											
										
																														
																		Aggiungete i pomodorini confit 13, mescolate il tutto brevemente 14 e servite la vostra pasta con finocchietto 15!
									

								

							
					    