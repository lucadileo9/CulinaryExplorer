Difficoltà: Difficile
L'anguilla in crosta di mandorle è un piatto di pesce raffinato ed elaborato: i filetti di anguilla vengono insaporiti con del miele di Acacia e cosparsi di mandorle tostate che gli conferiscono una piacevole croccantezza.

L'anguilla in crosta di mandorle viene servita con della delicata polenta bianca accompagnata da radicchio di Chioggia bagnato nel succo di arancia.

L'anguilla è un pesce apprezzato in molti paesi del mondo per la sua carni grasse e gustose.

Questa ricetta è stata ideata dal foodblogger Decimo Pilotto nell'ambito del concorso "Venezia nel piatto" e scelta dallo chef Piero Simondor del Ristorante Astro di Caorle (VE).
Questa ricetta è stata presentata alla serata finale del concorso grazie al grande successo riscosso nel ristorante.


						
						

														INGREDIENTI
							
							                            
                                
    								
    									
    										
    										739
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    739
    					
    					    					    					
    					    Carboidrati
    					    g
    					    44
    					
    					    					    					
    					      di cui zuccheri
    					    g
    					    9
    					
    					    					    					
    					    Proteine
    					    g
    					    21.7
    					
    					    					    					
    					    Grassi
    					    g
    					    47.3
    					
    					    					    					
    					      di cui saturi
    					    g
    					    8.95
    					
    					    					    					
    					    Fibre
    					    g
    					    6.3
    					
    					    					    					
    					    Colesterolo
    					    mg
    					    87
    					
    					    					    					
    					    Sodio
    					    mg
    					    495
    					
    					    				
    			
                            
													


						
														
							
														Ingredienti per l'anguilla
							

							
								

																	Anguilla
								
								
								in filetti
																	600
									g
																

								

							
								

																	Mandorle
								
								
								
																	100
									g
																

								

							
								

																	Miele di acacia
								
								
								
																	2
									cucchiai
																

								

							
								

																	Rosmarino
								
								
								
																	3
									rametti
																

								

							
								

																	Salvia
								
								
								
																	3
									rametti
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Vino rosso
								
								
								(Chardonnay Pramaggiore Lison)
																	2
									bicchieri
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la polenta bianca
							

							
								

																	Farina di mais bianco
								
								
								
																	250
									g
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	1
									cucchiaio
																

								

							
														
							
						
														
							
														per il vin brulè
							

							
								

																	Vino rosso
								
								
								(Cabernet Franc Pramaggiore di Lison )
																	2
									bicchieri
																

								

							
								

																	Cannella in stecche
								
								
								
																	1
									
																

								

							
								

																	Chiodi di garofano
								
								
								
																	2
									
																

								

							
								

																	Scorza d'arancia
								
								
								
																	
									q.b.
																

								

							
								

																	Amido di mais (maizena)
								
								
								
																	1
									cucchiaio
																

								

							
														
							
						
														
							
														per il contorno di radicchio
							

							
								

																	Succo d'arancia
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Radicchio
								
								
								(rosso di Chioggia)
																	2
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’anguilla in crosta di mandorle, mettete a marinare i filetti d’anguilla, precedentemente lavati e puliti, in una ciotola con due bicchieri di Chardonnay e alloro 1. Poi, preparate la polenta bianca in una pentola con acqua e sale 2. Quando la polenta sarà pronta, mettetela in una teglia rettangolare unta con un po’ d’olio e livellatela in modo da avere un’altezza di 3 cm circa 3. Mettetela da parte e lasciatela raffreddare.
									

								

															

																		
																															
											
										
																														
																		Nel frattempo dedicatevi alla preparazione del ristretto al vin brulè: mettete a scaldare il vino rosso in un pentolino, aggiungete la stecca di cannella, i chiodi di garofano e la buccia d’arancia. Quando il vino comincia a sobbollire, incendiatelo con un accendino per togliere l’alcool 4 e a fiamma bassa lasciatelo sul fuoco per altri 10 minuti. Toglietelo dal fuoco e lasciatelo riposare. Filtrate il tutto con un colino 5 e rimettetelo a fuoco medio sul fornello. Ora, aggiungete la maizena 6 e girate con un cucchiaio fino a raggiungere la consistenza desiderata.
									

								

															

																		
																															
											
										
																														
																		In una padella antiaderente, tostate leggermente le mandorle con la salvia, il rosmarino e un pizzico di sale e mettetele in una ciotola. Fatto questo, disponete i filetti di anguilla su un tagliere e spalmateli con il miele 7. In seguito, passateli nel trito, precedentemente preparato, di mandorle e odori 8 aggiungendo sale e pepe. Tagliate ogni filetto in 3 formando dei rotolini che fermerete con uno o due stecchini 9.
									

								

															

																		
																															
											
										
																														
																		In una padella antiaderente, scaldate 2 cucchiai d’olio, aggiungete uno spicchio d’aglio e un cucchiaio di aromi tritati . Quando l’aglio comincia a prendere colore, toglietelo e mettete i rotolini di filetti di anguilla a rosolare 10. Alzate la fiamma e aggiungete mezzo bicchiere di Chardonnay per sfumare il tutto. Abbassare la fiamma e fate cuocere per circa 15 minuti rigirando spesso in modo da ottenere una cottura uniforme. Passate poi ancora una volta, ogni rotolino nel trito di mandorle, facendo attenzione a far aderire bene su tutti i lati. Intanto, con un coppa pasta, ricavate dei dischetti dalla polenta bianca ormai fredda 11 e rosolateli per 2 minuti per parte nel sughetto dove l’anguila ha rosolato. Per finire, tagliate il radicchio di Chioggia a julienne 12 e conditelo con succo d’arancia, poco olio, sale e pepe. Preparate il piatto con un dischetto di polenta al centro dove sopra disporrete i rotolini d’anguilla (privi dello stecchino) e un cucchiaio di ristretto al vin brulè. Servite accompagnando il tutto con l’insalatina di radicchio.
									

								

							
					    