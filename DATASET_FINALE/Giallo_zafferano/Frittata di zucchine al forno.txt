Difficoltà: Molto facile
Si dice frittata e si pensa subito a posizionare una larga padella sui fornelli! E se invece vi invitassimo ad accendere il forno? Oggi vogliamo deliziarvi con la frittata di zucchine al forno, un modo alternativo di cuocere questo squisito e nutriente secondo piatto estivo, con le zucchine e i loro fiori: un’accoppiata irresistibile! La cottura lenta al forno dona una consistenza più leggera alla frittata di zucchine e valorizza la preziosità dei fiori di zucca, preservandone la consistenza e il sapore gentile. Questa frittata al forno può essere servita come gustoso secondo piatto o nutriente piatto unico... provate a tagliare la frittata di zucchine al forno a cubotti e trasformatela in uno sfizioso antipasto o in monoporzioni da buffet, magari accompagnata a un’altra delizia di stagione, come la frittata pomodoro e basilico o la frittata ai ravanelli, per celebrare con i vostri amici i colori della primavera e i suoi squisiti frutti!

Scoprite anche come preparare una deliziosa frittata di zucchine e provola!


						
						

														INGREDIENTI
							
							                            
                                
    								
    									
    										
    										269
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    269
    					
    					    					    					
    					    Carboidrati
    					    g
    					    3.2
    					
    					    					    					
    					      di cui zuccheri
    					    g
    					    3.1
    					
    					    					    					
    					    Proteine
    					    g
    					    22.5
    					
    					    					    					
    					    Grassi
    					    g
    					    18.5
    					
    					    					    					
    					      di cui saturi
    					    g
    					    8
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    397
    					
    					    					    					
    					    Sodio
    					    mg
    					    608
    					
    					    				
    			
                            
													


						
														
							
														Ingredienti per una teglia di 26 cm di diametro in superficie  (diametro alla base di 19,5 cm)
							

							
								

																	Uova
								
								
								(8 medie)
																	430
									g
																

								

							
								

																	Zucchine baby
								
								
								con fiore
																	500
									g
																

								

							
								

																	Grana Padano DOP
								
								
								da grattugiare
																	100
									g
																

								

							
								

																	Timo
								
								
								
																	2
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								 
																	10
									g
																

								

							
														
							
						
														
							
														Per ungere la teglia
							

							
								

																	Olio extravergine d'oliva
								
								
								 
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la frittata di zucchine al forno, iniziate pulendo i fiori di zucca: staccate i fiori dalle zucchine con le mani 1 e lavateli delicatamente immergendoli in una ciotola di acqua fredda, poi trasferiteli su della carta assorbente da cucina per farli asciugare. Strappate con delilcatezza la base di ogni fiore in modo da eliminare il pistillo 2 e infine dividete ogni fiore in 3-4 parti, sempre usando le mani 3.
									

								

															

																		
																															
											
										
																														
																		Lavate anche le zucchine, eliminate le estremità e tagliatele a rondelle sottili di circa7-8 mm di spessore 4. Ora rompete le uova dentro una ciotola capiente e sbattete energicamente con una frusta 5, poi salate 6,
									

								

															

																		
																															
											
										
																														
																		pepate e aggiungete il Grana Padano grattugiato 7, le foglioline di timo 8 e l’olio extravergine di oliva 9;
									

								

															

																		
																															
											
										
																														
																		unite le rondelle di zucchine e mescolate bene con una spatola 10, dopodiché versate anche i fiori 11 e incorporateli al composto sempre usando la spatola 12.
									

								

															

																		
																															
											
										
																														
																		Oliate una teglia con diametro alla base di 19,5 cm e diametro superiore di 26 cm e versate il composto al suo interno 13, poi con le pinze da cucina potete provare a disporre qualche petalo di fiore di zucca a raggiera per creare un grazioso motivo decorativo 14. Cuocete la frittata in forno statico preriscaldato a 200° per circa 40 minuti; trascorso il tempo di cottura (potete verificare che sia cotta all’interno usando uno stecchino, come se fosse una torta), la vostra frittata di zucchine al forno sarà pronta per essere servita 15!
									

								

							
					    