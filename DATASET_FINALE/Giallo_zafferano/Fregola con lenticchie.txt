Difficoltà: Facile
Alcune tradizioni si fondono alla superstizione popolare e fanno ancora parte del nostro modo di vivere certe occasioni. Come le lenticchie a capodanno, buon auspicio di prosperità! Per augurarvi un buon anno pieno di belle e buone cose, abbiamo pensato di preparare insieme a voi questi deliziosi legumi abbinandoli ad una pasta simile come forma: la fregola. Fregola con lenticchie è un abbinamento insolito per questo formato di pasta sarda tipicamente gustata con le arselle! Ma non rinunciate a questo straordinario piatto, saporito e dal gusto prettamente invernale, avvolgente e cremoso! Le piccole sfere di semola assorbono il gustoso condimento impreziosito dall'aggiunta del pomodoro che crea un sugo fantastico! Se avevate in mente un caldo risotto, quest’idea vi stuzzicherà ancor di più... provatela anche nella versione con funghi portobello!

Se siete amanti delle lenticchie provate anche la nostra versione in umido!


												
						
						

														INGREDIENTI
							
							                            
                                
    								
    									
    										
    										689
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    689
    					
    					    					    					
    					    Carboidrati
    					    g
    					    98
    					
    					    					    					
    					      di cui zuccheri
    					    g
    					    7.3
    					
    					    					    					
    					    Proteine
    					    g
    					    42.4
    					
    					    					    					
    					    Grassi
    					    g
    					    14.2
    					
    					    					    					
    					      di cui saturi
    					    g
    					    4.03
    					
    					    					    					
    					    Fibre
    					    g
    					    12.3
    					
    					    					    					
    					    Colesterolo
    					    mg
    					    34
    					
    					    					    					
    					    Sodio
    					    mg
    					    2773
    					
    					    				
    			
                            
													


						
							
							

							
								

																	Fregola
								
								
								
																	320
									g
																

								

							
								

																	Lenticchie secche
								
								
								
																	250
									g
																

								

							
								

																	Prosciutto crudo
								
								
								
																	200
									g
																

								

							
								

																	Porri
								
								
								
																	100
									g
																

								

							
								

																	Passata di pomodoro
								
								
								
																	400
									g
																

								

							
								

																	Brodo vegetale
								
								
								
																	1,3
									l
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la fregola con lenticchie cominciate dalla preparazione del brodo vegetale. Sciacquate le lenticchie sotto acqua corrente (le lenticchie non necessitano di ammollo); poi passate a preparare la base del sugo: eliminate le due estremità del porro, insieme ai due strati iniziali dopodiché affettate a rondelle 1. Procedete poi con il crudo tagliandolo prima a fette spesse circa 3-4 mm, poi a bastoncini 2 e infine a cubetti di pochi millimetri 3. Mescolate di tanto in tanto.
									

								

															

																		
																															
											
										
																														
																		In una padella lasciate cuocere a fiamma bassa, per 6-7 minuti, il porro nell’olio extravergine 4, poi unite i cubetti di crudo facendo cuocere per 2-3 minuti 5. Coprite con la passata di pomodoro 6
									

								

															

																		
																															
											
										
																														
																		mescolate e versate le lenticchie 7. Aggiustate di sale e di pepe, versate 500 grammi di brodo vegetale 8 e coprite con un coperchio lasciando cuocere per 45 minuti circa, a fiamma bassa 9. Se vi accorgete che il composto sta asciugando troppo potrete aggiungere ancora un po’ di brodo.
									

								

															

																		
																															
											
										
																														
																		Quando il condimento sarà finalmente cotto aggiungete la fregola 10. Questa va cotta un po’ come il risotto, quindi aggiungendo un mestolo di liquido all’occorrenza, la nostra cuoce in 30 minuti circa, voi potete regolarvi con quella che avete a disposizione in base alle indicazioni riportate sulla confezione. 11 Ricordate di mescolare spesso per evitare che la pasta si attacchi sul fondo 12.
									

								

															

																		
																															
											
										
																														
																		Tritate al coltello la maggiorana 13 e spolverizzatela sul composto ormai cotto 14. La fregola con lenticchie è pronta, non vi resta che impiattare e servire 15!
									

								

							
					    