Difficoltà: Facile
Lunghe foglie spesse e nervate, di colore verdastro, che sembrano ricoperte di bolle sono l'ingrediente principale di questa ricetta. Avete capito di cosa stiamo parlando? Il cavolo nero è un ortaggio utilizzato spesso in cucina, soprattutto in Toscana dove viene adoperato per preparare la ribollita e altre zuppe invernali. Oggi abbiamo racchiuso il suo gusto particolare, più deciso rispetto agli altri cavoli, in questo primo piatto: fusilli con cavolo nero e pancetta. La lunga cottura del cavolo lo rende tenero e amabile, mentre i cubetti di pancetta croccante ingolosiscono questa preparazione invogliando anche i più scettici e i non amanti delle verdure ad assaggiarla! Utilizzando una pasta ai 5 cereali otterrete un sapore rustico, leggermente piccante, perfetto per tutta la famiglia, che potrete deliziare anche con un'altra ricetta condita con cavolo viola e cappuccio, la pasta cavolo e pancetta!


												
						
						

														INGREDIENTI
							
							                            
                                
    								
    									
    										
    										519
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    519
    					
    					    					    					
    					    Carboidrati
    					    g
    					    56.2
    					
    					    					    					
    					      di cui zuccheri
    					    g
    					    6.2
    					
    					    					    					
    					    Proteine
    					    g
    					    22.4
    					
    					    					    					
    					    Grassi
    					    g
    					    22.8
    					
    					    					    					
    					      di cui saturi
    					    g
    					    6.65
    					
    					    					    					
    					    Fibre
    					    g
    					    10.4
    					
    					    					    					
    					    Colesterolo
    					    mg
    					    31
    					
    					    					    					
    					    Sodio
    					    mg
    					    760
    					
    					    				
    			
                            
													


						
							
							

							
								

																	Fusilli 5 cereali
								
								
								
																	320
									g
																

								

							
								

																	Cavolo nero
								
								
								
																	500
									g
																

								

							
								

																	Pancetta dolce
								
								
								
																	100
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								piccolo
																	2
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Parmigiano Reggiano DOP
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fusilli con cavolo nero e pancetta iniziate a lavare sotto l'acqua corrente le foglie di cavolo nero. Posizionatele su un tagliere e affettatele finemente 1; tenetele da parte e occupatevi del peperoncino, privandolo dei semi 2 e tagliando anch'esso finemente. In un tegame abbastanza capiente versate un filo d'olio aggiungete uno spicchio d'aglio sbucciato, il peperoncino 3 e lasciate imbiondire a fiamma bassa.
									

								

															

																		
																															
											
										
																														
																		Aggiungete il cavolo nero 4, salate, pepate 5, unite un mestolo di acqua di cottura 6
									

								

															

																		
																															
											
										
																														
																		e mescolate il tutto 7. Coprite con un coperchio 8 e lasciate cuocere per circa 30 minuti a fiamma bassa, mescolando spesso e aggiungendo l'acqua all'occorrenza 9.
									

								

															

																		
																															
											
										
																														
																		Ponete sul fuoco una pentola colma d'acqua, salata a piacere e portatela ad ebollizione; servirà per cuocere la pasta. Nel frattampo prendete la pancetta e tagliatela prima a striscioline 10 e poi a cubetti 11. Trasferiteli in un tegame già caldo 12
									

								

															

																		
																															
											
										
																														
																		e lasciate sudare la pancetta senza aggiungere altri grassi fino a che non risulterà dorata e croccante 13. A questo punto cuocete la pasta 14 e non appena il cavolo sarà pronto eliminate lo spicchio d'aglio 15.
									

								

															

																		
																															
											
										
																														
																		Una volta cotta (al dente) scolatela e versatela direttamente nel tegame con il cavolo nero tenendo da parte un pò d'acqua di cottura 16. Aggiungete il parmigiano 17, un mestolo di acqua di cottura 18
									

								

															

																		
																															
											
										
																														
																		e saltate il tutto per qualche minuto 19. Impiattate i vostri fusill e ricoprite con i cubetti di pancetta 20, quindi servite ancora fumante 21.
									

								

							
					    