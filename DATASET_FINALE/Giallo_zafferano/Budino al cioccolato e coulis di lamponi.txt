Difficoltà: Molto facile
Il budino al cioccolato e coulis di lamponi è un dessert prelibato preparato con cioccolato fondente e servito accompagnato da una deliziosa coulis di lamponi e fragole, che conferisce a questo tipico dolce casalingo un raffinato gusto armonioso. Il segreto per non farla risultare troppo acidula sta nel passarla al setaccio, perché i semini di fragole e lamponi vengano trattenuti. Servito con panna montata e decorato con un lampone fresco, il budino al cioccolato conquisterà il cuore del vostro amato o della vostra amata già al primo assaggio, per il suo gusto avvolgente e morbido: il dessert perfetto per la sera di San Valentino!


						
						

														INGREDIENTI
							
							                            
                                
    								
    									
    										
    										847
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    847
    					
    					    					    					
    					    Carboidrati
    					    g
    					    115.8
    					
    					    					    					
    					      di cui zuccheri
    					    g
    					    103.3
    					
    					    					    					
    					    Proteine
    					    g
    					    8.2
    					
    					    					    					
    					    Grassi
    					    g
    					    39
    					
    					    					    					
    					      di cui saturi
    					    g
    					    22.61
    					
    					    					    					
    					    Fibre
    					    g
    					    5.6
    					
    					    					    					
    					    Colesterolo
    					    mg
    					    76
    					
    					    					    					
    					    Sodio
    					    mg
    					    72
    					
    					    				
    			
                            
													


						
														
							
														Ingredienti per due budini
							

							
								

																	Latte intero
								
								
								 
																	230
									g
																

								

							
								

																	Burro
								
								
								
																	40
									g
																

								

							
								

																	Zucchero
								
								
								 
																	80
									g
																

								

							
								

																	Cioccolato fondente
								
								
								 
																	80
									g
																

								

							
								

																	Amido di mais (maizena)
								
								
								
																	25
									g
																

								

							
														
							
						
														
							
														per la coulis
							

							
								

																	Lamponi
								
								
								
																	100
									g
																

								

							
								

																	Fragole
								
								
								
																	100
									g
																

								

							
								

																	Zucchero
								
								
								 
																	50
									g
																

								

							
														
							
						
														
							
														per guarnire
							

							
								

																	Panna fresca liquida
								
								
								 
																	40
									g
																

								

							
								

																	Menta
								
								
								 
																	
									q.b.
																

								

							
								

																	Lamponi
								
								
								
																	2
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il budino con coulis di lamponi iniziate tritando il cioccolato fondente 1 e ponetelo a sciogliere a bagnomaria (potete utilizzare una bastardella da porre su un pentolino con acqua bollente e l’acqua non dovrà toccare il fondo della bastardella) 2. Aggiungete il burro 3 e mescolate per far sciogliere completamente il composto.
									

								

															

																		
																															
											
										
																														
																		Mettete a bollire il latte in un altro pentolino e quando avrà sfiorato il bollore, toglietelo dal fuoco e unite il cioccolato fuso 4, mescolando con una frusta o una spatola 5. In una ciotolina miscelate lo zucchero con la maizena 6
									

								

															

																		
																															
											
										
																														
																		e versateli sempre mescolando, nel composto di cioccolato e latte 7. Riponete il pentolino sul fuoco e continuate a mescolare fino a quando la crema non si sarà leggermente addensata e velerà la spatola (8-9).
									

								

															

																		
																															
											
										
																														
																		A questo prendete gli stampini (se utilizzate quelli in alluminio, potete ungerli leggermente con dell’olio di mandorle dal sapore leggero oppure olio di semi) 10. Versate negli stampi il composto 11 fino al bordo 12 e lasciate raffreddare per almeno 3 ore, prima a temperatura ambiente e poi in frigorifero.
									

								

															

																		
																															
											
										
																														
																		Passate a preparare la coulis di lamponi: lavate i lamponi e le fragole, togliete da queste ultime le foglioline verdi e tagliatele grossolanamente 13, ponetele in un pentolino e versate anche i lamponi 14. Quindi unite lo zucchero 15 e fate cuocere a fuoco basso finchè le fragole non saranno morbide.
									

								

															

																		
																															
											
										
																														
																		Passate la polpa ottenuta al colino 16, aiutandovi con una spatola morbida 17 (è preferibile non usare un frullatore ad immersione perché rompendosi anche i semi delle fragole e dei lamponi potrebbe risultare più acidula). Potete dividere la coulis in piccoli contenitori per poi servirla insieme a ciascun budino 18.
									

								

															

																		
																															
											
										
																														
																		Quando il budino si sarà solidificato, passate la lama di un coltellino intorno al bordo per staccare più facilmente dallo stampo 19; rovesciate il budino su un piatto da portata 20. Quindi montate la panna fresca con uno sbattitore elettrico 21 o nella planetaria e ponetela in una sac-à-poche. Decorate il budino con un ciuffo di panna montata, decorate con un lampone fresco e servite con accanto la coulis: il vostro budino con coulis di lamponi è pronto per essere servito.
									

								

															

																		
																															
											
										
																														
																		Decorate il budino con un ciuffo di panna montata 22, decorate con un lampone fresco 23 e qualche fogliolina di menta e servite con accanto la coulis: il vostro budino con coulis di lamponi è pronto per essere gustato 24.
									

								

							
					    