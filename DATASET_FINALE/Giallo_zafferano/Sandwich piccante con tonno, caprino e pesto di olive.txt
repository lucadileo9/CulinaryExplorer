Difficoltà: Molto facile
Avete deciso di trascorrere una giornata al mare con i vostri amici? Per godere di tutte le ore di sole a disposizione e non rinunciare ad una tintarella perfetta, l'unica regola fondamentale da seguire è quella del pranzo al sacco! E se i minuti su cui potete contare prima di partire sono pochi non preoccupatevi: il sandwich piccante con tonno, caprino e pesto di olive è la ricetta perfetta che vi permetterà di preparare un pranzo veloce, ma senza rinunciare al gusto! Un croccante panino di grano duro dal ripieno ricco e cremoso, facile da trasportare... e cosa c'è di meglio se non condividere una simile bontà? Preparate qualche sandwich piccante con tonno, caprino e pesto di olive in più per i vostri amici... siamo certi che andranno a ruba!


						
						

														INGREDIENTI
							
							                            
                                
    								
    									
    										
    										412
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    412
    					
    					    					    					
    					    Carboidrati
    					    g
    					    31.1
    					
    					    					    					
    					      di cui zuccheri
    					    g
    					    3.1
    					
    					    					    					
    					    Proteine
    					    g
    					    22.3
    					
    					    					    					
    					    Grassi
    					    g
    					    22
    					
    					    					    					
    					      di cui saturi
    					    g
    					    5.96
    					
    					    					    					
    					    Fibre
    					    g
    					    6.9
    					
    					    					    					
    					    Colesterolo
    					    mg
    					    47
    					
    					    					    					
    					    Sodio
    					    mg
    					    884
    					
    					    				
    			
                            
													


						
														
							
														Ingredienti per 4 sandwich
							

							
								

																	Tonno sott'olio
								
								
								al peperoncino, sgocciolato
																	160
									g
																

								

							
								

																	Panini di grano duro
								
								
								
																	4
									
																

								

							
								

																	Pomodori ramati
								
								
								(1 medio)
																	90
									g
																

								

							
								

																	Lattuga
								
								
								baby
																	8
									foglie
																

								

							
								

																	Caprino
								
								
								
																	80
									g
																

								

							
														
							
						
														
							
														per il pesto di olive
							

							
								

																	Olive taggiasche
								
								
								denocciolate
																	60
									g
																

								

							
								

																	Olio extravergine d'oliva
								
								
								 
																	25
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il sandwich piccante con tonno, caprino e pesto di olive iniziate a realizzare quest'ultimo. Versate le olive taggiasche denocciolate in un contenitore dai bordi alti 1, aggiungete l'olio e frullate con un mixer ad immersione 2 fino ad ottenere una consistenza cremosa 3. 
									

								

															

																		
																															
											
										
																														
																		Dividete i vostri panini a metà 4, poi spalmate il patè di olive taggiasche sulle 4 basi dei panini 5 e il caprino sulle altre 4 metà 6.
									

								

															

																		
																															
											
										
																														
																		Lavate accuratamente le foglie di lattuga baby, tamponatele con un foglio di carta da cucina e posizionatele sulla crema di olive taggiasche 7. Affettate poi il pomodoro 8 e posizionate le fettine sulla lattuga 9.
									

								

															

																		
																															
											
										
																														
																		Scolate il tonno al peperoncino dal suo olio di conservazione, ne ricaverete circa 100 g totali. Quindi distribuitelo sulle fettine di pomodoro per farcire i 4 panini 10 e richiudete ciascun panino con la sua metà spalmata di caprino 11. I vostri sandwich piccanti con tonno, caprino e pesto di olive sono pronti da gustare 12!
									

								

							
					    