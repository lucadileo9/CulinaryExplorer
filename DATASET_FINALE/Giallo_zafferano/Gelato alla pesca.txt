Difficoltà: Molto facile
Di fronte alla vetrina dei gelati c'è sempre chi punta quelli alle creme e chi invece si perde tra i mille gusti alla frutta. Tra questi ultimi, uno dei più freschi e delicati è il gelato alla pesca! Scegliendo la varietà di pesche dalla polpa gialla e succosa, potrete realizzare in casa un fantastico gelato cremoso e avvolgente. Una preparazione genuina che vi farà assaporare tutto il gusto di questo frutto estivo e polposo, da servire magari con una cascata di pezzettini di pesca fresca. Il gelato alla pesca è una vera delizia per il palato che vi trasporterà in un'atmosfera da vacanza!


						
						

														INGREDIENTI
							
							                            
                                
    								
    									
    										
    										179
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    179
    					
    					    					    					
    					    Carboidrati
    					    g
    					    31.9
    					
    					    					    					
    					      di cui zuccheri
    					    g
    					    31.9
    					
    					    					    					
    					    Proteine
    					    g
    					    1.8
    					
    					    					    					
    					    Grassi
    					    g
    					    5
    					
    					    					    					
    					      di cui saturi
    					    g
    					    2.84
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    16
    					
    					    					    					
    					    Sodio
    					    mg
    					    16
    					
    					    				
    			
                            
													


						
														
							
														Ingredienti per circa 600 g di gelato alla pesca
							

							
								

																	Pesche gialle
								
								
								
																	500
									g
																

								

							
								

																	Zucchero
								
								
								
																	130
									g
																

								

							
								

																	Latte intero
								
								
								
																	70
									g
																

								

							
								

																	Panna fresca liquida
								
								
								
																	120
									g
																

								

							
														
							
						
														
							
														per decorare
							

							
								

																	Pesche gialle
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il gelato alla pesca, iniziate lavando e pelando le pesche dalla polpa gialla 1. Dividete le pesche a metà 2 e privatele del nocciolo. Poi tagliate ciascuna metà a spicchi e riduceteli a dadini 3
									

								

															

																		
																															
											
										
																														
																		Trasferite la polpa nel bicchiere di un frullatore ad immersione o in un contenitore alto, quindi aggiungete lo zucchero 4, la panna fresca liquida e il latte 5. Frullate il tutto con il frullatore ad immersione 6
									

								

															

																		
																															
											
										
																														
																		fino ad ottenere un composto cremoso e privo di grumi (se necessario potete filtrarlo con un colino a maglie strette) 7. Trasferite il composto nella gelatiera 8 e sigillate con l'apposito coperchio 9. Per la gelatiera da noi utilizzata non si rende necessario il passaggio del cestello da far raffreddare in freezer. Azionate la gelatiera e lasciatela in funzione per circa 30 minuti.
									

								

															

																		
																															
											
										
																														
																		Il risultato dovrà essere un composto sodo ma cremoso 10. Se non avete la gelatiera, mettete il composto liquido e a temperatura ambiente in freezer dentro una bacinella, ricordandovi di mescolarlo ogni mezz'ora fino ad ottenere la consistenza perfetta. Una volta trascorsi i 30 minuti in gelatiera, trasferite il gelato alla pesca in un contenitore ampio e basso, di vetro o di acciaio possibilmente, e riponetelo in frigorifero per circa 2 ore, coperto con pellicola trasparente. Una decina di minuti prima di servire, tirate fuori dal freezer il vostro gelato alla pesca e servitelo nelle coppette 11 magari con dei pezzetini di pesca fresca!
									

								

							
					    