Difficoltà: Media
Il soufflé al cioccolato è un dolce al cucchiaio ideale da gustare a fine pasto o per una merenda golosa. Realizzare un soufflè al cioccolato richiede pochi e semplici passaggi: basterà preparare un composto di latte, cioccolato e tuorli ed incorporarvi delicatamente gli albumi montati a neve con lo zucchero a velo. Il segreto per ottenere un soufflè al cioccolato gonfio e soffice è quello di non montare a neve troppo ferma gli albumi e di non aprire mai il forno durante la cottura (la fase più delicata) poichè lo sbalzo di temperatura farebbe sgonfiare immediatemente i vostri soufflè.


						
						

														INGREDIENTI
							
							                            
                                
    								
    									
    										
    										306
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    306
    					
    					    					    					
    					    Carboidrati
    					    g
    					    31.6
    					
    					    					    					
    					      di cui zuccheri
    					    g
    					    29.1
    					
    					    					    					
    					    Proteine
    					    g
    					    8.6
    					
    					    					    					
    					    Grassi
    					    g
    					    16.1
    					
    					    					    					
    					      di cui saturi
    					    g
    					    8.83
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    137
    					
    					    					    					
    					    Sodio
    					    mg
    					    91
    					
    					    				
    			
                            
													


						
														
							
							

							
								

																	Latte intero
								
								
								
																	150
									g
																

								

							
								

																	Cioccolato fondente
								
								
								
																	140
									g
																

								

							
								

																	Amido di mais (maizena)
								
								
								
																	10
									g
																

								

							
								

																	Zucchero a velo
								
								
								
																	40
									g
																

								

							
								

																	Albumi
								
								
								
																	140
									g
																

								

							
								

																	Tuorli
								
								
								
																	2
									
																

								

							
														
							
						
														
							
														per gli stampini
							

							
								

																	Zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il soufflé al cioccolato scaldate il latte in un pentolino  1 e, quando avrà raggiunto il bollore, toglietelo dal fuoco e aggiungete il cioccolato precedentemente tagliato a scaglie 2. Mescolate con una frusta per sciogliere il cioccolato, facendo attenzione a non formare grumi 3,
									

								

															

																		
																															
											
										
																														
																		quindi aggiungete i tuorli 4 e la maizena 5. Continuate a mescolare velocemente e, quando tutti gli ingredienti si saranno amalgamati e avrete ottenuto un composto senza grumi, lasciate raffreddare il tutto a temperatura ambiente. Montate a neve gli albumi con lo zucchero a velo 6,
									

								

															

																		
																															
											
										
																														
																		quindi incorporateli delicatamente al composto di cioccolato, ormai freddo, aiutandovi con una spatola e facendo dei movimenti dall’alto verso il basso per evitare che si smontino gli albumi 7. Imburrate ora gli stampi da soufflé (o cocotte) 8 e cospargeteli con dello zucchero semolato 9.
									

								

															

																		
																															
											
										
																														
																		A questo punto preparate delle strisce di carta da forno alte circa 7-8 cm e lunghe quanto la circonferenza delle cocotte in cui andrete a mettere il soufflé. Posizionate le strisce all’esterno di ogni cocotte e fermatele con un pezzo di spago (in questo modo, quando durante la cottura il soufflé comincerà a gonfiarsi, non avrà modo di uscire dallo stampo lateralmente e si espanderà solo in verticale) 10. Infornate i vostri soufflé al cioccolato in forno preriscaldato a 200° per circa 12 minuti 11. Il soufflé dovrà avere una leggera crosticina all’esterno ed essere molto morbido all’interno 12. Servite e consumate il soufflé al cioccolato appena sfornato, dopo aver eliminato lo spago e le strisce di carta da forno.
									

								

							
					    