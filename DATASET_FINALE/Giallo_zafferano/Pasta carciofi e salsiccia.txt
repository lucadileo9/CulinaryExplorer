Difficoltà: Facile
Si dice che l’incontro di due caratteri forti porti inevitabilmente a un conflitto: noi abbiamo deciso di osare e di accoppiare due ingredienti dalla personalità decisa in un unico piatto: pasta carciofi e salsiccia! La salsiccia funziona un po' con tutti gli abbinamenti, noi l'abbiamo provata anche in versione più estiva con le melanzane e con la ricotta. Oggi invece vi proponiamo la realizzazione di un sugo semplice ma di carattere, che unisce le note dolci e amare del carciofo con quelle robuste e intense della salsiccia, esaltato dal sapore rustico della pasta integrale. La pasta carciofi e salsiccia è un primo piatto ideale per una cena sostanziosa e informale, che vi farà sentire sazi e appagati! Se l’unione di questi ingredienti ha convinto anche voi, vi suggeriamo una variante ancora più sontuosa per giornate particolarmente fredde: timballo di maccheroni con salsiccia e carciofi!


												
						
						

														INGREDIENTI
							
							                            
                                
    								
    									
    										
    										752
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    752
    					
    					    					    					
    					    Carboidrati
    					    g
    					    56.7
    					
    					    					    					
    					      di cui zuccheri
    					    g
    					    6
    					
    					    					    					
    					    Proteine
    					    g
    					    30.8
    					
    					    					    					
    					    Grassi
    					    g
    					    44.3
    					
    					    					    					
    					      di cui saturi
    					    g
    					    16.39
    					
    					    					    					
    					    Fibre
    					    g
    					    17.8
    					
    					    					    					
    					    Colesterolo
    					    mg
    					    54
    					
    					    					    					
    					    Sodio
    					    mg
    					    1472
    					
    					    				
    			
                            
													


						
							
							

							
								

																	Tortiglioni Integrali
								
								
								
																	320
									g
																

								

							
								

																	Carciofi
								
								
								da pulire
																	4
									
																

								

							
								

																	Salsiccia
								
								
								
																	450
									g
																

								

							
								

																	Vino bianco
								
								
								
																	20
									g
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta carciofi e salsiccia, per prima cosa occupatevi della pulizia dei carciofi (ricordatevi di indossare dei guanti o di sfregare le mani con del limone, per evitare che si anneriscano al contatto con i carciofi): rimuovete le foglie più dure del carciofo, partendo dall’esterno fino ad arrivare al cuore più tenero 1.  Eliminate anche la parte finale del gambo e pelate lo strato fibroso esterno con uno spelucchino 2. Ora eliminate la punta, ovvero la parte con le spine 3. Otterrete circa 350 g di carciofi puliti.
									

								

															

																		
																															
											
										
																														
																		Tagliate il cuore del carciofo così ottenuto a metà 4; a questo punto potete raschiare via la barba interna del carciofo con un coltellino 5 e tagliare la parte rimanente a fettine molto sottili 6. Trasferite i carciofi puliti e tagliati in una ciotola piena di acqua acidulata (ovvero mescolata con del succo di limone) per evitare che si anneriscano al contatto con l’aria.
									

								

															

																		
																															
											
										
																														
																		Mettete sul fuoco una pentola colma di acqua salata che vi servirà per cuocere la pasta, nel frattempo passate alla preparazione della salsiccia: incidete il budello con un coltellino e tiratelo delicatamente con le mani per rimuoverlo 7, poi sgranate la salsiccia usando una spatola o un tarocco 8. Versate la salsiccia in una padella ben calda, senza bisogno di aggiungere olio, e fatela rosolare a fuoco medio-alto per 7-8 minuti, mescolando spesso 9.
									

								

															

																		
																															
											
										
																														
																		Quando la carne sarà ben rosolata e avrà preso un colore uniforme, versate il vino bianco 10 e fatelo evaporare, poi scolate i carciofi e aggiungeteli nella padella insieme alla salsiccia 11; aggiustate di sale e di pepe 12 e cuocete per una decina di minuti sempre a fuoco medio-alto, fino a che non si saranno ammorbiditi.
									

								

															

																		
																															
											
										
																														
																		Mentre i carciofi cuociono, lessate la pasta e tritate il prezzemolo. Quando la pasta è al dente, scolatela con una schiumarola e aggiungetela direttamente nella padella con il condimento 13 e saltate il tutto per un minuto. A questo punto spegnete il fuoco e spolverizzate con il prezzemolo tritato 14, mescolate bene e impiattate: la vostra pasta carciofi e salsiccia è pronta per essere servita ben calda 15!
									

								

							
					    