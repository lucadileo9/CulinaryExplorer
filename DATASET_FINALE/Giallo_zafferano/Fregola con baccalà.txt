Difficoltà: Facile
La fregola con baccalà è un primo piatto di pasta fresco e genuino che colorerà la vostra tavola estiva. Per realizzare questa accattivante ricetta, abbiamo preso in prestito un formato di pasta tipico della Sardegna, gustoso e versatile, che si sposa alla perfezione con i condimenti a base di pesce. Dopo il ragù marinaro, le cozze e le vongole aè stata la volta del baccalà, molto amato nella cucina casalinga per le sue carni tenere e l'inconfondibile sapore deciso e caparbio. La dolcezza dei pomodorini ciliegini e la sapidità di olive e capperi arricchiranno il gusto del piatto, creando un piacevole mix di contrasti. Venite a scoprire come realizzare questa deliziosa ricetta e non perdetevi anche queste altre idee sfiziose:


												
						
						

														INGREDIENTI
							
													


						
							
							

							
								

																	Fregola
								
								
								
																	300
									g
																

								

							
								

																	Baccalà dissalato
								
								
								
																	500
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Brodo vegetale
								
								
								
																	1,2
									l
																

								

							
								

																	Pomodorini ciliegino
								
								
								
																	200
									g
																

								

							
								

																	Olive taggiasche
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Timo
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
								

																	Vino bianco
								
								
								
																	½
									bicchiere
																

								

							
								

																	Scorza di limone
								
								
								
																	1
									
																

								

							
								

																	Basilico
								
								
								
																	
									q.b.
																

								

							
								

																	Capperi sotto sale
								
								
								
																	15
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la fregola con baccalà per prima cosa prendete il baccalà già dissalato ed eliminate le lische 1, poi tagliatelo a bocconcini. Schiacciate uno spicchio d’aglio e mettetelo in una padella a dorare con 20 g di olio 2, poi rimuovetelo. Aggiungete il baccalà in padella e sfumate con il vino bianco 3.
									

								

															

																		
																																											
											
										
																						
											
										
																						
											
										
																																										
																		Fate cuocere 7 minuti, poi tenetelo da parte 4. Nella stessa padella versate altri 20 g di olio 5, fate scaldare leggermente, poi aggiungete la fregola 6. 
									

								

															

																		
																																											
											
										
																						
											
										
																						
											
										
																																										
																		Fate tostare 7 e proseguite la cottura come se fosse un risotto, ovvero versando il brodo vegetale caldo al bisogno fino a coprire 8, lasciando che sia assorbito prima di aggiungerne altro. Controllate la cottura della fregola dopo 12 minuti. Mettete a bagno in acqua tiepida i capperi 9 dopo averli sciacquati bene sotto l’acqua, in modo da dissalarli.
									

								

															

																		
																																											
											
										
																						
											
										
																						
											
										
																																										
																		Lavate e tagliate a spicchi i pomodorini,  conditele con 20 g di olio, sale, maggiorana e timo 10. Dopo 12 minuti di cottura della fregola aggiungete il baccalà 11, i pomodorini, i capperi e le olive, fate insaporire un minuto 12, assaggiate e aggiustate di sale se serve. Completate con peperoncino a piacere, un giro d'olio e una grattugiata di buccia di limone. La fregola con baccalà è pronta per essere gustata.
									

								

							
					    