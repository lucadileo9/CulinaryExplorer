Difficoltà: Facile
La cucina abruzzese offre tante specialità tradizionali saporite e gustose, chi non conosce i famosi arrosticini, l’agnello cacio e ova o i golosi soffioni? Anche nei primi piatti questa regione ci delizia con ricette dai sapori decisi e rustici che non passano mai di moda, come gli spaghetti alla chitarra con pallottine.
Si tratta di spaghetti di pasta all’uovo (conosciuti anche come maccheroni o tonnarelli) che hanno la tipica sezione quadrata che li contraddistingue, realizzati con un telaio di legno sul quale sono fissati dei fili metallici che ricorda proprio una chitarra. Il condimento di questi spaghetti è un sugo di carni miste molto saporito che richiede una lunga cottura ed è arricchito con piccolissime polpettine di manzo, le pallottine appunto. Portate in tavola i sapori dell’Abruzzo con la ricetta degli spaghetti alla chitarra con pallottine.


						
						

														INGREDIENTI
							
							                            
                                
    								
    									
    										
    										795
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    795
    					
    					    					    					
    					    Carboidrati
    					    g
    					    67.4
    					
    					    					    					
    					      di cui zuccheri
    					    g
    					    10.2
    					
    					    					    					
    					    Proteine
    					    g
    					    72.4
    					
    					    					    					
    					    Grassi
    					    g
    					    25.3
    					
    					    					    					
    					      di cui saturi
    					    g
    					    8.65
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    381
    					
    					    					    					
    					    Sodio
    					    mg
    					    727
    					
    					    				
    			
                            
													


						
														
							
														Ingredienti per gli spaghetti alla chitarra
							

							
								

																	Farina 00
								
								
								
																	300
									g
																

								

							
								

																	Uova
								
								
								medie
																	3
									
																

								

							
														
							
						
														
							
														Per il ragù
							

							
								

																	Costolette di agnello
								
								
								
																	300
									g
																

								

							
								

																	Costine di maiale
								
								
								
																	300
									g
																

								

							
								

																	Manzo
								
								
								biancostato
																	300
									g
																

								

							
								

																	Sedano
								
								
								
																	1
									costa
																

								

							
								

																	Carote
								
								
								
																	1
									
																

								

							
								

																	Cipolle bianche
								
								
								
																	1
									
																

								

							
								

																	Pomodori pelati
								
								
								
																	700
									g
																

								

							
								

																	Vino bianco
								
								
								
																	50
									ml
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per le pallottine
							

							
								

																	Carne bovina
								
								
								macinata 
																	300
									g
																

								

							
								

																	Uova
								
								
								
																	1
									
																

								

							
								

																	Parmigiano Reggiano DOP
								
								
								da grattugiare
																	20
									g
																

								

							
								

																	Noce moscata
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli spaghetti alla chitarra con pallottine iniziate dalle pallottine: in una ciotola ponete la carne trita, l’uovo, il pepe 1 , il formaggio 2 , il sale e un pizzico di noce moscata. Mescolate con le mani per amalgamare gli ingredienti e formate le pallottine, ovvero piccole polpettine che non devono esse più grandi di 1 cm 3.
									

								

															

																		
																															
											
										
																														
																		A mano a mano che formate le pallottine, ponetele su un vassoio infarinato 4, poi coprite con pellicola e tenete da parte. Occupatevi ora del sugo di carne: tritate sedano, carota e cipolla 5 finemente e soffriggete lentamente con un filo d’olio 6.
									

								

															

																		
																															
											
										
																														
																		Aggiungete la carne 7 e lasciate rosolare bene, poi sfumate con il vino bianco 8, lasciate evaporare per un momento e poi aggiungete i pomodori pelati 9.
									

								

															

																		
																															
											
										
																														
																		Mescolate in modo da insaporire la carne 10, salate e pepate, coprite con un coperchio e lasciate cuocere per circa 3 ore. Preparate intanto la pasta all’uovo: setacciate la farina in una ciotola, quindi disponetela a fontana sul piano di lavoro, poi formate un incavo nel centro 11 e versate le uova 12 che avrete tenuto a temperatura ambiente.
									

								

															

																		
																															
											
										
																														
																		Cominciando dall’interno, mescolate le uova con una forchetta o con un cucchiaio, prendendo man mano la farina dai bordi; lavorate poi con le mani l’impasto 13 dall’esterno verso l’interno, amalgamando tutta la farina che si trova sul piano di lavoro. Avvolgete dunque la pasta ottenuta nella pellicola trasparente 14 e lasciatela riposare per circa 1 ora in un luogo fresco e asciutto. Dopo il riposo, la pasta fresca risulterà più morbida ed elastica: preparatevi quindi a stenderla. Infarinate il piano di lavoro e dotatevi di un mattarello. Prima di stenderla appiattite il vostro panetto effettuando una leggera pressione con le dita, stendete la sfoglia con il matterello spessa circa mezzo cm 15.
									

								

															

																		
																															
											
										
																														
																		Una volta formata la sfoglia, infarinatela per bene e poi ponetela sulla “chitarra” 16. Passate sopra il matterello per tagliare la pasta 17 . Infarinatela bene e ponetela su uno stendi pasta di legno 18 oppure formate un nido che metterete su un vassoio con carta forno infarinata o uno strofinaccio, anch’esso infarinato.
									

								

															

																		
																															
											
										
																														
																		Estraete i pezzi di carne cotti nel sugo e teneteli da parte 19, ponete le pallottine in una padella e fate saltare pochi minuti con un filo di olio 20, poi versate il sugo privato dei pezzi di carne 21.
									

								

															

																		
																															
											
										
																														
																		Ponete sul fuoco una pentola piena di acqua salata e portatela al bollore, versate gli spaghetti 22 e cuoceteli per 5 minuti circa. Scolate la pasta 23 e conditela con il sugo 24, esclusa la carne, che potrete usare per accompagnare il piatto.
									

								

							
					    