Difficoltà: Molto facile
Le feste sono vicine: è tempo di pensare alle ricette per il menù di Natale! E' tempo di crema al mascarpone per pandoro e panettone! E' tradizione servire i due dolci natalizi più amati di sempre, pandoro e panettone, proprio con una deliziosa crema al mascarpone: questa versione con uova fresche si realizza facilmente con 3 ingredienti per un risultato cremoso, vellutato e avvolgente! E' la tipica ricetta che non può mancare nei ricettari di famiglia sia per Natale che per Capodanno, spesso con l'aggiunta di qualche segreto goloso che rende speciale ogni variante, come un goccino di rum o altro liquore oppure versioni alternative: la crema la mascarpone senza uova per esempio. La ricetta che trovate qui, invece, prevede l'uso a crudo di uova freschissime, ma nulla vieta di acquistare uova pastorizzate, che potrete trovare nel banco frigo dei supermercati. Scoprite la nostra crema espressa e divertitevi a personalizzarla con liquori aromatici o spezie per renderla unica!


												
						
						

														INGREDIENTI
							
													


						
							
							

							
								

																	Mascarpone
								
								
								
																	450
									g
																

								

							
								

																	Uova
								
								
								(medie, freschissime)
																	3
									
																

								

							
								

																	Zucchero
								
								
								
																	70
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la crema al mascarpone per pandoro e panettone in questa versione si utilizzano uova crude (rimandiamo al box "consiglio", in fondo alla ricetta, per soluzioni alternative). Per prima cosa stemperate con una marisa il mascarpone, in modo che si ammorbidisca. Separare tuorli e albumi e raccoglieteli in due ciotole ampie. Unite metà della dose di zucchero ai tuorli 1. Cominciate a montare i tuorli con le fruste elettriche versando lo zucchero in 2 riprese. Appena il composto di tuorli e zucchero sarà più chiaro aggiungete il mascarpone poco alla volta 2 con la frusta in movimento. Continuate a mescolare 3 finché non si sarà completamente assorbito.
									

								

															

																		
																																											
											
										
																						
											
										
																						
											
										
																																										
																		Montate gli albumi con le fruste elettriche 4 versando l'altra metà dello zucchero 5. Gli albumi dovranno risultare gonfi e spumosi 6.
									

								

															

																		
																																											
											
										
																						
											
										
																						
											
										
																																										
																		Aggiungete gli albumi montati alla crema mescolando delicatamente con la marisa dal basso verso l'alto, per evitare di smontarli 7 8. Una volta che anche gli albumi saranno incorporati, la vostra crema al mascarpone per pandoro e panettone sarà pronta da gustare 9.
									

								

							
					    