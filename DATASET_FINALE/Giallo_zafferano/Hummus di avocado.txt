Difficoltà: Molto facile
Cosa succede quando il sapore intenso dell'hummus di ceci incontra il gusto delicato dell'avocado? Il risultato è l'hummus di avocado: una crema saporita e leggera, perfetta per dare un tocco in più a panini e piadine ma anche per preparare sfiziosi finger food da servire per i vostri aperitivi. E se questo non dovesse bastare? Provate ad accompagnare l'hummus di avocado con verdure crude o appetitose polpettine, come i nostri felafel, per un connubio di sapori che uniscono il Medioriente e l'America Latina. L'hummus di avocado, insaporito dall'irrinunciabile salsa a base di sesamo, la tahina, si prepara in poche mosse e con pochissimi ingredienti: preparatevi a vederlo sparire presto, i vostri ospiti non riusciranno a resistergli!


												
						
						

														INGREDIENTI
							
							                            
                                
    								
    									
    										
    										465
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    465
    					
    					    					    					
    					    Carboidrati
    					    g
    					    8.4
    					
    					    					    					
    					      di cui zuccheri
    					    g
    					    3.7
    					
    					    					    					
    					    Proteine
    					    g
    					    8.5
    					
    					    					    					
    					    Grassi
    					    g
    					    44.1
    					
    					    					    					
    					      di cui saturi
    					    g
    					    5.63
    					
    					    					    					
    					    Fibre
    					    g
    					    8.7
    					
    					    					    					    					
    					    Sodio
    					    mg
    					    500
    					
    					    				
    			
                            
													


						
							
														Ingredienti per circa 800 g di hummus di avocado
							

							
								

																	Avocado
								
								
								
																	2
									
																

								

							
								

																	Ceci precotti
								
								
								
																	240
									g
																

								

							
								

																	Tahina
								
								
								
																	20
									g
																

								

							
								

																	Succo di limone
								
								
								
																	40
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Semi di sesamo
								
								
								
																	
									q.b.
																

								

							
								

																	Semi di sesamo nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l'hummus di avocado iniziate proprio dall'avocado: con un coltello tagliatelo in verticale 1, poi dividetelo a metà 2 e infine rimuovete il nocciolo sempre con l’aiuto di un coltello, incidendolo per estrarlo più facilmente 3.
									

								

															

																		
																															
											
										
																														
																		Pelate l'avocado 4 e infine tagliatelo a cubetti 5: dovrete ottenere circa 450 grammi di polpa di avocado. Spremete un limone con uno spremiagrumi 6
									

								

															

																		
																															
											
										
																														
																		e filtratene il succo con un colino, raccogliendolo in una ciotolina 7. A questo punto prendete il mixer e versateci i ceci precotti scolati  8 e l'avocado a cubetti 9.
									

								

															

																		
																															
											
										
																														
																		Aggiungete l'aglio sbucciato 10, la tahina 11 e il succo di limone filtrato 12. Salate e pepate.
									

								

															

																		
																															
											
										
																														
																		In ultimo versate l'olio 13 e azionate il mixer a velocità media frullando fino a ottenere una crema liscia e senza grumi 14. Trasferite l'hummus di avocado in una ciotola da portata, aggiungendo un pizzico di semi di sesamo bianchi e neri 15. Il vostro hummus di avocado è pronto per essere gustato!
									

								

							
					    