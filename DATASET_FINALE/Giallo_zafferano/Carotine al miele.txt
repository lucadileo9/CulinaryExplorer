Difficoltà: Molto facile
Le carotine al miele sono un contorno vegetariano dal particolare sapore agrodolce e  sono davvero semplici da preparare.

Le carotine al miele sono preparate con carote baby, cotte al forno e insaporite da un mix di miele millefiori e aceto di vino, che conferisce un sapore agrodolce alla preparazione; al termine della cottura vengono poi arricchite con croccanti mandorle affettate e con una abbondante macinata di pepe nero.

Le carotine al miele sono l'accompagnamento ideale  per un piatto di carne o pesce e verranno sicuramente apprezzate anche dai vostri bambini!


												
						
						

														INGREDIENTI
							
							                            
                                
    								
    									
    										
    										141
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    141
    					
    					    					    					
    					    Carboidrati
    					    g
    					    13.2
    					
    					    					    					
    					      di cui zuccheri
    					    g
    					    13.2
    					
    					    					    					
    					    Proteine
    					    g
    					    2.4
    					
    					    					    					
    					    Grassi
    					    g
    					    8.7
    					
    					    					    					
    					      di cui saturi
    					    g
    					    1.1
    					
    					    					    					
    					    Fibre
    					    g
    					    5.2
    					
    					    					    					    					
    					    Sodio
    					    mg
    					    433
    					
    					    				
    			
                            
													


						
							
							

							
								

																	Carote baby
								
								
								 
																	600
									g
																

								

							
								

																	Miele millefiori
								
								
								 
																	2
									cucchiaini
																

								

							
								

																	Aceto di vino bianco
								
								
								 
																	1
									cucchiaio
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Mandorle in scaglie
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le carotine al miele, iniziate lavando 600 gr di carote baby 1. Disponetele quindi in una pirofila da forno, conditele con l’olio extravergine di oliva 2, salate abbondantemente e pepate 3. Mettete la pirofila in forno a 190°C per 20 minuti.
									

								

															

																		
																															
											
										
																														
																		Trascorso questo tempo estraete le carotine dal forno, miscelate in una ciotola il miele con l’aceto di vino bianco 4 e condite le carotine con il composto ottenuto 5. Rimettete la pirofila in forno e continuate a cuocere le carote per altri 30 minuti circa. Le carotine dovranno essere cotte ma ancora piuttosto croccanti. Estraete la pirofila dal forno, aggiungete le mandorle affettate 6, eventualmente un'altra macinata di pepe nero e servite le carotine al miele ben calde.
									

								

							
					    