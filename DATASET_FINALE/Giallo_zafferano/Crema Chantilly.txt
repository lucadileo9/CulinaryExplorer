Difficoltà: Molto facile
In Italia è spesso confusa con la crema diplomatica, mentre in Francia viene riconosciuta al primo sguardo... la crema chantilly è una preparazione di base molto utilizzata in pasticceria, non solo in quella francese, ed è perfetta per guarnire pasticcini, millefoglie o una cascata di bignè come i profiteroles, torte maestose come la Saint Honore e persino dei semplici e golosi rotoli come quello senza glutine giacché la preparazione non prevede ingredienti provenienti dal grano. Al contrario di come molti italiani pensano, la crema chantilly non si compone di crema pasticcera e panna montata, ma solo di quest'ultima lavorata insieme a zucchero a velo e vaniglia.
Creata dal francese François Vatel nel XVII secolo, la crema chantilly prende proprio il nome del castello dove Vatel era soprintendente alla cucina. Da li poi si diffuse rapidamente, probabilmente grazie al suo gusto semplice, la facilità d'esecuzione e l'eleganza che dona a moltissimi dolci! 


												
						
						

														INGREDIENTI
							
							                            
                                
    								
    									
    										
    										309
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    309
    					
    					    					    					
    					    Carboidrati
    					    g
    					    15.6
    					
    					    					    					
    					      di cui zuccheri
    					    g
    					    15.6
    					
    					    					    					
    					    Proteine
    					    g
    					    2.3
    					
    					    					    					
    					    Grassi
    					    g
    					    26.3
    					
    					    					    					
    					      di cui saturi
    					    g
    					    15.32
    					
    					    					    					    					
    					    Colesterolo
    					    mg
    					    79
    					
    					    					    					
    					    Sodio
    					    mg
    					    30
    					
    					    				
    			
                            
													


						
							
							

							
								

																	Panna fresca liquida
								
								
								(con almeno 30% di grassi)
																	250
									g
																

								

							
								

																	Zucchero a velo
								
								
								
																	35
									g
																

								

							
								

																	Baccello di vaniglia
								
								
								
																	¼
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crema chantilly come prima cosa assicuratevi che la panna sia ben fredda e riponete una ciotola capiente in freezer per almeno 20 minuti. Quando anche questa sarà ben fredda versate la panna al suo interno 1; poi incidete una bacca di vaniglia, allargatela delicatamente con le mani e facendo scorrere la lama di un coltellino sul baccello prelevate circa 1/4 dei semini interni 2. Aggiungeteli poi alla panna 3. 
									

								

															

																		
																															
											
										
																														
																		Iniziate a montare la panna con uno sbattitore dotato di fruste ben pulite, a velocità medio-alta 4. Per evitare gli schizzi noi abbiamo optato per coprire la ciotola con della pellicola per alimenti, ma andrà bene utilizzare un contenitore lungo e stretto, meglio se di vetro. Quando avrete raggiunto una consistenza semi-montata 5 spegnete lo sbattitore e setacciate lo zucchero a velo direttamente all'interno della ciotola 6. 
									

								

															

																		
																															
											
										
																														
																		Azionate nuovamente lo sbattitore, questa volta a velocità moderata 7 fino a quando non avrete finito di montare la panna 8. Per esser sicuri che la panna è ben montata potete fare la stessa prova che si fa quando si montano gli albumi, ovvero capovolgere la ciotola senza che questa coli via. La crema chantilly è pronta da gustare; potete anche utiizzarla per farcire una torta o dei bignè 9.
									

								

							
					    