Difficoltà: Media
Il tiramisù è il dolce italiano per eccellenza, che ha reso famosa la nostra cucina anche all'estero. Scopriamo insieme il tiramisù al limone, una versione fresca e agrumata! Gli ingredienti semplici sono sicuramente il segreto del successo del tiramisù classico: a renderlo così speciale sono proprio savoiardi (meglio se fatti in casa), crema al mascarpone e caffè. Oggi abbiamo "sconvolto" la ricetta originale ideando un tiramisù dalle note più fresche, senza uova, solo con panna e mascarpone. 
Se come noi siete amanti dei dolci al limone, anche questa versione dell'intramontabile e inimitabile vi sorprenderà! Per il vostro tiramisù scegliete i limoni migliori, non trattati, perché solo un ingrediente di qualità e tutto il vostro amore vi permetteranno di ottenere un risultato insuperabile!

Scoprite tante altre tiramisù speciali:


						
						

														INGREDIENTI
							
							                            
                                
    								
    									
    										
    										694
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    694
    					
    					    					    					
    					    Carboidrati
    					    g
    					    68.3
    					
    					    					    					
    					      di cui zuccheri
    					    g
    					    51.2
    					
    					    					    					
    					    Proteine
    					    g
    					    12.5
    					
    					    					    					
    					    Grassi
    					    g
    					    41.2
    					
    					    					    					
    					      di cui saturi
    					    g
    					    23.28
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    241
    					
    					    					    					
    					    Sodio
    					    mg
    					    130
    					
    					    				
    			
                            
													


						
														
							
														Ingredienti per i savoiardi al limone
							

							
								

																	Fecola di patate
								
								
								
																	40
									g
																

								

							
								

																	Farina 00
								
								
								
																	40
									g
																

								

							
								

																	Zucchero
								
								
								
																	60
									g
																

								

							
								

																	Uova
								
								
								medie
																	3
									
																

								

							
								

																	Scorza di limone
								
								
								non trattati
																	2
									
																

								

							
														
							
						
														
							
														per spolverizzare
							

							
								

																	Zucchero
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
														
							
						
														
							
														per la crema
							

							
								

																	Mascarpone
								
								
								cremoso
																	250
									g
																

								

							
								

																	Panna fresca liquida
								
								
								
																	150
									g
																

								

							
								

																	Zucchero
								
								
								
																	50
									g
																

								

							
								

																	Scorza di limone
								
								
								non trattati
																	2
									
																

								

							
														
							
						
														
							
														per la bagna
							

							
								

																	Acqua
								
								
								
																	100
									g
																

								

							
								

																	Zucchero
								
								
								
																	20
									g
																

								

							
								

																	Succo di limone
								
								
								
																	1
									
																

								

							
														
							
						
														
							
														per decorare
							

							
								

																	Scorza di limone
								
								
								non trattato
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il tiramisù al limone come prima cosa realizzate i savoiardi. Separate le uova (vi occorreranno 48 g di tuorli e 93 g di albumi); trasferite i tuorli nella ciotola di una planetaria. Aggiungete metà dose di zucchero, lentamente 1 e iniziate a montare tuorli e zucchero a velocità media. Non appena saranno spumosi, aggiungete la scorza grattugiata dei due limoni non trattati 2 e continuate a lavorarle fino a che non saranno ben montati 3. 
									

								

															

																		
																															
											
										
																														
																		Tenete da parte i tuorli lavorati e montate i 93 g di albumi, aggiungendo, quando si saranno gonfiati leggermente, la parte restante di zucchero (4-5). Terminata la lavorazione, setacciate all'interno del composto con i tuorli, la farina 6 
									

								

															

																		
																															
											
										
																														
																		e la fecola 7. Mescolate delicatamente con una spatola dal basso verso l'alto 8 e non appena avrete ottenuto un composto privo di grumi, unite gli albumi montati, lavorando sempre con la spatola delicatamente dall'alto verso il basso 9
									

								

															

																		
																															
											
										
																														
																		Mescolate delicatamente fino ad ottenere un composto liscio e spumoso 10; poi trasferitelo in una sac-à-poche dotata di bocchetta liscia 11 e utilizzatela per creare su una placca foderata di carta forno dei bastoncini lunghi circa 7 cm 12. Con queste dosi otterrete 20 bastoncini.
									

								

															

																		
																															
											
										
																														
																		Spolverizzate ciascun bastoncino prima con lo zucchero semolato 13 e poi con quello a velo 14. Quindi cuocete i savoiardi in forno statico preriscaldato a 200° per circa 10-12 minuti.  Una volta cotti, sfornateli 15 e lasciateli raffreddare completamente. 
									

								

															

																		
																															
											
										
																														
																		Nel frattempo occupatevi di preparare la crema del vostro tiramisù al limone. Come prima cosa trasferite il mascarpone in una ciotola e lavoratelo con una spatola per ammorbidirlo. Poi in un'altra ciotola montate la panna fersca insieme allo zucchero 16. A questo punto aggiungete la panna lavorata con lo zucchero al mascarpone, poco per volta 17 e mescolate con una spatola dal basso verso l'alto 18 per amalgamare i due composti.
									

								

															

																		
																															
											
										
																														
																		Aggiungete poi la scorza grattugiata del limone non trattato 19 e mescolate nuovamente per amalgamare il tutto 20. Trasferite in una sacca da pasticcere usa e getta senza bocchetta 21 e riponete in frigorifero. 
									

								

															

																		
																															
											
										
																														
																		Ora potete preparare la bagna dei savoiardi: versate in una ciotolina il succo di limone 22, lo zucchero 23 e l'acqua 24. Mescolate il tutto. 
									

								

															

																		
																															
											
										
																														
																		A questo punto munitevi di 4 barattolini. Se dovessero essere più bassi rispetto ai savoiardi, basterà eliminarne un pezzetto 25, potrete utilizzarli per alternare gli strati di crema. Inzuppatte i savoiardi molto rapidamente 26 e disponeteli in maniera circolare, facendoli aderire al bordo di ciascun vasetto 27. 
									

								

															

																		
																															
											
										
																														
																		Una volta che avrete ricoperto tutto il bordo interno 28 riprendete la crema e spremetela con la sac-à-poche al centro di ciascun bicchierino fino a riempirne circa la metà 29. Inzuppate leggermente nella bagna i pezzetti di savoiardi avanzati 30 
									

								

															

																		
																															
											
										
																														
																		e adagiateli al centro del bicchierino 31. Ultimate con altra crema 32 e decorate con della scorza grattugiata di limone. I vostri tiramisù al limone sono pronti per essere gustati 33!
									

								

							
					    