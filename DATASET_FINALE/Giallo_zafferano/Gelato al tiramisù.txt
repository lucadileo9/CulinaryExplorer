Difficoltà: Media
Se siete amanti del gelato fatto in casa e del tiramisù la dolce soluzione è una: gelato al tiramisù! Lo ha realizzato nelle nostre cucine il famoso gelatiere toscano Sergio Dondoli, che ha condiviso con noi anche la sua golosa ricetta del gelato al cioccolato. Ispirato al dessert più amato dagli italiani, questo gelato si può gustare semplicemente su un cono, magari anche questo fatto in case se volete cimentarvi nella preparazione, oppure servito con i savoiardi imbevuti nella tipica bagna al caffè, qui arricchita con un ingrediente speciale che donerà un aroma unico e accattivante. 


						
						

														INGREDIENTI
							
													


						
														
							
														per 1 kg di gelato
							

							
								

																	Latte intero
								
								
								
																	334
									g
																

								

							
								

																	Panna fresca liquida
								
								
								
																	50
									g
																

								

							
								

																	Tuorli
								
								
								
																	80
									g
																

								

							
								

																	Baccello di vaniglia
								
								
								
																	1
									
																

								

							
								

																	Mascarpone
								
								
								
																	150
									g
																

								

							
								

																	Caffè
								
								
								
																	50
									g
																

								

							
								

																	Farina di semi di carrube
								
								
								
																	5
									g
																

								

							
														
							
						
														
							
														per lo sciroppo
							

							
								

																	Acqua
								
								
								
																	150
									g
																

								

							
								

																	Zucchero
								
								
								
																	350
									g
																

								

							
														
							
						
														
							
														per la bagna
							

							
								

																	Caffè
								
								
								
																	100
									g
																

								

							
								

																	Zucchero
								
								
								
																	30
									g
																

								

							
								

																	Amaretto (liquore)
								
								
								
																	30
									g
																

								

							
														
							
						
														
							
														per guarnire
							

							
								

																	Savoiardi
								
								
								
																	
									q.b.
																

								

							
								

																	Cacao amaro in polvere
								
								
								
																	
									q.b.
																

								

							
								

																	Caffè in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il gelato al tiramisù iniziate dallo sciroppo: in un pentolino scaldate l'acqua 1 e versate a poco a poco lo zucchero 2, mescolando con la frusta 3.
									

								

															

																		
																																											
											
										
																						
											
										
																						
											
										
																																										
																		Quando iniziano a salire le bollicine 4, trasferitelo in una pirofila e lasciatelo raffreddare 5. Versate in un tegame il latte 6.
									

								

															

																		
																																											
											
										
																						
											
										
																						
											
										
																																										
																		Unite 330 g dello sciroppo appena preparato 7, i tuorli 8 e la panna 9.
									

								

															

																		
																																											
											
										
																						
											
										
																						
											
										
																																										
																		Completate con la farina di semi di carrube 10 e i semi del baccello di vaniglia 11. Tutto deve essere unito in pentola  a freddo. Ora accendete il fuoco medio e mescolate 12 con la frusta.
									

								

															

																		
																																											
											
										
																						
											
										
																						
											
										
																																										
																		Portate il composto a 85°, sempre mescolando 13. Togliete dal fuoco, attendete di raggiungere i 65°, sempre mescolando. A questo punto potete unire il mascarpone poco alla volta 14. Versate il caffè preparato con la moka 15.
									

								

															

																		
																																											
											
										
																						
											
										
																						
											
										
																																										
																		Mescolate per amalgamare 16, quindi trasferite il composto in una pirofila, coprite con pellicola 17 e lasciate riposare per due ore in frigorifero. Preparate intanto la bagna: fate il caffè con la moka, ancora caldo zuccheratelo 18.
									

								

															

																		
																																											
											
										
																						
											
										
																						
											
										
																																										
																		Aromatizzate con il liquore all'amaretto 19. Tenete da parte a raffreddare. Recuperate il composto di tiramisù dal frigo e versatelo nella gelatiera 20, azionate la macchina e fatela andare per il tempo consigliato, con la nostra gelatiera sono necessari 30 minuti per la mantecatura 21. Trasferite il gelato pronto in un sac-à-poche.
									

								

															

																		
																																											
											
										
																						
											
										
																						
											
										
																																										
																		Componete il dessert: intingete i savoiardi nella bagna al caffè da un lato solo 22, adagiate poi un savoiardo su un piatto di portata 23, distribuite sopra il gelato 24.
									

								

															

																		
																																											
											
										
																						
											
										
																						
											
										
																																										
																		Procedete con un altro savoiardo imbevuto nella bagna 25, quindi spolverizzate con il cacao amaro 26 e polvere di caffè. Il gelato al tiramisù è pronto per essere gustato 27.
									

								

							
					    