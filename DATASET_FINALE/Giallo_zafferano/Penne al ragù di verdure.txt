Difficoltà: Molto facile
La pasta al ragù di verdure è un primo piatto vegetariano molto colorato, che fa venire voglia d’estate! Il ragù di verdure è un’ottima alternativa al tradizionale ragù di carne (come quello di ceci), sicuramente più adatto alla stagione primaverile! Un piatto molto allegro, perfetto per chi ama le verdure, ma piacerà molto anche a chi solitamente non le apprezza! Zucchine, funghi e pomodorini cotti insieme per amalgamare alla perfezione tutti i sapori e rilasciare al piatto un gusto unico; il trucco sta nel tagliare le verdure della stessa dimensione in modo da avere anche un equilibrio in bocca e un ordine visivo. Utilizzate sempre verdure di stagione per esaltarne al meglio i veri profumi e servite le vostre penne al ragù di verdure ancora calde!


												
						
						

														INGREDIENTI
							
							                            
                                
    								
    									
    										
    										499
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    499
    					
    					    					    					
    					    Carboidrati
    					    g
    					    73.6
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    15.6
    					
    					    					    					
    					    Grassi
    					    g
    					    15.8
    					
    					    					    					
    					      di cui saturi
    					    g
    					    3.72
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    9
    					
    					    					    					
    					    Sodio
    					    mg
    					    90
    					
    					    				
    			
                            
													


						
							
							

							
								

																	Penne Rigate
								
								
								
																	350
									g
																

								

							
								

																	Zucchine
								
								
								
																	150
									g
																

								

							
								

																	Funghi champignon
								
								
								
																	250
									g
																

								

							
								

																	Pomodorini datterini
								
								
								
																	100
									g
																

								

							
								

																	Cipolle rosse
								
								
								
																	50
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Grana Padano DOP
								
								
								da grattugiare
																	40
									g
																

								

							
								

																	Prezzemolo
								
								
								da tritare
																	6
									g
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le penne al ragù di verdure, iniziate dalla pulizia dei funghi champignon. Tagliate il gambo 1, quindi passateli con un panno per togliere la terra in eccesso, senza sciacquarli sotto l’acqua 2; a questo punto tagliate i funghi a cubetti 3.
									

								

															

																		
																															
											
										
																														
																		Spuntate le zucchine, tagliatele prima a fettine e da queste ricavatene dei cubettini dello stesso spessore dei funghi 4. Tritate finemente anche la cipolla 5, e tagliate i pomodorini a metà 6.
									

								

															

																		
																															
											
										
																														
																		Una volta preparate tutte le verdure dedicatevi alla cottura. Per prima cosa in un tegame abbastanza capiente soffriggete la cipolla tritata insieme ad un filo d’olio 7. Quando sarà ben appassita aggiungete i funghi champignon 8, salate, pepate e lasciate cuocere una decina di minuti. Quindi unite anche i cubetti di zucchine 9 e cuocete ancora per pochi minuti.
									

								

															

																		
																															
											
										
																														
																		A questo punto unite anche i pomodorini datterini 10, lasciate appassire leggermente e spegnete il fuoco 11. Nel frattempo cuocete la pasta in abbondante acqua bollente 12.
									

								

															

																		
																															
											
										
																														
																		Scolate quindi la pasta e versatela nella pentola con le verdure 13, unite anche il prezzemolo e il Grana Padano DOP 14, amalgamate bene il tutto e servite le vostre penne al ragù di verdure ancora calde 15!
									

								

							
					    