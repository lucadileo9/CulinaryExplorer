Difficoltà: Media
Scena tipica, siete a Napoli, in coda fuori dalla pizzeria in attesa che si liberi il tavolo dopo aver lasciato il nominativo al ragazzo che si occupa della gestione dei posti. Iniziate a chiacchierare con i vostri cari mentre mangiate un crocchè di patate, una palla di riso o una frittatina di pasta. Intanto vi siete trovati a scambiare quattro chiacchiere anche con i vicini di coda, sì a Napoli funziona proprio così, specialmente se parlate di calcio. Finalmente arriva il vostro turno e sapendo che c'è da attendere ancora un po' prima che arrivi la vostra pizza preferita, decidete allora di ordinare una porzione di angioletti fritti con rucola e pomodorini. Davvero non sapete di cosa si tratta? Talvolta capita che il pizzaiolo si sbagli nel produrre la quantità di pasta necessaria per la serata e anziché conservarla o, peggio, scartarla la trasforma. All'inizio della serata la pasta di pizza può diventare un antipasto, appunto gli angioletti fritti con rucola e pomodorini, a cui si aggiungono anche un po' di scaglie di formaggio. A fine serata si passa al dolce, un po' di crema spalmabile alle nocciole e una nevicata di zucchero a velo e il gioco è fatto! La cucina napoletana è davvero una delle più legate all'antispreco e gli angioletti fritti con rucola e pomodorini ne sono l'esempio. Direttamente dalla tradizione campana a casa vostra, gustate questo sfizioso antipasto!

Scoprite anche i nostri straccetti di pizza fritti!


						
						

														INGREDIENTI
							
							                            
                                
    								
    									
    										
    										268
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    268
    					
    					    					    					
    					    Carboidrati
    					    g
    					    32.9
    					
    					    					    					
    					      di cui zuccheri
    					    g
    					    2.8
    					
    					    					    					
    					    Proteine
    					    g
    					    8.7
    					
    					    					    					
    					    Grassi
    					    g
    					    11.2
    					
    					    					    					
    					      di cui saturi
    					    g
    					    2.85
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    8
    					
    					    					    					
    					    Sodio
    					    mg
    					    248
    					
    					    				
    			
                            
													


						
														
							
							

							
								

																	Farina 00
								
								
								
																	150
									g
																

								

							
								

																	Farina Manitoba
								
								
								
																	100
									g
																

								

							
								

																	Acqua
								
								
								(a temperatura ambiente)
																	150
									g
																

								

							
								

																	Lievito di birra fresco
								
								
								
																	2,5
									g
																

								

							
								

																	Sale fino
								
								
								
																	5
									g
																

								

							
								

																	Olio extravergine d'oliva
								
								
								
																	18
									g
																

								

							
														
							
						
														
							
														Per condire
							

							
								

																	Pomodorini ciliegino
								
								
								
																	400
									g
																

								

							
								

																	Rucola
								
								
								
																	50
									g
																

								

							
								

																	Parmigiano Reggiano DOP
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		Per prepare gli anioletti fritti con rucola e pomodorini cominciate dall'impasto della pizza. In una piccola caraffa con l'acqua a temperatura ambiente versate il lievito 1 e scioglietelo mescolando con una forchetta 2. Quindi in una ciotola versate la farina 00 e la manitoba 3.
 
									

								

															

																		Aggiungete poi l'acqua a filo mentre mescolate con una mano o un cucchiaio di legno 4, a metà aggiungete il sale 5 e continuate con l'acqua mescolando ancora 6.
									

								

															

																		Alla fine versate l'olio 7 e non appena sarà incorporato trasferite l'impasto sul piano 8 e lavorate per una decina di minuti a mano 9.
									

								

															

																		Non appena l'impasto risulterà liscio 10, copritelo con la ciotola e fatelo riposare per 10 minuti 11. Trascorso il tempo tirate le 4 estremità 12 
 
 
									

								

															

																		e ripiegatele verso il centro 13. Così avrete dato una piega di rinforzo all'impasto. Quindi mettetelo in una ciotola, coprite con pellicola e fate lievitare l'impasto per circa 2 ore in forno con la luce accesa o sotto una copertina di lana 14. Quando avrà raddoppiato il suo volume 15
									

								

															

																		riprendete l'impasto e sgonfiatelo con la punta delle dita su una spianatoia appena infarinata 16. Con un coltello o un tarocco tagliate a striscioline larghe 1,5 cm e lunghe 6 cm 17. Quindi scaldate abbondante olio in una pentola e tuffate pochi pezzi alla volta 18.  
									

								

															

																		Doreranno in pochi minuti 19, scolate su carta assorbente 20 e proseguite con la cottura di tutti gli altri pezzi 21.
									

								

															

																		Mentre gli angioletti fritti si intiepidiscono passate al condimento. Lavate, asciugate e tagliate in 4 parti i pomodorini 22, raccoglieteli in una ciotola e versate la rucola già pulita 23. Condite con olio, sale e origano 24.      
									

								

															

																		Date una bella mescolata 25, impiattate insalata e pezzetti di pasta 26 e mettete qualche scaglietta di formaggio in superficie. Ecco pronti i vostri angioletti fritti con rucola e pomodorini, buon appetito 27.
									

								

							
					    