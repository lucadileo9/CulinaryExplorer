Difficoltà: Facile
Il pesce persico è tra i pesci di acqua dolce più amati, per le sue tenere e polpose carni e per il suo sapore delicato, perfetto da accompagnare a contorni dal gusto intenso, come gli agretti (barba di frate) con cui oggi vi suggeriamo di accompagnare il filetto di pesce persico. Con il loro sapore leggermente amarognolo conferiranno un giusto equilibrio al piatto. Le ricette che vedono protagonista il pesce persico si perdono nella notte dei tempi; si tratta di uno degli ingredienti principe dei piatti di pesce di lago, ideale anche per insaporire un primo piatto di pasta o di riso. In attesa di poter gustare questo pesce in un ristorante tipico vista lago, vi proponiamo qui una ricetta classica di filetto di pesce persico, nella speranza di rievocare quell’atmosfera un po’ bucolica assaporando i sapori semplici e genuini di una volta.


												
						
						

														INGREDIENTI
							
							                            
                                
    								
    									
    										
    										381
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    381
    					
    					    					    					
    					    Carboidrati
    					    g
    					    18
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    37.1
    					
    					    					    					
    					    Grassi
    					    g
    					    16.8
    					
    					    					    					
    					      di cui saturi
    					    g
    					    3.78
    					
    					    					    					
    					    Fibre
    					    g
    					    4.4
    					
    					    					    					
    					    Colesterolo
    					    mg
    					    197
    					
    					    					    					
    					    Sodio
    					    mg
    					    655
    					
    					    				
    			
                            
													


						
							
							

							
								

																	Pesce Persico
								
								
								
																	800
									g
																

								

							
								

																	Barba di frate (agretti)
								
								
								
																	600
									g
																

								

							
								

																	Olio extravergine d'oliva
								
								
								 
																	40
									g
																

								

							
								

																	Burro
								
								
								
																	10
									g
																

								

							
								

																	Farina 00
								
								
								
																	90
									g
																

								

							
								

																	Uova
								
								
								medie
																	1
									
																

								

							
								

																	Brodo vegetale
								
								
								
																	100
									g
																

								

							
								

																	Vino bianco
								
								
								 
																	60
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il filetto di pesce persico iniziate preparando il brodo vegetale. Poi occupatevi della pulizia degli agretti: tagliate via l’estremità del gambo di colore rosso 1, poi poneteli sotto l’acqua corrente per lavarli accuratamente ed eliminare eventuali tracce di terra 2, quindi metteteli a scolare 3.
									

								

															

																		
																															
											
										
																														
																		Ora occupatevi del pesce persico: prendete il filetto accarezzate la superficie del filetto con il palmo della mano per verificare la presenza di eventuali lische ed eliminatele con una pinza da cucina. Dividete il filetto in tranci 4 poi in una padella ampia fate sciogliere a fuoco molto basso l’olio di oliva con il burro 5, quindi aggiungete anche uno spicchio di aglio sbucciato e diviso a metà per insaporire; nel frattempo occupatevi di infarinare i tranci di pesce persico: in una ciotola sbattete le uova 6, salate e pepate. In un'altra ciotola bassa e ampia versate la farina
									

								

															

																		
																															
											
										
																														
																		dopodiché passate un trancio di pesce persico alla volta, da un lato e dall’altro, prima nell'uovo 7, poi nella farina facendo in modo che aderisca bene su tutta la superficie 8. Una volta che l’olio e il burro inizieranno a sfrigolare dolcemente, aggiungete i filetti infarinati in padella 9
									

								

															

																		
																															
											
										
																														
																		Fateli rosolare 2 minuti per lato, poi sfumate con il vino bianco 10, lasciate evaporare. Una volta evaporato l'alcol unite gli agretti 11 e versate il brodo vegetale 12.
									

								

															

																		
																															
											
										
																														
																		Coprite con il coperchio 13 e cuocete per 7-8 minuti a fuoco medio, controllando di tanto in tanto. Una volta terminata la cottura 14, salate e pepate a piacere e servite subito il vostro filetto di persico adagiato su un letto di agretti 15.
									

								

							
					    