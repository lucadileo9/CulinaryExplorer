Difficoltà: Facile
Spezie, spezie delle mie brame chi è la più buona del reame? Per noi al primo posto c’è senza dubbi lo zafferano! Con le sue tinte dorate che rallegrano i piatti e il suo gusto intenso, basta da solo a conferire aromi e sapori alle pietanze. Dal classico risotto allo zafferano ai bocconcini di pollo, vi offriamo piatti per tutte le portate. Qui abbiamo sperimentato una pietanza fresca, perfetta per i pranzi estivi: l’orzo freddo tonno e zafferano, chicchi dorati insaporiti con tonno, asparagi e briciole di feta, un abbinamento invitante e appetitoso che vale la pena provare!


												
						
						

														INGREDIENTI
							
							                            
                                
    								
    									
    										
    										313
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    313
    					
    					    					    					
    					    Carboidrati
    					    g
    					    37.9
    					
    					    					    					
    					      di cui zuccheri
    					    g
    					    2.5
    					
    					    					    					
    					    Proteine
    					    g
    					    15.8
    					
    					    					    					
    					    Grassi
    					    g
    					    10.9
    					
    					    					    					
    					      di cui saturi
    					    g
    					    3.17
    					
    					    					    					
    					    Fibre
    					    g
    					    5.9
    					
    					    					    					
    					    Colesterolo
    					    mg
    					    25
    					
    					    					    					
    					    Sodio
    					    mg
    					    559
    					
    					    				
    			
                            
													


						
							
							

							
								

																	Tonno sott'olio
								
								
								con limone e pepe nero, sgocciolato
																	100
									g
																

								

							
								

																	Orzo perlato
								
								
								
																	200
									g
																

								

							
								

																	Zafferano in pistilli
								
								
								
																	0,3
									g
																

								

							
								

																	Asparagi
								
								
								
																	250
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Feta
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’orzo freddo tonno e zafferano per prima cosa lessate l’orzo in acqua bollente 1. Aromatizzate l’acqua di cottura con i pistilli di zafferano 2 e cuocete per 20 minuti (o il tempo riportato sulla confezione). Mentre l’orzo cuoce occupatevi degli asparagi. Lavateli, asciugateli e poi tagliate via la parte del gambo più legnosa 3
									

								

															

																		
																															
											
										
																														
																		Pelateli per eliminare la parte più esterna filamentosa e tagliate il gambo a tocchetti per obliquo 4. Dividete quindi le punte a metà nel senso della lunghezza. Scaldate l’olio in un tegame e aggiungete tutti gli asparagi 5, salate 6 e saltateli per 6-7 minuti a fuoco vivace muovendoli spesso, devono rimanere croccanti e di un colore brillante. Una volta pronti lasciateli raffreddare.
									

								

															

																		
																															
											
										
																														
																		Nel frattempo l’orzo sarà giunto a cottura, scolatelo 7 e lasciatelo raffreddare in una ciotola. Una volta che sarà freddo, versate anche gli asparagi intiepiditi 8, il tonno sgocciolato 9
									

								

															

																		
																															
											
										
																														
																		e per finire sbriciolate nella ciotola la feta 10, mescolate per insaporire 11 e servite il vostro orzo freddo con tonno e zafferano 12!
									

								

							
					    