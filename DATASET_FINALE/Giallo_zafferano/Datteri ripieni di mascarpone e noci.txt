Difficoltà: Molto facile
A tutti i ghiottoni di datteri che ne fanno incetta durante le feste natalizie, se ne avete mangiati già in quantità o li avete utilizzati per preparare un goloso sticky toffee pudding o dei deliziosi mini plumcake senza zucchero, stiamo per proporvi un' altra ricetta facile e veloce di cui non potrete più fare a meno: datteri ripieni di mascarpone e noci! Morbidi o croccanti? Entrambi! Il gheriglio di noce infatti affonda nella golosa crema al mascarpone aromatizzata con cannella e liquore! Niente di più dolce e piacevole per allietare il vostro cenone di Capodanno: una piccola raffinatezza da servire come antipasto oppure come dolce e degna conclusione della cena… uno spazietto nello stomaco per questa prelibatezza lo troverete sicuramente anche dopo la maratona culinaria del cenone!


												
						
						

														INGREDIENTI
							
							                            
                                
    								
    									
    										
    										67
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    67
    					
    					    					    					
    					    Carboidrati
    					    g
    					    5
    					
    					    					    					
    					      di cui zuccheri
    					    g
    					    4.9
    					
    					    					    					
    					    Proteine
    					    g
    					    1.1
    					
    					    					    					
    					    Grassi
    					    g
    					    4.5
    					
    					    					    					
    					      di cui saturi
    					    g
    					    1.35
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    4
    					
    					    					    					
    					    Sodio
    					    mg
    					    4
    					
    					    				
    			
                            
													


						
							
														Ingredienti per 24 datteri ripieni
							

							
								

																	Datteri
								
								
								
																	12
									
																

								

							
								

																	Zucchero a velo
								
								
								
																	50
									g
																

								

							
								

																	Mascarpone
								
								
								
																	100
									g
																

								

							
								

																	Cannella in polvere
								
								
								
																	½
									cucchiaino
																

								

							
								

																	Gherigli di noci
								
								
								
																	12
									
																

								

							
								

																	Rum
								
								
								
																	1
									cucchiaio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i datteri ripieni di mascarpone e noci iniziate versando in una ciotola capiente il mascarpone 1 e lo zucchero a velo 2. Aromatizzate con la cannella 3.
									

								

															

																		
																															
											
										
																														
																		Insaporite con il rum 4 e amalgamate gli ingredienti mescolando con le fruste a mano 5 fino ad ottenere un composto omogeneo che trasferirete in una sac-à-poche munita di bocchetta stellata 6. Se non disponete di una sac-à-poche potete anche utilizzare un cucchiaino per farcire i datteri.
									

								

															

																		
																															
											
										
																														
																		Tenete la sac-à-poche da parte mentre vi dedicate alla preparazione dei datteri. Iniziate tagliandoli a metà 7: ripetete l’operazione per tutti quanti i datteri. Quindi privateli dei noccioli interni 8: otterrete così dei datteri a forma di barchetta che saranno pronti per essere farciti. Prendete la sac-à-poche e cominciate a riempire i datteri nell’incavo 9.
									

								

															

																		
																															
											
										
																														
																		Adagiate sopra alla crema di mascarpone metà gheriglio di noce aiutandovi se preferite con delle pinzette da cucina 10. Assestate la noce nella crema di mascarpone 11. Dopo aver ripetuto tutte le operazioni per tutti i datteri ripieni di mascarpone e noci, riponeteli in frigorifero per circa 2 ore per far meglio assestare la crema prima di gustarli 12!
									

								

							
					    