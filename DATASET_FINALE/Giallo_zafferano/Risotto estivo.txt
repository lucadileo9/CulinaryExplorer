Difficoltà: Facile
Gli amanti inguaribili del risotto non sanno fare a meno di questo primo piatto in nessuna stagione, anche se nel bel mezzo dell'estate. Basti pensare a risotti freschi e sfiziosi come quelli con le zucchine, le melanzane o i peperoni. Ebbene oggi vi presentiamo un risotto estivo che conquisterà i palati della vostra famiglia. Oltre ai peperoni abbiamo deciso di aggiungere la fresca e amarognola rucola, protagonista non solo delle insalate ma anche di ricette quali pesto e torte salate! Il nostro risotto estivo prevede una mantecatura senza burro, perciò risulterà più leggero e anche più semplice da digerire. E vogliamo parlare della tanto agognata prova costume? La supererete tutti se gusterete insieme a noi questo risotto estivo: prepariamolo insieme!


						
						

														INGREDIENTI
							
							                            
                                
    								
    									
    										
    										404
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    404
    					
    					    					    					
    					    Carboidrati
    					    g
    					    66
    					
    					    					    					
    					      di cui zuccheri
    					    g
    					    4.5
    					
    					    					    					
    					    Proteine
    					    g
    					    7.3
    					
    					    					    					
    					    Grassi
    					    g
    					    12.3
    					
    					    					    					
    					      di cui saturi
    					    g
    					    2.39
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    4
    					
    					    					    					
    					    Sodio
    					    mg
    					    850
    					
    					    				
    			
                            
													


						
														
							
							

							
								

																	Riso Carnaroli
								
								
								
																	280
									g
																

								

							
								

																	Peperoni gialli
								
								
								
																	260
									g
																

								

							
								

																	Rucola
								
								
								
																	70
									g
																

								

							
								

																	Cipolle rosse
								
								
								
																	½
									
																

								

							
								

																	Brodo vegetale
								
								
								
																	1
									l
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per mantecare
							

							
								

																	Ricotta salata
								
								
								di pecora
																	30
									g
																

								

							
								

																	Olio extravergine d'oliva
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto estivo, per prima cosa dovrete preparare il brodo vegetale, poi occupatevi della cottura dei peperoni: dopo averli lavati e asciugati, sistemateli su una leccarda con carta forno 1 e cuoceteli per 40 minuti in forno caldo a 240° o finché non risulteranno cotti e bruciacchiati esternamente 2. Metteteli in una ciotola, coprite con pellicola trasparente e lasciateli raffreddare 3.
									

								

															

																		
																															
											
										
																														
																		Una volta che i peperoni si saranno raffreddati, eliminate la buccia esterna e i semi 4, dopodiché tagliateli prima a listarelle di 1 cm 5 e poi a pezzi della lunghezza di 3-4 cm 6.
									

								

															

																		
																															
											
										
																														
																		Raccogliete il liquido di cottura perché servirà successivamente 7. Prima di passare alla cottura del riso grattugiate anche la ricotta salata di pecora con una grattugia a maglie larghe 8. Infine mondate e tritate la cipolla rossa 9.
									

								

															

																		
																															
											
										
																														
																		Ora potete occuparvi del riso: mettete una casseruola sul fuoco e scaldate l’olio a fuoco dolce, poi aggiungete la cipolla e lasciatela stufare per 2-3 minuti 10. Unite il riso e tostatelo per 4-5 minuti mescolando frequentemente così da non bruciare il tutto 11. Sfumate con l’acqua del peperone 12
									

								

															

																		
																															
											
										
																														
																		e subito dopo bagnate con 2-3 mestolate di brodo vegetale messo in caldo 13. Proseguite la cottura regolando di sale e bagnando al bisogno con altro brodo vegetale. Quando il risotto sarà giunto a metà cottura spezzettate a mano la rucola 14 e tuffatela in pentola 15.
									

								

															

																		
																															
											
										
																														
																		Quando mancano 4-5 minuti alla fine della cottura unite due terzi dei peperoni 16, poi spegnete il fuoco e mantecate il risotto con la ricotta salata grattugiata 17 e 30 g di olio 18.
									

								

															

																		
																															
											
										
																														
																		Regolate di pepe 19, mescolate e aggiustate la consistenza versando altro brodo al bisogno del brodo 20. Impiattate il vostro risotto estivo e guarnite con i peperoni rimasti 21!
									

								

							
					    