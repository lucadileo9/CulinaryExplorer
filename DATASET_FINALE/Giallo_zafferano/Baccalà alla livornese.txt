Difficoltà: Facile
Da Nord a Sud del Bel Paese se diciamo "baccalà"(o stoccafisso) si apriranno ricettari di ogni sorta, con ricette dedicate al baccalà fritto in pastella, al baccalà al forno, al brandacujun ligure, al cremoso baccalà mantecato da spalmare, la versione con patate, un saporito primo piatto di pasta! Addentrarsi in questa esplorazione gastronomica è un’avvincente sfida che arriva a toccare tradizioni che si sono diramate nel tempo all’interno delle consuetudini familiari. La ricetta che vi proponiamo qui del baccalà alla livornese non è da meno, una pietanza casalinga che conosce piccole varianti che cambiano già solo di casa in casa. Quando arrivò in Italia il baccalà si diffuse in primo luogo sulle zone costiere portato dagli esploratori del Nord Europa, fu così che Livorno conobbe questo pratico modo di conservare il merluzzo e ben presto lo introdusse nella sua cucina divenendo col tempo una pietanza tipica. Con la sua semplicità, i suoi sapori semplici e genuini, il baccalà alla livornese è uno di quei piatti che sfugge alle mode, come il pollo alla cacciatora, altro celebre piatto toscano, e rappresenta un porto sicuro della nostra cultura culinaria.


						
						

														INGREDIENTI
							
							                            
                                
    								
    									
    										
    										400
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    400
    					
    					    					    					
    					    Carboidrati
    					    g
    					    35.5
    					
    					    					    					
    					      di cui zuccheri
    					    g
    					    7.7
    					
    					    					    					
    					    Proteine
    					    g
    					    38.8
    					
    					    					    					
    					    Grassi
    					    g
    					    10.7
    					
    					    					    					
    					      di cui saturi
    					    g
    					    1.65
    					
    					    					    					
    					    Fibre
    					    g
    					    3.5
    					
    					    					    					
    					    Colesterolo
    					    mg
    					    75
    					
    					    					    					
    					    Sodio
    					    mg
    					    3385
    					
    					    				
    			
                            
													


						
														
							
							

							
								

																	Baccalà dissalato
								
								
								
																	600
									g
																

								

							
								

																	Patate
								
								
								
																	250
									g
																

								

							
								

																	Farina 00
								
								
								
																	100
									g
																

								

							
								

																	Vino bianco
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per il sugo
							

							
								

																	Pomodori pelati
								
								
								
																	800
									g
																

								

							
								

																	Cipolle dorate
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il baccalà alla livornese iniziate dalla preparazione del sugo: mondate e affettate le cipolle 1 scaldate un filo di olio di oliva in una padella, aggiungete lo spicchio di aglio intero sbucciato 2 e le fettine di cipolle 3.
									

								

															

																		
																															
											
										
																														
																		Lasciate appassire per 3-4 minuti a fuoco dolce bagnando con poca acqua 4, quanto basta per non far asciugare troppo il soffritto. In una ciotola schiacciate i pelati 5, quindi versateli nel tegame con le cipolle 6
									

								

															

																		
																															
											
										
																														
																		Coprite con il coperchio 7 e cuocete a fuoco medio per circa 15 minuti. Nel frattempo cominciate a tagliare in tranci il baccalà dissalato 8 cercando di ottenere pezzi della stessa grandezza 9 (se avete acquistato il baccalà sotto sale potete dissalarlo seguendo le nostre indicazioni nella scheda: Come dissalare il baccalà).
									

								

															

																		
																															
											
										
																														
																		Infarinate accuratamente i tranci di baccalà 10, quindi scaldate un filo di olio in un tegame e adagiate il baccalà 11 facendolo rosolare su entrambi i lati per alcuni istanti girandolo con delicatezza, salate 12 pepate.
									

								

															

																		
																															
											
										
																														
																		Sfumate con il vino bianco 13 e lasciate evaporare 14. Intanto il sugo sarà giunto a cottura, ora potete eliminare l'aglio 15,
									

								

															

																		
																															
											
										
																														
																		quindi versate il sugo nel tegame con il baccalà 16, coprite con il coperchio 17 e lasciate cuocere a fuoco dolce per circa 20 minuti, se mescolate fatelo con molta delicatezza per non sfaldare il baccalà. Intanto pelate le patate 18
									

								

															

																		
																															
											
										
																														
																		e tagliatele a cubetti 19. Trascorsi i 20 minuti di cottura del baccalà, aggiungete anche le patate 20, coprite con il coperchio 21 e proseguite la cottura per altri 20 minuti, sempre facendo attenzione a rimestare per non sfaldare troppo il baccalà.
									

								

															

																		
																															
											
										
																														
																		Lavate e tritate il ciuffo di prezzemolo 22, una volta che il baccalà sarà cotto, spegnete il fuoco e aromatizzate con il prezzemolo tritato 23. Servite il vostro baccalà alla livornese ben caldo 24.
									

								

							
					    