Difficoltà: Molto facile
Siete alle prese con i preparativi di un pranzo importante o del menù di Natale o Capodanno e non sapete cosa preparare come antipasto? GialloZafferano vi suggerisce una ricetta originale, veloce e facilissima da preparare: la torta di salmone! La torta di salmone è composta da diversi strati alternati di pane di segale, crema di formaggio aromatizzata all’aneto, fettine di salmone affumicato e tenere foglie di spinaci. La torta è ricoperta da una crema di formaggio al salmone e decorata, in tema natalizio, con uova di lompo e ciuffi di aneto, che ricordano il classico agrifoglio. Un antipasto sfizioso e molto elegante: la torta di salmone sarà la protagonista del vostro menù delle feste!

Se siete amanti del salmone, provate anche i nostri cornettini di sfoglia e la crostata morbida salata!


						
						

														INGREDIENTI
							
							                            
                                
    								
    									
    										
    										387
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    387
    					
    					    					    					
    					    Carboidrati
    					    g
    					    20.9
    					
    					    					    					
    					      di cui zuccheri
    					    g
    					    1.5
    					
    					    					    					
    					    Proteine
    					    g
    					    21.4
    					
    					    					    					
    					    Grassi
    					    g
    					    24.2
    					
    					    					    					
    					      di cui saturi
    					    g
    					    13.29
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    78
    					
    					    					    					
    					    Sodio
    					    mg
    					    1480
    					
    					    				
    			
                            
													


						
														
							
														Ingredienti per 6-8 persone
							

							
								

																	Salmone affumicato
								
								
								
																	260
									g
																

								

							
								

																	Pane di segale
								
								
								
																	350
									g
																

								

							
								

																	Spinaci
								
								
								
																	50
									g
																

								

							
								

																	Formaggio fresco spalmabile
								
								
								
																	250
									g
																

								

							
								

																	Aneto
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Scorza di limone
								
								
								
																	½
									
																

								

							
								

																	Latte
								
								
								
																	1
									cucchiaio
																

								

							
														
							
						
														
							
														per la ricopertura
							

							
								

																	Formaggio fresco spalmabile
								
								
								
																	300
									g
																

								

							
								

																	Salmone affumicato
								
								
								
																	100
									g
																

								

							
								

																	Latte
								
								
								
																	1
									cucchiaio
																

								

							
														
							
						
														
							
														per decorare
							

							
								

																	Uova di lompo (succedaneo caviale)
								
								
								
																	
									q.b.
																

								

							
								

																	Aneto
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta di salmone. iniziate preparando la crema di formaggio all'aneto: lavate l'aneto e conservate alcuni ciuffi per la decorazione 1. Mettete in un mixer (potete usare anche uno sbattitore elettrico o con una frusta a mano) il formaggio, un cucchiaio di latte per rendere morbida la crema, l’aneto 2 e la scorza grattugiata di mezzo limone 3 quindi frullate il tutto. Dovrete ottenere una crema morbida e densa.
									

								

															

																		
																															
											
										
																														
																		Componete la torta: prendete una fetta di pane rettangolare (se di una altra forma, sagomatela come preferite), ponetela sul tagliere e spalmatela di crema 4 poi  aggiungete delle foglie di spinaci (lavati e asciugati) e qualche fetta di salmone (5-6).
									

								

															

																		
																															
											
										
																														
																		Ricoprite con una fetta di pane 7 e ricominciate con la crema di formaggio, gli spinaci e il salmone, fino ad esaurire tutti gli ingredienti 9. Terminate con una fetta di pane 9 e mettete la torta di salmone in frigorifero a rassodare.
									

								

															

																		
																															
											
										
																														
																		Preparate ora la crema per la ricopertura: prendete 300 gr di formaggio e frullateli insieme con il salmone 10 e un cucchiaio di latte, fino ad ottenere una crema molto liscia 11, che metterete in frigorifero per almeno 30 minuti a riposare per poterla spalmare più facilmente. Trascorso questo tempo spatolate la crema sulla superficie del pane e sui lati, in modo da ricoprire tutta la torta 12 con una spatola apposita o un coltello a lama liscia. Una volta ricoperta totalmente mettetela in frigorifero per almeno un'ora per farla rassodare.
									

								

															

																		
																															
											
										
																														
																		Decorate la vostra torta di salmone con un cucchiaino di uova di lompo e qualche ciuffo di aneto (13-14). Portate in tavola la torta di salmone intera e tagliatela a fette prima di servirla 15!
									

								

							
					    