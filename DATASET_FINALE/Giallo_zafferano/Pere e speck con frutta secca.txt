Difficoltà: Facile
Se al contadino non bisogna far sapere quanto è buono il formaggio con le pere, noi oggi vi raccontiamo un altro sfizioso abbinamento: pere e speck con frutta secca! Una ricetta in equilibrio fra la dolcezza della frutta secca caramellata col miele e la sapidità dello Speck Alto Adige IGP che avvolge gli spicchi di pera spadellati, che vi regalerà un’esplosione di sapori e consistenze ad ogni forchettata. Facili e veloci da realizzare, le pere e speck con frutta secca sono perfette da servire come antipasto per una cena diversa dal solito, magari in occasione di una serata romantica!


												
						
						

														INGREDIENTI
							
													


						
							
							

							
								

																	Pere Williams
								
								
								
																	1
									
																

								

							
								

																	Speck
								
								
								Alto Adige IGP
																	4
									fette
																

								

							
								

																	Mix di frutta secca/essiccata
								
								
								
																	30
									g
																

								

							
								

																	Miele millefiori
								
								
								
																	10
									g
																

								

							
								

																	Rosmarino
								
								
								
																	1
									rametto
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le pere e speck con frutta secca per prima cosa lavate la pera e tagliatela in 4 spicchi 1, poi eliminate il torsolo. Scaldate un filo d’olio in una padella, aggiungete gli spicchi di pera 2 e cuocete fuoco medio-alto da entrambi i lati per qualche minuto 3. Salate e pepate.
									

								

															

																		
																																											
											
										
																						
											
										
																						
											
										
																																										
																		Una volta dorate, spegnete il fuoco e mettete le pere da parte, tenendole al caldo 4. Versate la frutta secca mista in un’altra padella 5 e unite il rosmarino 6.
									

								

															

																		
																																											
											
										
																						
											
										
																						
											
										
																																										
																		Aggiungete il miele 7 e cuocete a fuoco dolce mescolando continuamente. Quando il miele sarà completamente sciolto, spegnete e tenete da parte 8. A questo punto avvolgete una fetta di Speck intorno a ogni spicchio di pera 9.
									

								

															

																		
																																											
											
										
																						
											
										
																						
											
										
																																										
																		Completate il piatto con la frutta secca caramellata 10 e il rosmarino tritato 11. Le vostre pere e speck con frutta secca sono pronte per essere servite ancora tiepide 12!
									

								

							
					    