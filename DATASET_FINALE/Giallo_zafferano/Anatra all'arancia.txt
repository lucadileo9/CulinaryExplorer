Difficoltà: Media
L’anatra all’arancia è un secondo piatto perfetto per i pranzi della domenica o come portata principale delle feste, come il Natale! Una carne pregiata, dal gusto forte e aromatico che si sposa benissimo con i profumi e gli aromi agrumati tipici dell’arancia. Un abbinamento da sempre considerato raffinato e riservato alla occasioni speciali. Contrariamente a quanto si creda, questo piatto è squisitamente italiano, o meglio fiorentino, e le sue origini si fanno risalire al XV secolo, quando il succo degli agrumi si utilizzava come conservante per le carni. Il piatto toscano conosciuto un tempo con il nome di “papero alla melarancia” fu, con molta probabilità, esportato in terra francese da Caterina de Medici dopo la sua unione con Enrico II di Francia. La sovrana infatti portò con sé il suo seguito di cuochi che mantennero molte delle tradizioni culinarie toscane. La ricetta che è giunta fino a noi è succulenta e invitante: l’anatra cuoce con gli aromi in forno e si insaporisce con una deliziosa salsa caramellata all’arancia che in cottura crea un’irresistibile crosticina dorata. Servita tradizionalmente accompagnata da patate al forno, l’anatra all’arancia è una pietanza dal sapore piacevolmente agrodolce che renderà unici i vostri menu delle feste!


						
						

														INGREDIENTI
							
							                            
                                
    								
    									
    										
    										1079
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1079
    					
    					    					    					
    					    Carboidrati
    					    g
    					    20.5
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    98.8
    					
    					    					    					
    					    Grassi
    					    g
    					    59
    					
    					    					    					
    					      di cui saturi
    					    g
    					    18.39
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    520
    					
    					    					    					
    					    Sodio
    					    mg
    					    1096
    					
    					    				
    			
                            
													


						
														
							
							

							
								

																	Anatra
								
								
								
																	2,3
									kg
																

								

							
								

																	Succo d'arancia
								
								
								
																	50
									g
																

								

							
								

																	Burro
								
								
								fuso
																	40
									g
																

								

							
								

																	Grand Marnier
								
								
								
																	110
									g
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Timo
								
								
								
																	3
									rametti
																

								

							
								

																	Rosmarino
								
								
								
																	1
									rametto
																

								

							
								

																	Arance
								
								
								
																	3
									fette
																

								

							
								

																	Vino bianco
								
								
								
																	30
									g
																

								

							
								

																	Acqua
								
								
								
																	20
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per le patate
							

							
								

																	Patate
								
								
								
																	450
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Rosmarino
								
								
								
																	5
									rametti
																

								

							
								

																	Olio extravergine d'oliva
								
								
								
																	35
									g
																

								

							
														
							
						
														
							
														Per la salsa
							

							
								

																	Amido di mais (maizena)
								
								
								
																	15
									g
																

								

							
								

																	Zucchero
								
								
								
																	60
									g
																

								

							
								

																	Arance
								
								
								
																	1
									
																

								

							
								

																	Acqua
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’anatra all’arancia, procuratevi un'anatra già ripulita dalle interiora, dal grasso e da eventuali piumette possibilmente, altrimenti dovrete pulirla accuratamente prima di impiegarla nella ricetta. Togliete le piumette eventualmente ancora rimaste bruciandole con un cannello 1, poi sciacquatela bene sotto acqua corrente dentro e fuori e asciugatela perfettamente con un panno da cucina. Passate a legarla: aiutandovi con uno spago elastico per alimenti (si trovano in qualunque negozio di casalinghi) annodate le ali passando per le spalle e passando sulla pancia legatene anche le zampe 2. Questo servirà a tenere bene la forma dell’anatra intera in cottura. In un tegame capiente fate scaldare l'olio, quindi unite il grasso in eccesso dell’anatra messo da parte 3, fatelo stufare per qualche minuto.
									

								

															

																		
																															
											
										
																														
																		Adagiate l’anatra e rosolatela a fuoco medio da una parte 4 e dall’altra; dopodiché sfumate con il Grand Marnier 5 e irrorate con il fondo di cottura 6.
									

								

															

																		
																															
											
										
																														
																		Intanto tagliate a fettine le arance 7 e quando l’anatra sarà ben rosolata, trasferitela in una pirofila da forno dai bordi abbastanza alti e riempitene l’interno con tre fette d’arancia 8, il timo e il rosmarino 9.
									

								

															

																		
																															
											
										
																														
																		Spennellate dunque l’anatra con i 40 g di burro fuso 10, salatela, pepatela 11 e versate sul fondo della pirofila circa 50 g di succo d’arancia 12
									

								

															

																		
																															
											
										
																														
																		il vino bianco 13 e 20 g d’acqua 14. Prima di trasferirla in forno, coprite l’anatra con un foglio d’alluminio che bucherellerete con i rebbi della forchetta 15 per facilitare la cottura e per non far bruciare la superficie della vostra anatra. Trasferite in forno statico preriscaldato a 200° e cuocete l’anatra con l’ausilio di una sonda finché non avrà raggiunto i 70°  al cuore: ci vorrà circa 1 ora e 10 minuti.
									

								

															

																		
																															
											
										
																														
																		Preparate anche le patate che andranno in forno a parte ma alla stessa temperatura dell'anatra: lavatele accuratamente e pulitele con un panno da cucina, quindi tagliatele a spicchi possibilmente uguali, lasciando la buccia 16; conditele in una ciotola con olio 17, sale e pepe. Quindi trasferitele su una leccarda foderata con carta da forno e aromatizzate con del rosmarino 18. Ponete in forno insieme all’anatra (potete posizionarle nel ripiano inferiore di cottura del forno); dovranno cuocere alla stessa temperatura per 30 minuti circa.
									

								

															

																		
																															
											
										
																														
																		Nel frattempo dedicatevi alla salsa: prendete l'arancia sbucciatela con un pelapatate 19, spremetene il succo e filtratelo: ne serviranno 150 g. Quindi sbollentate per pochi istanti le scorze d'arancia in acqua bollente 20, poi scolatele 21
									

								

															

																		
																															
											
										
																														
																		e tagliatele a listarelle molto sottili 22. Dedicatevi alla salsa sciogliendo lo zucchero insieme all’acqua a fuoco bassissimo 23: dovrete raggiungere la temperatura di 166° misurando con un termometro da cucina e a quel punto versare il succo di arancia filtrato 24;
									

								

															

																		
																															
											
										
																														
																		mescolate con una frusta per emulsionare il tutto e aggiungete qualche cucchiaio del fondo di cottura dell’anatra 25 e l’amido di mais stemperato in 20 g di acqua 26. Continuate a lavorare la salsa con la frusta finchè non si sarà addensata quindi spegnete e filtrate la salsa attraverso un colino 27,
									

								

															

																		
																															
											
										
																														
																		poi unite le scorze di arancia affettate finemente (28-29) e tenete da parte. Raggiunta la temperatura al cuore, riprendete l’anatra dal forno, eliminate la carta d’alluminio, spennellatela con la salsa all’arancia 30 e passatela per circa 5/10 minuti al grill (il tempo varia dalla potenza del forno) per farla dorare per bene.
									

								

															

																		
																															
											
										
																														
																		Una volta ben dorata sfornate la vostra anatra 31 e le patate che saranno giunte a cottura 32, servite l’anatra all’arancia su un piatto da portata insieme alle patate 33 e utilizzate la salsina all’arancia per irrorarne le fette che servirete ai vostri ospiti.
									

								

							
					    