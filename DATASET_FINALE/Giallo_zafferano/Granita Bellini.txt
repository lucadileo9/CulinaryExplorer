Difficoltà: Facile
La granita Bellini è una rivisitazione ghiacciata dell’omonimo cocktail, inventato nel 1948 da Giuseppe Cipriani, barista all’Harry’s bar di Venezia.
Gli ingredienti sono gli stessi: Prosecco e pesche a polpa bianca, che conferiscono alla bevanda un colore leggermente rosato, lo stesso delle tinte utilizzate dal pittore Gian Battista Bellini, a cui Cipriani si ispirò nel dare il nome a questo delizioso long drink estivo. Con la sola aggiunta di acqua e zucchero, però, si può trasformare il tutto in una fresca granita da servire in eleganti flûte, proprio come se fosse un cocktail.
La granita Bellini è ideale per aprire e chiudere in modo alternativo e leggero un pasto nella calda stagione estiva, senza rinunciare al piacere refrigerante della granita e al gusto ricercato di uno dei cocktail italiani più famosi al mondo!


												
						
						

														INGREDIENTI
							
							                            
                                
    								
    									
    										
    										184
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    184
    					
    					    					    					
    					    Carboidrati
    					    g
    					    39.1
    					
    					    					    					
    					      di cui zuccheri
    					    g
    					    39.1
    					
    					    					    					
    					    Proteine
    					    g
    					    1.1
    					
    					    					    					
    					    Grassi
    					    g
    					    0.1
    					
    					    					    					
    					      di cui saturi
    					    g
    					    0.03
    					
    					    					    					
    					    Fibre
    					    g
    					    2.8
    					
    					    					    					    					
    					    Sodio
    					    mg
    					    7
    					
    					    				
    			
                            
													


						
							
							

							
								

																	Pesche bianche
								
								
								
																	1
									kg
																

								

							
								

																	Vino bianco
								
								
								Prosecco
																	250
									ml
																

								

							
								

																	Acqua
								
								
								
																	350
									ml
																

								

							
								

																	Zucchero
								
								
								
																	200
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la granita bellini, iniziate con lo sciroppo: ponete lo zucchero in un pentolino 1, versate il Prosecco 2 e aggiungete l’acqua 3. Lasciate sciogliere lo zucchero e lasciate sfiorare il bollore. Quindi spegnete il fuoco e fate raffreddare lo sciroppo.
									

								

															

																		
																															
											
										
																														
																		Nel frattempo pelate le pesche 4, privatele del nocciolo, tagliatele a fette 5 e ponetele in un mixer 6.
									

								

															

																		
																															
											
										
																														
																		Frullatele le fette di pesca fino ad ottenere un composto liscio 7. Quindi trasferite il frullato di pesche in un recipiente largo con bordi bassi, per facilitare la congelazione, e aggiungeteci lo sciroppo ormai freddo 8. Mescolate il tutto e mettete in congelatore. Trascorsi 30 minuti, rompete i cristalli di ghiaccio che si sono formati con i rebbi di una forchetta 9.
									

								

															

																		
																															
											
										
																														
																		Ripetete l’operazione altre tre volte: ponete nuovamente la granita in freezer e ogni 30 minuti tiratela fuori per mescolare il composto con una forchetta, fino ad ottenere la consistenza della granita 10. A questo punto versate la granita nelle flûte 11, decorate con qualche fogliolina di menta e guarnite il bicchiere con delle fette di pesca 12, la vostra granita bellini è pronta per essere assaporata!
									

								

							
					    