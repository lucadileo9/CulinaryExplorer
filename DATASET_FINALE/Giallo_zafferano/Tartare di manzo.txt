Difficoltà: Facile
La tartare di manzo, è una classica ricetta a base di carne cruda che non passa mai di moda! Noi ve la proponiamo nella tipica versione con il tuorlo, ideale come secondo piatto. La caratteristica principale della tartare di carne è che viene servita con i condimenti a parte, in modo che ogni commensale possa mescolarli al momento scegliendoli anche in base ai propri gusti. Per lo stesso motivo questa pietanza al ristorante viene spesso preparata al tavolo così da poter chiedere direttamente al cliente quali siano le sue preferenze! Fondamentale è la scelta di materie prime di qualità, a partire dal taglio della carne fino alle uova freschissime. Dopodiché si può decidere di arricchire la bistecca alla tartara con vari ingredienti, di cui i più tradizionali sono senape, capperi, cetriolini, scalogno e prezzemolo. Non vi resta che seguire la nostra ricetta oppure creare la vostra personale tartare di manzo... sarà sicuramente buonissima!


												
						
						

														INGREDIENTI
							
													


						
							
							

							
								

																	Scamone di manzo
								
								
								
																	220
									g
																

								

							
								

																	Scalogno
								
								
								
																	1
									
																

								

							
								

																	Capperi sotto sale
								
								
								
																	20
									g
																

								

							
								

																	Cetriolini sottaceto
								
								
								
																	2
									
																

								

							
								

																	Senape di Digione
								
								
								
																	1
									cucchiaio
																

								

							
								

																	Tuorli
								
								
								
																	2
									
																

								

							
								

																	Prezzemolo
								
								
								
																	1
									ciuffo
																

								

							
								

																	Tabasco®
								
								
								
																	
									q.b.
																

								

							
								

																	Salsa Worcestershire
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la tartare di manzo per prima cosa pulite la carne da eventuali nervature e parti grasse, poi tagliatela prima a listarelle 1 e poi a cubetti di mezzo cm 2. Chi desidera una grana più fine può tritare la carne con la punta del coltello 3.
									

								

															

																		
																																											
											
										
																						
											
										
																						
											
										
																																										
																		Trasferite la carne in una ciotola e condite con sale 4, pepe, olio 5 e tabasco 6.
									

								

															

																		
																																											
											
										
																						
											
										
																						
											
										
																																										
																		Unite la salsa Worchester 7 e mescolate 8. Ora mondate e tritate lo scalogno 9.
									

								

															

																		
																																											
											
										
																						
											
										
																						
											
										
																																										
																		Tritate anche i capperi dissalati 10, i cetriolini 11 e il prezzemolo 12.
									

								

															

																		
																																											
											
										
																						
											
										
																						
											
										
																																										
																		Siete pronti per impiattare: utilizzate un coppapasta per dare alla carne la forma di un medaglione 13, poi completate il piatto con i condimenti, formando delle quenelle con l’aiuto di 2 cucchiaini. Aggiungete quindi lo scalogno 14 e i cetriolini 15.
									

								

															

																		
																																											
											
										
																						
											
										
																						
											
										
																																										
																		Continuate con il prezzemolo 16, i capperi 17 e la senape 18.
									

								

															

																		
																																											
											
										
																						
											
										
																						
											
										
																																										
																		Infine con la punta del cucchiaino create un incavo sulla superficie della tartare 19 e lasciate scivolare delicatamente un tuorlo nel centro 20. La vostra tartare di manzo è pronta per essere servita 21!
									

								

							
					    