Difficoltà: Facile
Cavriana è una cittadina situata nella provincia di Mantova, dove da 450 anni si festeggia San Biagio. In onore del santo patrono viene preparato un dolce tradizionale: una squisita crostata ripiena con mandorle e cioccolato fondente!
La torta di San Biagio si compone di una base friabile di pasta frolla, senza uova ma impastata con il vino bianco, e uno speciale ripieno fatto di mandorle e cioccolato tritato, zucchero e uova. I ritagli della pasta frolla servono per creare la caratteristica decorazione di questa torta, le losanghe dal lato ondulato da cui si intravede la golosa farcitura.
A Cavriana si celebra, nei primi giorni di Febbraio, il tradizionale taglio, nella piazza centrale, di una torta di San Biagio del diametro di tre metri che viene servita a tutti gli astanti.
La torta di San Biagio è preparata ancora oggi come al tempo dei Gonzaga e ha conservato intatta la sua bontà!


						
						

														INGREDIENTI
							
							                            
                                
    								
    									
    										
    										664
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    664
    					
    					    					    					
    					    Carboidrati
    					    g
    					    71.8
    					
    					    					    					
    					      di cui zuccheri
    					    g
    					    33.6
    					
    					    					    					
    					    Proteine
    					    g
    					    14.9
    					
    					    					    					
    					    Grassi
    					    g
    					    34.1
    					
    					    					    					
    					      di cui saturi
    					    g
    					    9.76
    					
    					    					    					
    					    Fibre
    					    g
    					    6.9
    					
    					    					    					
    					    Colesterolo
    					    mg
    					    102
    					
    					    					    					
    					    Sodio
    					    mg
    					    35
    					
    					    				
    			
                            
													


						
														
							
														Ingredienti per la base
							

							
								

																	Farina 00
								
								
								
																	400
									g
																

								

							
								

																	Burro
								
								
								freddo 
																	80
									g
																

								

							
								

																	Zucchero
								
								
								
																	80
									g
																

								

							
								

																	Baccello di vaniglia
								
								
								
																	1
									
																

								

							
								

																	Vino bianco secco
								
								
								
																	120
									ml
																

								

							
														
							
						
														
							
														per il ripieno
							

							
								

																	Mandorle
								
								
								
																	300
									g
																

								

							
								

																	Zucchero
								
								
								
																	100
									g
																

								

							
								

																	Uova
								
								
								
																	2
									
																

								

							
								

																	Cioccolato fondente
								
								
								
																	100
									g
																

								

							
								

																	Scorza di limone
								
								
								
																	1
									
																

								

							
														
							
						
														
							
														per spennellare
							

							
								

																	Uova
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta di San Biagio, iniziate a realizzare la pasta frolla: frullate il burro freddo con la farina in un mixer, fino ad ottenere un impasto sabbioso 1. Trasferite il composto sulla spianatoia, dategli la classica forma a fontana 2 e aggiungete lo zucchero 3.
									

								

															

																		
																															
											
										
																														
																		Mescolate con le mani e, un po’ alla volta, aggiungete il vino bianco a filo 4. Aggiungete i semini di vaniglia e impastate energicamente con le mani 5 per ottenere un panetto compatto e ben amalgamato. Coprite la pasta ottenuta con la pellicola 6 e lasciatela riposare 20 minuti in frigorifero.
									

								

															

																		
																															
											
										
																														
																		Nel frattempo, spezzettate finemente il cioccolato fondente 7 e tritate le mandorle in un mixer 8. In una ciotola capiente mescolate i due ingredienti 9 e
									

								

															

																		
																															
											
										
																														
																		unite lo zucchero 10, la scorza grattugiata di un limone 11 e le uova 12.
									

								

															

																		
																															
											
										
																														
																		Amalgamate bene gli ingredienti con un cucchiaio 13. A questo punto stendete la pasta frolla con l'aiuto di un mattarello, ad uno spessore di mezzo cm 14 e ricoprite con essa una tortiera, del diametro di 27 cm, ben imburrata e infarinata 15.
									

								

															

																		
																															
											
										
																														
																		Eliminate la pasta in eccesso, pressando i bordi della tortiera con il mattarello 16 e farcite la torta con il ripieno 17, livellandolo bene con un cucchiaio 18.
									

								

															

																		
																															
											
										
																														
																		Impastate e stendete nuovamente i ritagli di pasta e, con una rotella dal bordo dentellato, ricavate delle striscioline 19, che porrete sulla torta prima in diagonale 20, in modo che incrociandosi formino delle losanghe 21.
									

								

															

																		
																															
											
										
																														
																		Sbattete un uovo e spennellate la superficie della torta (22-23). Infornate la torta in forno statico preriscaldato a 160° per 45 minuti (ventilato 140° per 35 minuti), fino a quando la superficie si sarà colorata 24. Ecco pronta la vostra crostata di San Biagio!!
									

								

							
					    