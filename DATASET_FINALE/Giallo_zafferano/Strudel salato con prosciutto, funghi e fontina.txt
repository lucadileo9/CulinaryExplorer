Difficoltà: Media
Una versione salata della tipica preparazione arrotolata e ripiena! Lo strudel salato con prosciutto, funghi e fontina è un piatto unico che vi stupirà con il suo ripieno ricco.
L'impasto tipico dello strudel a base di farina, acqua, uovo e olio viene steso sottile e farcito con porro e funghi champignon saltati in padella. Le verdure vengono poi arricchite con deliziosi cubetti di cotto e fontina. Potrete anche donare un sapore più spiccato allo strudel salato sostituendo la fontina con un altro formaggio dal sapore più intenso e i funghi con altre verdure di stagione a vostro piacimento. Servite lo strudel salato con prosciutto,funghi e fontina ad uno dei vostri pranzi in compagnia, il suo gusto conquisterà grandi e piccoli, sia caldo che tiepido!


						
						

														INGREDIENTI
							
							                            
                                
    								
    									
    										
    										325
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    325
    					
    					    					    					
    					    Carboidrati
    					    g
    					    26.5
    					
    					    					    					
    					      di cui zuccheri
    					    g
    					    2.5
    					
    					    					    					
    					    Proteine
    					    g
    					    17.6
    					
    					    					    					
    					    Grassi
    					    g
    					    16.6
    					
    					    					    					
    					      di cui saturi
    					    g
    					    6.03
    					
    					    					    					
    					    Fibre
    					    g
    					    5.2
    					
    					    					    					
    					    Colesterolo
    					    mg
    					    61
    					
    					    					    					
    					    Sodio
    					    mg
    					    542
    					
    					    				
    			
                            
													


						
														
							
														Ingredienti per l'impasto
							

							
								

																	Acqua
								
								
								tiepida
																	100
									ml
																

								

							
								

																	Farina 00
								
								
								
																	250
									g
																

								

							
								

																	Uova
								
								
								medio
																	1
									
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Sale fino
								
								
								
																	1
									pizzico
																

								

							
														
							
						
														
							
							

							
								

																	Funghi champignon
								
								
								
																	500
									g
																

								

							
								

																	Fontina
								
								
								
																	200
									g
																

								

							
								

																	Prosciutto cotto
								
								
								a cubetti
																	200
									g
																

								

							
								

																	Porri
								
								
								medio
																	1
									
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo strudel salato con prosciutto, funghi e fontina iniziate dall'impasto: in una ciotola versate la farina setacciata, aggiungete il sale 1 poi l'uovo 2. Quindi versate anche l'acqua 3.
									

								

															

																		
																															
											
										
																														
																		Aggiungete anche l'olio 4 e poi iniziate ad impastare 5; lavorate il composto nella ciotola fino a quando i liquidi non si saranno assorbiti e l'impasto avrà preso forma 6.
									

								

															

																		
																															
											
										
																														
																		Ora oleate leggermente la superficie di lavoro 7 o la spianatoia e trasferite l'impasto. Maneggiatelo 8 fino a quando risulterà liscio ed elastico 9.
									

								

															

																		
																															
											
										
																														
																		Fate una pallina con l'impasto, ponetela in una ciotola e copritela con pellicola trasparente 10. Fate riposare l'impasto in luogo fresco per almeno 30 minuti. Intanto preparare il ripieno: mondate il porro eliminando la barbetta e la parte verde, quindi sogliatelo dello strato più esterno e affettatelo finemente 11. Poi pulite i funghi champignon (per questa operazione potete consultare la scheda come pulire gli champignon): lavateli sotto acqua corrente, poi asciugateli con un canovaccio o carta da cucina per eliminare eventuale terriccio e affettate finemente le teste 12.
									

								

															

																		
																															
											
										
																														
																		Affettate anche la fontina 13 e togliete la buccia. Poi, in una padella capiente versate un filo d'olio e aggiungete il porro affettato in precedenza 15.
									

								

															

																		
																															
											
										
																														
																		Fatelo appassire a fuoco vivace per 3-4 minuti, mescolando di tanto intanto. Quindi aggiungete anche i funghi, salate e pepate a piacere e lasciate cuocere per circa 15-20 minuti. I funghi dovranno rimanere comunque croccanti, ma l'acqua che sprigioneranno in cottura dovrà evaporare.
									

								

															

																		
																															
											
										
																														
																		Mentre i funghi cuociono, mettete la fontina in pezzi nel mixer e frullatela, poi raccoglietela in una ciotola 20. Ora che avete pronti gli ingredienti per il ripieno, riprendete l'impasto dello strudel per stenderlo 21
									

								

															

																		
																															
											
										
																														
																		Prendete un canovaccio pulito e poggiatelo sul piano di lavoro: cospargetelo di farina e cominciate a stendere il vostro impasto 22; allargatelo leggermente con le dita 23 e poi iniziate a stenderlo con un matterello 24, infarinando anche la parte superiore dell’impasto.
									

								

															

																		
																															
											
										
																														
																		Lavorate con il mattarello fino a quando non avrete ottenuto un rettangolo di 50x35 cm 25. Cospargetelo con gli ingredienti del ripieno lasciando circa 3 cm dal bordo: aggiungete prima la fontina tritata 26, poi con il composto di porri e funghi 27.
									

								

															

																		
																															
											
										
																														
																		In ultimo distribuite i cubetti di cotto 28. Spennellate i bordi con dell’albume 29 o acqua. Dopodichè aiutandovi con il canovaccio, iniziate ad arrotolate lo strudel su se stesso 30 partendo dal lato più corto e lasciando la chiusura nella parte inferiore.
									

								

															

																		
																															
											
										
																														
																		Completate di arrotolare lo strudel su se stesso 31 e ripiegate le due estremità dell'impasto sotto lo strudel stesso. Riponete lo strudel su una leccarda rivestita di carta da forno e spennellate la superficie dello strudel con dell’olio extravergine di oliva 32; infornate in forno statico preriscaldato a 180° per 40 minuti (se forno ventilato 160° per 30-35 minuti). Una volta cotto, sfornatelo 33 e mettetelo a intiepidire su di una gratella, quindi tagliatelo e servitelo!
									

								

							
					    