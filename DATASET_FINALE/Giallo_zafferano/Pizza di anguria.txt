Difficoltà: Molto facile
Avete mai immaginato quanta creatività possa stare su una fetta di anguria? E' il momento di tirare fuori dal frigo quella che giusto ieri avete preso al mercato e vi faremo scoprire come realizzare una velocissima, colorata e freschissima pizza di anguria! Niente mani in pasta o strane combinazioni di ingredienti... la base infatti sarà una succosa e croccante fetta di anguria! Un dolce estivo last minute sorprendente e scenografico, con una cremosa decorazione aromatizzata con il mango e impreziosita da frutti di bosco e fiori eduli. Per un compleanno estivo, per una festa sulla spiaggia o solo dolce di fine pasto estivo, la pizza di anguria è un piatto estivo renderà le vostre giornate di vacanza ancora più vivaci! Siamo certi che raddoppierete, triplicherete le dosi... per servire tutte le fette in questo modo!


						
						

														INGREDIENTI
							
							                            
                                
    								
    									
    										
    										142
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    142
    					
    					    					    					
    					    Carboidrati
    					    g
    					    10
    					
    					    					    					
    					      di cui zuccheri
    					    g
    					    9.9
    					
    					    					    					
    					    Proteine
    					    g
    					    3.5
    					
    					    					    					
    					    Grassi
    					    g
    					    9.8
    					
    					    					    					
    					      di cui saturi
    					    g
    					    5.78
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    28
    					
    					    					    					
    					    Sodio
    					    mg
    					    106
    					
    					    				
    			
                            
													


						
														
							
							

							
								

																	Cocomero (anguria)
								
								
								
																	1
									fetta
																

								

							
								

																	Frutti di bosco
								
								
								misti
																	250
									g
																

								

							
								

																	Fiori eduli
								
								
								
																	50
									g
																

								

							
								

																	Menta
								
								
								
																	
									q.b.
																

								

							
								

																	Scorza di lime
								
								
								
																	
									q.b.
																

								

							
														
							
						
														
							
														per la crema 
							

							
								

																	Mango
								
								
								
																	250
									g
																

								

							
								

																	Formaggio fresco spalmabile
								
								
								
																	250
									g
																

								

							
								

																	Miele
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pizza di anguria iniziate dalla crema: pelate un mango ben maturo 1, poi ricavate degli spicchi ritagliandoli intorno al nocciolo 2. Riducete poi gli spicchi in cubetti 3;
									

								

															

																		
																															
											
										
																														
																		poneteli nella ciotola di un mixer 3, frullateli fino a ottenere una polpa omogenea 5. In una ciotola versate il formaggio spalmabile, addolcitelo con il miele 6;
									

								

															

																		
																															
											
										
																														
																		mescolate per farlo amalgamare 7, poi aggiungete la polpa di mango frullata e continuate a mescolare con una spatola per amalgamare la crema 8 e ottenere un composto omogeneo 9.
									

								

															

																		
																															
											
										
																														
																		Ponete l'anguria su un tagliere e ricavate una fetta spessa una paio di centimetri 10 quindi dividetela in 8 spicchi 11 e iniziate a farcire con la crema 12.
									

								

															

																		
																															
											
										
																														
																		Spalmate tutta la superficie accuratamente 13 quindi decorate con i frutti di bosco e i fiori eduli, avendo cura di distribuirli tra una fetta e l’altra 14. Grattugiate della scorza di lime per dare ancora più freschezza. Una volta terminata la guarnizione separate leggermente le fette tra loro e servite subito la vostra fresca pizza di anguria 15!
									

								

							
					    