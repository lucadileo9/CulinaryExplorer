Difficoltà: Media
Insieme ai pirozhki, una delle ricette russe che ci ha colpito di più è stata sicuramente la bird's milk cake! Un po' per il suo nome stravagante e un po' per il suo aspetto goloso, è una di quelle ricette che restano impresse nella memoria. Antiche leggende dicono che il latte d'uccello era un ingrediente sacro con il quale venivano nutriti i piccoli pulcini nel paradiso. Proprio per questo esistono tante storie su questo ingrediente così speciale, tanto che alcuni racconti popolari slavi narrano che le belle fanciulle si ispirassero ad esso per mettere alla prova i loro ammiratori. Tale ingrediente ovviamente non esiste e probabilmente può essere associato al latte condensato, particolarmente dolce e apprezzato anche dai più piccoli!
La bird's milk cake ha una consistenza inconfondibile, simile ad un soufflè ma senza cottura. Uno strato abbondante di crema è posizionato su un morbido biscotto, ma a rendere il tutto estremamente goloso sarà uno strato di ganache al cioccolato. Un mix equilibrato e non troppo dolce, al contrario di quanto possa sembrare, che saprà conquistarvi al primo assaggio e che probabilmente farà tornare in mente a qualcuno di voi i ricordi della sua infanzia! 


						
						

														INGREDIENTI
							
							                            
                                
    								
    									
    										
    										560
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    560
    					
    					    					    					
    					    Carboidrati
    					    g
    					    61.7
    					
    					    					    					
    					      di cui zuccheri
    					    g
    					    55
    					
    					    					    					
    					    Proteine
    					    g
    					    5.5
    					
    					    					    					
    					    Grassi
    					    g
    					    32.3
    					
    					    					    					
    					      di cui saturi
    					    g
    					    18.82
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    96
    					
    					    					    					
    					    Sodio
    					    mg
    					    51
    					
    					    				
    			
                            
													


						
														
							
														Ingredienti per la base (per uno stampo del diametro di 22)
							

							
								

																	Farina 00
								
								
								setacciata
																	70
									g
																

								

							
								

																	Burro
								
								
								morbido
																	55
									g
																

								

							
								

																	Zucchero
								
								
								
																	50
									g
																

								

							
								

																	Uova
								
								
								
																	1
									
																

								

							
														
							
						
														
							
														per la crema
							

							
								

																	Zucchero
								
								
								
																	250
									g
																

								

							
								

																	Acqua
								
								
								(per lo sciroppo e per la gelatina)
																	180
									g
																

								

							
								

																	Burro
								
								
								morbido
																	135
									g
																

								

							
								

																	Albumi
								
								
								(circa 2 grandi)
																	78
									g
																

								

							
								

																	Latte condensato
								
								
								
																	65
									g
																

								

							
								

																	Gelatina in fogli
								
								
								
																	14
									g
																

								

							
								

																	Succo di limone
								
								
								
																	3
									gocce
																

								

							
														
							
						
														
							
														per la copertura
							

							
								

																	Cioccolato fondente al 55%
								
								
								
																	200
									g
																

								

							
								

																	Panna fresca liquida
								
								
								
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la bird's milk cake iniziate dalla base. In una ciotola versate il burro morbido, unite lo zucchero 1 e lavorate con uno sbattitore elettrico 2. Quando avrete ottenuto un composto cremoso aggiungete l'uovo 3 e continuate a montare. 
									

								

															

																		
																															
											
										
																														
																		Mantenendo le fruste in azione incorporate la farina setacciata 4 e mescolate fino a che non sarà completamente assorbita 5. Sistemate un anello del diametro di 22 cm su una teglia foderata con carta forno e trasferite l'impasto all'interno 6. 
									

								

															

																		
																															
											
										
																														
																		Livellate la superficie con una spatola 7 e cuocete in forno statico preriscaldato a 200° per 20 minuti. Quindi sfornate e lasciate raffreddare completamente. Nel frattempo mettete a mollo la gelatina in 80 g d'acqua, presi dalla dose totale 9. 
									

								

															

																		
																															
											
										
																														
																		Passate alla realizzazione dello sciroppo: in un pentolino versate lo zucchero e 100 g di acqua 10. Aggiungete 2-3 gocce di limone 11 e portate lo sciroppo a una temperatura di 116°. 
									

								

															

																		
																															
											
										
																														
																		Ci vorranno alcuni minuti, nel frattempo versate acqua e gelatina all'interno di un pentolino 13 e mescolate a fuoco dolce fino a che sarà completamente sciolta 14. Poi tenete da parte. 
									

								

															

																		
																															
											
										
																														
																		Non appena lo sciroppo avrà raggiunto i 110° potrete iniziare a montare gli albumi 16. Quando risulteranno bianchi e spumosi, assicuratevi che lo sciroppo sia a 116° e versatelo a filo, continuando sempre a montare 17. Aspettate che sia completamente incorporato 18,
									

								

															

																		
																															
											
										
																														
																		quindi versate anche la gelatina sciolta 19 e continuate a montare per circa 10 minuti, fino a che non sarà più caldo 20. A questo punto versate il burro morbido in una ciotola 21 e lavoratelo con una frusta fino ad ottenere una crema. 
									

								

															

																		
																															
											
										
																														
																		Aggiungete il latte condensato 22 e mescolate ancora. Prendete 1-2 cucchiai di meringa e incorporatela al composto di burro 23, mescolando con la frusta. Poi versate il tutto all'interno della meringa rimasta 24
									

								

															

																		
																															
											
										
																														
																		e mescolate delicatamente, fino ad ottenere una crema omogenea 25. Sistemate un anello regolabile del diametro di 21-22 cm e con un'altezza di almeno 10 cm su un piatto da portata e trasferite all'interno la base 26. Versate sopra la crema 27, 
									

								

															

																		
																															
											
										
																														
																		livellate con una spatola 28 e lasciate solidificare per almeno un'ora in frigorifero. Quando la torta si sarà solidificata potrete preparare la ganache per la decorazione.: tritate finemente il cioccolato 29 e trasferitelo all'interno di una ciotola. Scaldate la panna fino a raggiungere quasi il bollore 30
									

								

															

																		
																															
											
										
																														
																		e versatela all'interno del cioccolato a più riprese 31, mescolando di continuo fino ad ottenere una ganache lucida 32. Riprendete la torta dal frigo e versate sopra la ganache 33. 
									

								

															

																		
																															
											
										
																														
																		Utilizzando una spatola distribuitela sull'intera superficie 34. Trasferite nuovamente in frigorifero per almeno un'altra ora. A questo punto potrete rimuovere l'anello d'acciaio 35 e servire la vostra bird's milk cake 36!
									

								

							
					    