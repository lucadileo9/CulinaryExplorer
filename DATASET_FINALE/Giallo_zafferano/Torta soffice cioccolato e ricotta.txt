Difficoltà: Facile
Amore, passione, certezza sono alcuni dei fondamenti dei matrimoni d'amore, quelli che durano per la vita, e ricotta e cioccolato sono sicuramente il legame perfetto. Oggi vi presentiamo la torta soffice cioccolato e ricotta, figlia appunto di uno dei matrimoni meglio celebrati in cucina. Il perfetto sodalizio che si instaura quando si prepara una torta è il mix degli ingredienti: da un lato il cioccolato, così suadente e aromatico, dall'altro la candida e avvenente ricotta. Insieme si trasformano in un impasto incredibilmente soffice da gustare sia per la merenda che per la colazione. La torta soffice cioccolato e ricotta incarna per noi il significato di amore ai fornelli: se vi sentite ispirati, o avete voglia di un dolce facile e veloce da fare senza sbattitore o planetaria, allora siete nel posto giusto.


						
						

														INGREDIENTI
							
							                            
                                
    								
    									
    										
    										476
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    476
    					
    					    					    					
    					    Carboidrati
    					    g
    					    75.3
    					
    					    					    					
    					      di cui zuccheri
    					    g
    					    43
    					
    					    					    					
    					    Proteine
    					    g
    					    12.9
    					
    					    					    					
    					    Grassi
    					    g
    					    13.6
    					
    					    					    					
    					      di cui saturi
    					    g
    					    8.11
    					
    					    					    					
    					    Fibre
    					    g
    					    2.8
    					
    					    					    					
    					    Colesterolo
    					    mg
    					    95
    					
    					    					    					
    					    Sodio
    					    mg
    					    113
    					
    					    				
    			
                            
													


						
														
							
														Ingredienti (per uno stampo del diametro di 18 cm)
							

							
								

																	Farina 00
								
								
								
																	150
									g
																

								

							
								

																	Ricotta vaccina
								
								
								
																	250
									g
																

								

							
								

																	Zucchero
								
								
								
																	150
									g
																

								

							
								

																	Uova
								
								
								(circa 2 medie)
																	120
									g
																

								

							
								

																	Cioccolato fondente
								
								
								
																	100
									g
																

								

							
								

																	Latte intero
								
								
								
																	60
									g
																

								

							
								

																	Cacao amaro in polvere
								
								
								
																	15
									g
																

								

							
								

																	Lievito in polvere per dolci
								
								
								
																	16
									g
																

								

							
														
							
						
														
							
														Per lo stampo
							

							
								

																	Olio di semi di girasole
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
														
							
						
														
							
														per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta soffice cioccolato e ricotta iniziate tritando al coltello il cioccolato fondente 1. Quindi sciogliete il cioccolato a bagnomaria 2 mescolando di continuo finché non diventa fuso 3.
									

								

															

																		
																															
											
										
																														
																		Mentre il cioccolato si intiepidisce aggiungete lo zucchero alla ricotta 4, unite le uova 5 e mescolate con un cucchiaio 6.
									

								

															

																		
																															
											
										
																														
																		Quando il composto risulterà morbido e omogeneo 7 versate il cioccolato fuso 8 e incorporatelo 9. 
									

								

															

																		
																															
											
										
																														
																		Quando avrete ottenuto un composto liscio 10, mescolate farina e lievito in una ciotola a parte 11 e versatelo sulle polveri 12.
									

								

															

																		
																															
											
										
																														
																		Mescolate con una frusta a mano 13 e aggiungete il latte 14. Mescolate così da ammorbidire un po' il composto 15.
									

								

															

																		
																															
											
										
																														
																		In ultimo setacciate il cacao 16 e mescolate ancora per incorporarlo 17. Versate l'impasto in uno stampo del diametro di 18 cm e alto 10 cm che avrete unto con olio e infarinato 18.
									

								

															

																		
																															
											
										
																														
																		La torta soffice cioccolato e ricotta è pronta per essere infornata 19: cuocete in forno statico, già caldo a 180°, per circa 45 minuti 20. Fate sempre la prova dello stecchino e se dovesse risultare ancora umida lasciatela in forno per altri 5 minuti. Fatela raffreddare completamente prima di spolverizzare in superficie con zucchero a velo 21.
									

								

							
					    