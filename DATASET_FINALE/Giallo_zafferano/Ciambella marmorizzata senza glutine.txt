Difficoltà: Molto facile
Siete alla ricerca di una ricetta per preparare un dolce gluten free? Questa torta è quello che fa per voi! A differenza del classico ciambellone fatto in casa, questa versione prevede l'utilizzo di farine alternative, ma senza comprometterne il sapore e la consistenza, e può essere tranquillamente gustata anche da coloro che sono intolleranti al glutine. Il risultato di questa ricetta sarà una ciambella marmorizzata senza glutine, soffice e scenografica grazie ad un vortice di impasto al cioccolato e alla vaniglia miscelati insieme per creare le classiche venature bigusto: il sapore deciso del cacao accompagna il sapore delicato della farina di riso e l'aroma intenso della vaniglia. Piacerà anche ai vostri bambini... perfetta per fare colazione al mattino, ma ideale anche per una merenda pomeridiana e persino come fine pasto! Basterà infatti accompagnare una bella fetta di dolce con della crema inglese o della voluttuosa crema al mascarpone!


						
						

														INGREDIENTI
							
							                            
                                
    								
    									
    										
    										589
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    589
    					
    					    					    					
    					    Carboidrati
    					    g
    					    75.1
    					
    					    					    					
    					      di cui zuccheri
    					    g
    					    31.4
    					
    					    					    					
    					    Proteine
    					    g
    					    7.2
    					
    					    					    					
    					    Grassi
    					    g
    					    28.9
    					
    					    					    					
    					      di cui saturi
    					    g
    					    4.31
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    102
    					
    					    					    					
    					    Sodio
    					    mg
    					    282
    					
    					    				
    			
                            
													


						
														
							
														Per  uno stampo da 22 cm
							

							
								

																	Farina di riso senza glutine
								
								
								
																	230
									g
																

								

							
								

																	Fecola di patate senza glutine
								
								
								
																	75
									g
																

								

							
								

																	Amido di mais (maizena) senza glutine
								
								
								
																	75
									g
																

								

							
								

																	Zucchero
								
								
								
																	200
									g
																

								

							
								

																	Miele
								
								
								
																	50
									g
																

								

							
								

																	Olio di semi di girasole
								
								
								
																	200
									g
																

								

							
								

																	Latte di riso
								
								
								
																	150
									g
																

								

							
								

																	Uova
								
								
								(medie)
																	4
									
																

								

							
								

																	Lievito in polvere per dolci senza glutine
								
								
								
																	12
									g
																

								

							
								

																	Baccello di vaniglia
								
								
								
																	1
									
																

								

							
								

																	Cacao amaro in polvere senza glutine
								
								
								
																	30
									g
																

								

							
								

																	Sale fino
								
								
								
																	4
									g
																

								

							
								

																	Xantana
								
								
								
																	3
									g
																

								

							
														
							
						
														
							
														per imburrare lo stampo
							

							
								

																	Margarina vegetale
								
								
								
																	
									q.b.
																

								

							
								

																	Farina di riso senza glutine
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la ciambella marmorizzata senza glutine iniziate versando le uova, a temperatura ambiente, insieme al miele 1, lo zucchero e il sale nella ciotola della planetaria 2, quindi azionatela a velocità media. Aggiungete anche i semi della bacca di vaniglia 3 e continuate a montare il composto per circa 10 minuti.
									

								

															

																		
																															
											
										
																														
																		Una volta che le uova saranno diventate chiare e spumose, sempre con la planetaria in azione, aggiungete a filo sia il latte 4 che l'olio 5, molto lentamente, quindi spegnete la macchina. A questo punto unite in una ciotola 200 grammi di farina di riso (i restanti 30 grammi serviranno successivamente), la fecola di patate, l'amido di mais, il lievito, la xantana 6.
									

								

															

																		
																															
											
										
																														
																		Quindi aggiungete poco per volta il mix di farine, setacciandole, al composto delle uova montate e mescolate man mano con una frusta 7. Dividete l'impasto in due parti uguali, risulteranno circa 550 grammi per ciotola (8-9).
									

								

															

																		
																															
											
										
																														
																		A questo punto in una delle due ciotole amalgamate la parte restante della farina di riso (30 grammi) 10 , mentre nell'altra il cacao 11, entrambi setacciati e mescolando sempre con la frusta a mano 12.
									

								

															

																		
																															
											
										
																														
																		Imburrate lo stampo da ciambella con la margarina vegetale e infarinate con un pò di farina di riso (circa 10 grammi). Quindi versate circa metà dell'impasto bianco in una parte dello stampo, affianco versate anche metà dell'impasto al cacao 13, poi di nuovo la restante parte di quello bianco per terminare con l'ultima parte di impasto al cacao 14. Per ottenere l’effetto marmorizzato, passate una forchetta e facendo un movimento dal basso verso l'alto miscelate leggermente i 2 impasti 15.
									

								

															

																		
																															
											
										
																														
																		Infornate in forno già caldo per circa 70 minuti a 180° (se utilizzate il forno ventilato cuocete per circa 50 minuti a 160°), se durante questo tempo la ciambella dovesse iniziare a scurirsi troppo coprite con un foglio di alluminio per gli ultimi 20 minuti 16. Una volta trascorso il tempo di cottura, sformate la torta su una griglia17 e lasciate raffreddare. Quindi passatela in un piatto da portata 18 e per un tocco in più, spolverate la vostra ciambella senza glutine marmorizzata con un cucchiaio di zucchero a velo, prima di servirla!
									

								

							
					    