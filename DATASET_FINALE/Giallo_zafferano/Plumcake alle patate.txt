Difficoltà: Facile
Soffice e gustoso ma salato, il nostro plumcake di patate è una ricetta stuzzicante che racchiude un cuore saporito di provola affumicata. Tanto semplice da preparare quanto appetitoso, il plumcake di patate diventerà il protagonista dei vostri buffet da accompagnare a ghiotti taglieri di affettati e formaggi della vostra zona. E se dovesse avanzare, può sempre diventare un ottimo compagno di merenda da gustare a fette per spezzare la fame in ufficio. Se anche voi come noi amate le versioni salate del plumcake, provate anche la nostra variante arricchita con tante verdure saporite!


												
						
						

														INGREDIENTI
							
													


						
							
														Ingredienti per uno stampo da 26x10x7 cm 
							

							
								

																	Patate
								
								
								
																	250
									g
																

								

							
								

																	Farina 00
								
								
								
																	200
									g
																

								

							
								

																	Provola affumicata
								
								
								
																	100
									g
																

								

							
								

																	Latte intero
								
								
								a temperatura ambiente
																	100
									g
																

								

							
								

																	Uova
								
								
								a temperatura ambiente
																	175
									g
																

								

							
								

																	Grana Padano DOP
								
								
								da grattugiare
																	80
									g
																

								

							
								

																	Acqua
								
								
								a temperatura ambiente
																	50
									g
																

								

							
								

																	Lievito istantaneo per preparazioni salate
								
								
								
																	16
									g
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	4
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Semi di papavero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il plumcake alle patate per prima cosa lessate le patate per 30-40 minuti, fino a che non risulteranno tenere 1; il tempo di cottura può variare in base alla dimensione delle patate. Una volta cotte, passatele ancora calde attraverso lo schiacciapate per ridurle in purea 2. In una ciotola versate la farina, il lievito 3 e il sale.
									

								

															

																		
																															
											
										
																														
																		Unite anche il latte a temperatura ambiente 4. Proseguite versando l’acqua 5 e le uova 6.
									

								

															

																		
																															
											
										
																														
																		Lavorate con le fruste elettriche fino al completo assorbimento delle uova 7. A questo punto unite la purea di patate raffreddata 8 e insaporite con le foglioline di timo e il formaggio grattugiato 9.
									

								

															

																		
																															
											
										
																														
																		Tagliate la provola affumicata a cubetti di circa 1 cm 10 e aggiungetela al composto 11. Mescolate e versate l’impasto in uno stampo da plumcake da 26x10x7 cm oleato e infarinato, poi livellate la superficie con il dorso del cucchiaio 12.
									

								

															

																		
																															
											
										
																														
																		Ungete un coltellino con l'olio di oliva e poi incidete la parte centrale dell'impasto, per il lato lungo 13: questo procedimento eviterà che la superficie si spacchi in cottura. Ricoprite con i semi di papavero 14 e cuocete in forno statico preriscaldato a 180° per 60 minuti nel ripiano centrale. A cottura ultimata, sfornate il plumcake alle patate, lasciatelo intiepidire e poi sformatelo per servirlo 15.
									

								

							
					    