Difficoltà: Media
Chi assaggia per la prima volta il pane fatto in casa non potrà più farne a meno, con la sua mollica soffice avvolta da una crosticina croccante che conquista al primo morso. E realizzarlo è più facile di quanto si pensi: con pochi ingredienti e una semplice ricetta si può dare vita alla magia della lievitazione che non avrà nulla da invidiare ai forni più rinomati. E poi volete mettere la soddisfazione di averlo fatto da soli con le vostre mani! Noi, in fatto di pani non ci siamo fatti mancare nulla: dal più tradizionale pane cafone al più ricercato pane con le barbabietole. Con questa ricetta abbiamo pensato ad un pane speciale dedicato a chi è intollerante al glutine, realizzato con un mix di farine e arricchito da noci croccanti. Inoltre abbiamo deciso di sfruttare la presenza delle noci e di due importanti farine come quella integrale di riso e quella di grano saraceno per non aggiungere sale. Il risultato? Un fragrante pane indicato anche per chi segue una dieta a basso contenuto di sodio.
Perfetto da accompagnare con formaggi e salumi ma anche con golose creme spalmabili, per una merenda sfiziosa. Fragrante e leggero, questo pane alle noci conquisterà tutti e grazie alla sua digeribilità potrete concedervi una fetta extra!


												
						
						

														INGREDIENTI
							
							                            
                                
    								
    									
    										
    										422
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    422
    					
    					    					    					
    					    Carboidrati
    					    g
    					    59.9
    					
    					    					    					
    					      di cui zuccheri
    					    g
    					    1.3
    					
    					    					    					
    					    Proteine
    					    g
    					    8.1
    					
    					    					    					
    					    Grassi
    					    g
    					    16.7
    					
    					    					    					
    					      di cui saturi
    					    g
    					    1.44
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    1
    					
    					    					    					
    					    Sodio
    					    mg
    					    13
    					
    					    				
    			
                            
													


						
							
														Ingredienti per uno stampo da 26X10 cm
							

							
								

																	Fecola di patate
								
								
								
																	125
									g
																

								

							
								

																	Farina di riso integrale
								
								
								
																	125
									g
																

								

							
								

																	Farina di grano saraceno
								
								
								
																	75
									g
																

								

							
								

																	Farina di mais
								
								
								
																	75
									g
																

								

							
								

																	Lievito di birra secco
								
								
								
																	5
									g
																

								

							
								

																	Miele
								
								
								
																	10
									g
																

								

							
								

																	Acqua
								
								
								a temperatura ambiente
																	475
									g
																

								

							
								

																	Gherigli di noci
								
								
								
																	150
									g
																

								

							
								

																	Olio di semi
								
								
								per ungere lo stampo
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pane alle noci iniziate tritando grossolanamente le noci già sgusciate con un coltello 1. Poi in una ciotola ampia setacciate le farine: la farina di riso integrale 2, la farina di grano saraceno 3,
									

								

															

																		
																															
											
										
																														
																		la fecola di patate  4 e la farina di mais 5. Unite poi il lievito di birra disidratato 6,
									

								

															

																		
																															
											
										
																														
																		e il miele 7; iniziate a mescolare con una forchetta gli ingredienti versando a filo l’acqua a temperatura ambiente 8. L’impasto deve risultare piuttosto liquido 9.
									

								

															

																		
																															
											
										
																														
																		In ultimo unite anche le noci tritate 10. Coprite la ciotola con la pellicola per alimenti 11 e lasciate lievitare l’impasto per 2 ore nel forno spento con la luce accesa. Trascorso il tempo della lievitazione il vostro impasto avrà aumentato il volume di circa il doppio 12.
									

								

															

																		
																															
											
										
																														
																		Prendete uno stampo rettangolare di 26X10 cm (quello del plumcake andrà bene), ungetelo con l’olio di semi sul fondo e sui bordi 13. Versate l’impasto nello stampo 14 e livellatelo con una spatola 15;
									

								

															

																		
																															
											
										
																														
																		A questo punto 16 coprite con la pellicola trasparente e lasciate lievitare sempre in forno spento con luce accesa, fino a quando non sarà arrivato al bordo 17, ci vorranno circa 2 ore. Trascorso il tempo di lievitazione preriscaldate il forno a 220° inserendo nel forno un pentolino colmo d'acqua per favorire l'umidificazione ed evitare che il pane secchi troppo durante la cottura. Cuocete quindi il pane nel ripiano basso del forno per 50 minuti, estraendo il pentolino con l'acqua solo dopo i primi 20 minuti di cottura. Sfornate il pane alle noci e lasciatelo intiepidire, poi rovesciatelo su una gratella in modo che si raffreddi completamente prima di servirlo 18.
									

								

							
					    