Difficoltà: Molto facile
Un contorno semplice ma di grande effetto, in grado di esaltare il gusto della pietanza che accompagna: cipolline in agrodolce! Un grande classico della nostra tradizione, ideale da servire tiepido o a temperatura ambiente, magari come antipasto in abbinamento a formaggi più o meno stagionati. La nota pungente dell’aceto viene ingentilita dalla dolcezza dello zucchero, mentre l’aggiunta del burro rende la glassa particolarmente morbida e setosa. Il risultato è un piatto dal sapore deliziosamente equilibrato, che diventa ancora più buono se gustato il giorno dopo. Pensate che le cipolle non siano abbastanza "romantiche" per essere portate in tavola? Allora sappiate che Pablo Neruda ha dedicato a questo ortaggio addirittura una poesia, in cui definisce la cipolla «destinata a splendere»... anche nei vostri piatti!


												
						
						

														INGREDIENTI
							
							                            
                                
    								
    									
    										
    										142.6
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    142.6
    					
    					    					    					
    					    Carboidrati
    					    g
    					    19.5
    					
    					    					    					
    					      di cui zuccheri
    					    g
    					    19.2
    					
    					    					    					
    					    Proteine
    					    g
    					    1.7
    					
    					    					    					
    					    Grassi
    					    g
    					    6.4
    					
    					    					    					
    					      di cui saturi
    					    g
    					    3.7
    					
    					    					    					
    					    Fibre
    					    g
    					    18.7
    					
    					    					    					
    					    Colesterolo
    					    mg
    					    1.9
    					
    					    					    					
    					    Sodio
    					    mg
    					    250
    					
    					    				
    			
                            
													


						
							
							

							
								

																	Cipolle borettane
								
								
								
																	600
									g
																

								

							
								

																	Aceto di mele
								
								
								
																	40
									g
																

								

							
								

																	Zucchero di canna
								
								
								
																	40
									g
																

								

							
								

																	Burro
								
								
								
																	30
									g
																

								

							
								

																	Acqua
								
								
								
																	15
									g
																

								

							
								

																	Timo
								
								
								
																	1
									rametto
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le cipolline in agrodolce versate in un pentolino lo zucchero di canna 1 e l’acqua 2. Fate sciogliere lo zucchero a fuoco dolce, mescolando con un cucchiaio di legno, poi unite il burro 3.
									

								

															

																		
																																											
											
										
																						
											
										
																						
											
										
																																										
																		Quando anche il burro si sarà sciolto aggiungete le cipolline che avrete precedentemente lavato 4, salate 5 e pepate. Cuocete per un paio di minuti a fiamma media, mescolando spesso così da velarle uniformemente di glassa 6.
									

								

															

																		
																																											
											
										
																						
											
										
																						
											
										
																																										
																		A questo punto unite l’aceto 7. Lasciate evaporare l’odore forte dell’aceto senza far asciugare il liquido 8, poi aggiungete il timo 9.
									

								

															

																		
																																											
											
										
																						
											
										
																						
											
										
																																										
																		Coprite con il coperchio e cuocete a fuoco medio-basso per 30 minuti, mescolando occasionalmente 10; se dovessero asciugarsi o colorirsi troppo potete bagnarle con poca acqua. Trascorso questo tempo verificate che le cipolline siano tenere 11; se desiderate una consistenza più burrosa potete proseguire la cottura per altri 10 minuti. Per ispessire ulteriormente la glassa potete aggiungere una noce di burro freddo a fine cottura. Le vostre cipolline in agrodolce sono pronte 12!
									

								

							
					    