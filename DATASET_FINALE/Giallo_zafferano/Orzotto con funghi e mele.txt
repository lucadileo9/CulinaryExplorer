Difficoltà: Facile
La stagione invernale ci delizia con i suoi prelibati frutti come i profumatissimi funghi porcini e le polpose e zuccherine mele, che qui abbiamo unito in un primo piatto insolito e appetitoso: l’orzotto con funghi e mele. Un piatto dai sapori e dalla cremosità irresistibili grazie alla cottura risottata che permette all'orzotto di catturare maggiormente il condimento in maniera lenta e alla mantecatura con il formaggio Pecorino che arricchisce la pietanza con una nota saporita in più. L'orzotto con funghi e mele è una alternativa genuina al più classico risotto che stuzzicherà la curiosità e l'appetito dei vostri ospiti. Date una svolta ai vostri menu e portate in tavola nuove e accattivanti combinazioni di sapori!


												
						
						

														INGREDIENTI
							
							                            
                                
    								
    									
    										
    										428
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    428
    					
    					    					    					
    					    Carboidrati
    					    g
    					    52.4
    					
    					    					    					
    					      di cui zuccheri
    					    g
    					    8.1
    					
    					    					    					
    					    Proteine
    					    g
    					    16.7
    					
    					    					    					
    					    Grassi
    					    g
    					    16.8
    					
    					    					    					
    					      di cui saturi
    					    g
    					    5.84
    					
    					    					    					
    					    Fibre
    					    g
    					    8.9
    					
    					    					    					
    					    Colesterolo
    					    mg
    					    22
    					
    					    					    					
    					    Sodio
    					    mg
    					    1164
    					
    					    				
    			
                            
													


						
							
							

							
								

																	Mele Fuji
								
								
								
																	240
									g
																

								

							
								

																	Funghi porcini
								
								
								
																	240
									g
																

								

							
								

																	Orzo perlato
								
								
								
																	250
									g
																

								

							
								

																	Brodo vegetale
								
								
								
																	1
									l
																

								

							
								

																	Scalogno
								
								
								
																	1
									
																

								

							
								

																	Olio extravergine d'oliva
								
								
								
																	30
									g
																

								

							
								

																	Pecorino romano
								
								
								semi stagionato
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Prezzemolo
								
								
								
																	3
									rametti
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’orzotto con funghi e mele, preparate il brodo vegetale che vi servirà caldo per essere usato nella cottura dell'orzotto. Passate poi alla pulizia dei funghi: eliminate la base del gambo 1 pulite con un panno la superficie per eliminare i residui di terra 2, quindi tagliateli a fettine nel senso della lunghezza 3.Teneteli da parte e proseguite con la ricetta.
									

								

															

																		
																															
											
										
																														
																		Sciacquate sotto l’acqua corrente l’orzo 4, quindi lasciatelo scolare nel colino. Mondate e tritate lo scalogno, quindi versate un filo d’olio in un tegame, aggiungete lo scalogno tritato 5 e fate stufate a fiamma moderata finché non diventerà trasparente. A questo punto versate l’orzo 6, fatelo tostare un minuto,
									

								

															

																		
																															
											
										
																														
																		poi bagnatelo con un mestolo di brodo 7, salate, pepate e proseguite la cottura per circa 20 minuti come per un risotto, aggiungendo il brodo poco alla volta al bisogno, mescolando di tanto in tanto. Mentre l’orzotto cuoce, occupatevi delle mele: lavatele e asciugatele, quindi dividetele prima a metà 8 e poi in 4 spicchi. Tagliate via la parte centrale del torsolo dagli spicchi 9,
									

								

															

																		
																															
											
										
																														
																		quindi senza sbucciarle, tagliatele a piccoli cubetti 10. A metà cottura dell’orzotto (dopo circa 10 minuti) versate i funghi porcini 11 e le mele a cubetti 12
									

								

															

																		
																															
											
										
																														
																		Proseguite la cottura per altri 10 minuti circa, aggiungendo sempre il brodo poco alla volta 13. Grattugiate il Pecorino semi stagionato 14 e quando l’orzotto sarà cotto, spegnete il fuoco e mantecate con il formaggio grattugiato 15.
									

								

															

																		
																															
											
										
																														
																		Per finire aromatizzate con il prezzemolo fresco tritato 16, mescolate per insaporire 17 e servite subito l’orzotto con funghi e mele ben caldo 18!
									

								

							
					    