Difficoltà: Media
Se pensate che gli spaghetti siano buoni solo aglio olio e peperoncino, oggi proveremo a farvi ricredere con una ricetta stuzzicante e colorata: spaghetti con funghi, carciofi e pomodorini! L'incontro felice di carciofi e funghi crea un connubio di sapori bilanciato e saporito. A legare il tutto i pomodorini, che creano il giusto sughetto e rilasciano una nota di dolcezza al piatto. Realizzate anche voi questo gustoso primo piatto e servitelo ancora fumante: la sua semplice bontà saprà conquistare i vostri commensali...anche quelli vegetariani!


												
						
						

														INGREDIENTI
							
							                            
                                
    								
    									
    										
    										444
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    444
    					
    					    					    					
    					    Carboidrati
    					    g
    					    70.9
    					
    					    					    					
    					      di cui zuccheri
    					    g
    					    6.5
    					
    					    					    					
    					    Proteine
    					    g
    					    14.9
    					
    					    					    					
    					    Grassi
    					    g
    					    11.2
    					
    					    					    					
    					      di cui saturi
    					    g
    					    1.7
    					
    					    					    					
    					    Fibre
    					    g
    					    8.5
    					
    					    					    					    					
    					    Sodio
    					    mg
    					    418
    					
    					    				
    			
                            
													


						
							
							

							
								

																	Spaghetti
								
								
								
																	320
									g
																

								

							
								

																	Funghi champignon
								
								
								
																	400
									g
																

								

							
								

																	Pomodorini ciliegino
								
								
								
																	300
									g
																

								

							
								

																	Carciofi
								
								
								
																	600
									g
																

								

							
								

																	Prezzemolo
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti con funghi, carciofi e pomodorini cominciate dalla pulizia dei funghi champignon. Con un coltello eliminate la punta del gambo 1, poi con un panno pulito e umido strofinate con delicatezza tutto il fungo in modo da eliminare la terra che lo ricopre 2. Passate infine al taglio, ottenendo delle fettine sottili 3.
									

								

															

																		
																															
											
										
																														
																		Per la pulizia dei carciofi invece cominciate eliminando la parte superiore dove ci sono le foglie appuntite, eliminando 2-3 centimetri con un taglio netto e poi sfogliate fino ad arrivare al cuore del carciofo, lo sentirete sia dalla consistenza dei petali che saranno più teneri che dal colore delle foglie che saranno più chiare alla base 4. Con una lama eliminate lo strato superficiale del gambo che è fibroso 5. Tagliate il carciofo a metà ed eliminate la barbetta interna con la punta di una lama 6. Se non utilizzate subito i carciofi immergeteli in una ciotola con acqua acidulata, ovvero in cui avrete spremuto un limone, in questo modo eviterete l’ossidazione che farebbe annerire i carciofi.
									

								

															

																		
																															
											
										
																														
																		Se invece utilizzate subito i carciofi tagliateli a listarelle sottili, in modo che cuociano più velocemente 7 e versateli in una padella insieme all’aglio e l’olio 8, lasciandoli sfrigolare per 5 minuti 9.
									

								

															

																		
																															
											
										
																														
																		Aggiungete i funghi champignon 10 lasciando cuocere per altri 5 minuti. In questo tempo lavate e tagliate a metà i pomodorini 11 dopodiché uniteli ai carciofi e funghi 12.
									

								

															

																		
																															
											
										
																														
																		Dopo una decina di minuti di cottura tritate il prezzemolo al coltello 13, aggiungetelo al condimento 14 e aggiustate di sale e di pepe 15.
									

								

															

																		
																															
											
										
																														
																		Lasciate insaporire ancora qualche istante 16 e nel frattempo versate gli spaghetti in abbondante acqua bollente e salata 17. Scolateli ben al dente, tenendo da parte l'acqua di cottura e versateli nella padella insieme al sugo di funghi, carciofi e pomodorini 18.
									

								

															

																		
																															
											
										
																														
																		Aggiungete un mestolo di acqua di cottura della pasta 19 e lasciate cuocere ancora un minuto 20. Quindi impiattate i vostri spaghetti con funghi, carciofi e pomodorini 21 e serviteli ben caldi.
									

								

							
					    