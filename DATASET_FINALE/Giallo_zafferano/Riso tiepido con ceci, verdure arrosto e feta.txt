Difficoltà: Facile
Genuino e gustoso, il riso tiepido con ceci, verdure arrosto e feta è un primo piatto perfetto per i vostri menu di primavera. Questa proposta vegetariana vede protagonista il riso integrale, ricco di fibre e caratterizzato da chicchi ben separati, ideale per le insalate di riso salutari e leggere come questa. Il colorato e stuzzicante accompagnamento prevede verdure di stagione arrostite in forno, il tutto condito con un profumatissimo olio aromatizzato alle erbe. Potete preparare il riso tiepido in anticipo per poi gustarlo a cena, ed è anche un'ottima soluzione per chi cerca ricette sane ma appetitose per il pranzo in ufficio.


						
						

														INGREDIENTI
							
													


						
														
							
							

							
								

																	Riso integrale
								
								
								
																	320
									g
																

								

							
								

																	Ceci precotti
								
								
								
																	200
									g
																

								

							
								

																	Zucchine
								
								
								
																	200
									g
																

								

							
								

																	Melanzane
								
								
								
																	350
									g
																

								

							
								

																	Pomodorini datterini
								
								
								
																	250
									g
																

								

							
								

																	Feta
								
								
								
																	80
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Origano
								
								
								
																	
									q.b.
																

								

							
														
							
						
														
							
														per l'olio aromatizzato
							

							
								

																	Olio extravergine d'oliva
								
								
								
																	50
									g
																

								

							
								

																	Erbe aromatiche
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il riso tiepido con ceci, verdure arrosto e feta iniziate lavando le verdure, quindi spuntate le melanzane e tagliatele a cubetti di circa 1,5 cm 1. Fate lo stesso con le zucchine 2. In una teglia versate i pomodorini 3. 
									

								

															

																		
																																											
											
										
																						
											
										
																						
											
										
																																										
																		Aggiungete anche le melanzane e le zucchine 4, condite con olio 5, sale, pepe e origano fresco 6, cuocete in forno statico a 230° per 20 minuti. 
									

								

															

																		
																																											
											
										
																						
											
										
																						
											
										
																																										
																		Nel frattempo fate bollire il riso integrale in acqua salata per il tempo indicato dalla confezione 7. Preparate nel frattempo l’olio aromatizzato mettendo l’olio in un pentolino 8 con le erbe fresche che avete in casa 9 (rosmarino, erba cipollina, finocchietto, origano, maggiorana, basilico, prezzemolo o timo). 
									

								

															

																		
																																											
											
										
																						
											
										
																						
											
										
																																										
																		Fate andare per 10 minuti a fiamma bassissima. Eliminate le erbe 10 e lasciate raffreddare. Sfornate le verdure 11. Scolate il riso e trasferitelo in una ciotola 12.
									

								

															

																		
																																											
											
										
																						
											
										
																						
											
										
																																										
																		Versate i ceci scolati nel riso 13, incorporate anche le verdure 14 e condite con l'olio aromatizzato 15. 
									

								

															

																		
																																											
											
										
																						
											
										
																						
											
										
																																										
																		Sbriciolate la feta 16 e mescolate per insaporire 17, aggiustate di sale e pepe, unite qualche foglia di origano fresco. Il vostro riso tiepido con ceci, verdure arrosto e feta è pronto per essere servito 18.
									

								

							
					    