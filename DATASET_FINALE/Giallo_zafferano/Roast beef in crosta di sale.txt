Difficoltà: Facile
Ecco un secondo piatto tanto succulento quanto semplice da preparare, si può realizzare con anticipo e vi garantirà il plauso dei vostri commensali: il roast-beef, un piatto tipico della cucina anglosassone. Oggi vi proponiamo di prepararlo in una delle sue espressioni migliori: il roast-beef in crosta di sale! Il taglio tra i più teneri viene insaporito con erbe aromatiche e cotto avvolto in uno scrigno di sale per mantenere la carne morbida e succulenta, senza usare grassi. Questa cottura è perfetta per trattenere l’umidità e i succhi della carne ma soprattutto per consentire a quest’ultima di cuocersi lentamente ed in modo uniforme, penetrando all’interno del roast beef senza bruciarne la parte esterna. Il sale grosso dona una piacevole sapidità alla preparazione senza coprirne il gusto. Noi vi suggeriamo di portare in tavola la teglia con il roast beef ancora coperto di sale e romperne la crosta davanti agli occhi dei vostri amici per far venire loro… l’acquolina in bocca!


												
						
						

														INGREDIENTI
							
							                            
                                
    								
    									
    										
    										158
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    158
    					
    					    					    					
    					    Carboidrati
    					    g
    					    1.2
    					
    					    					    					
    					      di cui zuccheri
    					    g
    					    1.2
    					
    					    					    					
    					    Proteine
    					    g
    					    24.6
    					
    					    					    					
    					    Grassi
    					    g
    					    6.1
    					
    					    					    					
    					      di cui saturi
    					    g
    					    2.02
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    67
    					
    					    					    					
    					    Sodio
    					    mg
    					    2086
    					
    					    				
    			
                            
													


						
							
														Ingredienti per 650 g di carne
							

							
								

																	Manzo
								
								
								(taglio per roast-beef) 
																	650
									g
																

								

							
								

																	Sale grosso
								
								
								grosso
																	2
									kg
																

								

							
								

																	Rosmarino
								
								
								
																	5
									g
																

								

							
								

																	Alloro
								
								
								
																	5
									g
																

								

							
								

																	Timo
								
								
								
																	5
									g
																

								

							
								

																	Acqua
								
								
								
																	30
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il roast beef in crosta di sale iniziate lavando ed asciugando le erbe aromatiche 1. Procedete tritando finemente rosmarino, alloro e timo 2. Dopodiché tagliate il grasso in eccesso dalla carne di manzo 3. A seconda della carne scelta potrete legarlo per dargli una forma più compatta o lasciarlo come lo avete acquistato se il pezzo è già sufficientemente compatto.
									

								

															

																		
																															
											
										
																														
																		Massaggiate la carne con il trito di erbe aromatiche, strofinandole leggermente su tutta la superficie e facendo in modo che aderiscano bene su tutti i lati 4. Prendete ora una teglia da forno con i bordi alti e più larga rispetto al taglio della carne di 2 cm per lato: versatevi uno strato di sale di circa 2 cm sul fondo 5. Adagiate ora il roast beef sulla teglia e ricopritelo uniformemente con il sale 6, creando uno strato di circa 2 cm di sale per lato, una sorta di involucro. E’ fondamentale utilizzare il sale grosso, poiché quello fino in cottura verrebbe assorbito eccessivamente dalla carne.
									

								

															

																		
																															
											
										
																														
																		Inumidite con l'acqua la superficie della crosta di sale 7 in modo che questa si possa maggiormente indurire in cottura. Infine infornate in forno statico preriscaldato a 200°C per 25 minuti (sconsigliamo l’utilizzo del forno ventilato poiché asciugherebbe troppo la carne e questa in ultimo non risulterebbe succosa). Il forno non andrà aperto fino a cottura ultimata per evitare che la temperatura si abbassi impedendo una cottura ottimale. Trascorso il tempo, estraete la teglia dal forno e lasciate riposare 10 minuti a temperatura ambiente. Dopodiché aiutandovi con dei cucchiai o un coltello se la crosta è divenuta molto dura, rimuovete il sale grosso raschiandolo con delicatezza 8. Eliminate tutto il sale di copertura poco alla volta 9.
									

								

															

																		
																															
											
										
																														
																		Prendete poi il roast beef 10 e disponetelo su un tagliare, eliminando se necessario il sale grosso in eccesso. Quindi affettatelo delicatamente con un coltello dalla lama affilata o se preferite fettine più sottili con l’affettatrice 11: all'interno dovrà risultare rosea. Se preferite una carne non troppo cruda, prolungate di 5 minuti la cottura, sempre in base al peso della carne che scegliete. Ora il vostro roast beef in crosta di sale può essere impiattato e gustato 12!
									

								

							
					    