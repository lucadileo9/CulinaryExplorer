Difficoltà: Media
Quelle belle giornate casalinghe e lente, in cui si ha tempo da dedicare a se stessi e a chi si vuol bene, di cucinare qualcosa in più da condividere. Il momento perfetto per preparare e gustare i mignon con Nutella® e crema diplomatica: piccoli cestini fragranti dal ripieno avvolgente. Un ciuffo di crema diplomatica e uno di Nutella® sono l'unione perfetta all'interno del piccolo involucro di crust pastry speziato, un impasto tipico inglese a base di acqua e burro freddi, aromatizzato con cannella, zenzero e noce moscata. La coccola perfetta per una tarda colazione o per il brunch: piccoli nella forma ma grandi nel gusto, i mignon con Nutella® e crema diplomatica vi delizieranno.


						
						

														INGREDIENTI
							
													


						
														
							
														Ingredienti per il crust (per 24 pezzi)
							

							
								

																	Burro
								
								
								freddo di frigo
																	115
									g
																

								

							
								

																	Acqua
								
								
								fredda
																	50
									g
																

								

							
								

																	Farina 00
								
								
								
																	225
									g
																

								

							
								

																	Sale fino
								
								
								
																	1
									g
																

								

							
								

																	Cannella in polvere
								
								
								
																	½
									cucchiaino
																

								

							
								

																	Zenzero in polvere
								
								
								
																	½
									cucchiaino
																

								

							
								

																	Noce moscata
								
								
								da grattugiare
																	
									q.b.
																

								

							
														
							
						
														
							
														per la crema
							

							
								

																	Panna fresca liquida
								
								
								
																	100
									g
																

								

							
								

																	Tuorli
								
								
								(uno di uova medie)
																	15
									g
																

								

							
								

																	Amido di mais (maizena)
								
								
								
																	5
									g
																

								

							
								

																	Latte intero
								
								
								
																	100
									g
																

								

							
								

																	Zucchero
								
								
								
																	15
									g
																

								

							
								

																	Baccello di vaniglia
								
								
								
																	½
									
																

								

							
														
							
						
														
							
														per guarnire
							

							
								

																	Nutella®
								
								
								
																	120
									g
																

								

							
								

																	Lamponi
								
								
								
																	24
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i mignon con Nutella® e crema diplomatica iniziate dal crust: versate in una ciotola la farina, il burro freddo a pezzetti 1, il sale 2 e noce moscata grattugiata 3.
									

								

															

																		
																															
											
										
																														
																		Unite anche cannella in polvere 4 e zenzero in polvere 5. Poi versate l'acqua fredda 6.
									

								

															

																		
																															
											
										
																														
																		Impastate velocamente a mano 7, formate un panetto 8 e coprite con pellicola. Fate riposare per un'ora in frigorifero. Intanto potete passare alla crema diplomatica: scaldate il latte in un tegame con l'aggiunta di semini di mezza bacca di vaniglia 9 e portate a leggero bollore.
									

								

															

																		
																															
											
										
																														
																		In un altro tegame versate il tuorlo, l'amido di mais 10 e lo zucchero 11. Unite anche una parte del latte caldo 12 e mescolate con una frusta.
									

								

															

																		
																															
											
										
																														
																		Una volta ottenuto un composto omogeneo, potete versare il latte restante 13. Fate addensare sul fuoco medio-basso mescolando continuamente. Dovrete ottenere una consistenza cremosa e densa 14. Versate in una ciotolina e coprite con pellicola a contatto 15. Fate raffreddare a temperatura ambiente e poi in frigo per almeno 1 ora.
									

								

															

																		
																															
											
										
																														
																		Stendete il crust a circa 3 mm di spessore spolverizzando leggermente il piano di lavoro 16 17. Coppate con un cerchio da 6 cm di diametro e ottenete 24 dischi 18.
									

								

															

																		
																															
											
										
																														
																		Adagiate i dischi ottenuti in uno stampo da minimuffin 19. Cuocete in forno ventilato preriscaldato a 180° per circa 15 minuti 20. Sfornate e lasciate intiepidire, quindi trasferiteli su una gratella perchè si raffreddino completamente 21. 
									

								

															

																		
																															
											
										
																														
																		Potete semimontare la panna con fruste elettriche 22, dovrà risultare lucida e non eccessivamente montata. Unitela alla crema molto fredda, aggiungendone prima 1/3 e mescolando energicamente 23, poi la restante incorporandola con movimenti dall'alto verso il basso. Potete riempire una sac-à-poche senza bocchetta e farcire i mignon 24.
									

								

															

																		
																															
											
										
																														
																		Riempite con Nutella® una sac-à-poche con bocchetta da 5-6 mm e aggiungetene 5 g per ciascun guscio 25. Decorate infine con un lampone ogni mignon 26. I vostri mignon con Nutella® e crema diplomatica sono pronti per essere gustati 27.
									

								

							
					    