Difficoltà: Facile
Basta con il solito salmone alla griglia… facciamolo croccante, ma con un tocco etnico! Il salmone croccante con panko è una sfiziosa ricetta fusion che combina tecniche e sapori della cucina orientale con ingredienti tipici della tradizione messicana. Il filetto di salmone marinato con salsa di soia e zenzero viene ricoperto con il panko, un particolare pangrattato di origine giapponese, che lo rende deliziosamente croccante all’esterno e morbido all’interno. A coronamento dei singoli cubotti di pesce, invece, una salsa di avocado liberamente ispirata al guacamole, che dona cremosità e freschezza ad ogni boccone. Impugnate le bacchette e servite il salmone con panko accompagnato con la salsa teriyaki… sarà perfetto sia come antipasto che come secondo piatto, per una cena originale e raffinata!


						
						

														INGREDIENTI
							
													


						
														
							
														per il salmone marinato
							

							
								

																	Filetto di salmone
								
								
								
																	300
									g
																

								

							
								

																	Salsa di soia
								
								
								
																	50
									g
																

								

							
								

																	Zenzero fresco
								
								
								
																	10
									g
																

								

							
								

																	Cipollotto fresco
								
								
								(la parte verde)
																	10
									g
																

								

							
								

																	Miele di acacia
								
								
								
																	1
									cucchiaino
																

								

							
														
							
						
														
							
														Per la panatura
							

							
								

																	Panko 
								
								
								
																	
									q.b.
																

								

							
								

																	Acqua gassata
								
								
								fredda
																	190
									g
																

								

							
								

																	Farina
								
								
								
																	100
									g
																

								

							
														
							
						
														
							
														Per la salsa di avocado
							

							
								

																	Avocado
								
								
								
																	1
									
																

								

							
								

																	Pomodorini ciliegino
								
								
								
																	20
									g
																

								

							
								

																	Cipolle rosse
								
								
								
																	10
									g
																

								

							
								

																	Succo di lime
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
														
							
														Per guarnire e servire
							

							
								

																	Insalata
								
								
								acetosa rossa
																	
									q.b.
																

								

							
								

																	Fiori eduli
								
								
								
																	
									q.b.
																

								

							
								

																	Salsa teriyaki
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il salmone croccante con panko per prima cosa preparate la marinatura del salmone: sbucciate lo zenzero 1 e tritatelo finemente 2, poi tagliate la parte verde del cipollotto a rondelle sottili 3.
									

								

															

																		
																																											
											
										
																						
											
										
																						
											
										
																																										
																		Prendete il filetto di salmone, che avrete già privato della pelle e di eventuali lische, e adagiatelo in una pirofila 4. Ricoprite il salmone con il cipollotto 5 e lo zenzero 6.
									

								

															

																		
																																											
											
										
																						
											
										
																						
											
										
																																										
																		Aggiungete anche il miele 7 e la salsa di soia 8, poi lasciate marinare in frigorifero per 30 minuti 9, coperto con pellicola.
									

								

															

																		
																																											
											
										
																						
											
										
																						
											
										
																																										
																		Nel frattempo dedicatevi alla salsa di avocado: tritate finemente i pomodorini 10 e la cipolla rossa 11, poi estraete la polpa dell’avocado e riducetela a pezzetti 12.
									

								

															

																		
																																											
											
										
																						
											
										
																						
											
										
																																										
																		Trasferite l’avocado in un mortaio, salate 13 e pepate, poi unite i pomodorini 14 e la cipolla 15.
									

								

															

																		
																																											
											
										
																						
											
										
																						
											
										
																																										
																		Versate anche il succo del lime 16 e l’olio 17. Pestate con il pestello per ottenere una consistenza cremosa 18.
									

								

															

																		
																																											
											
										
																						
											
										
																						
											
										
																																										
																		Tenete la salsa da parte e preparate la pastella: versate la farina e l’acqua frizzante fredda in una ciotola 19 e mescolate con la frusta per amalgamare il composto 20. A questo punto prelevate il salmone dalla marinatura e scola l'eccesso 21.
									

								

															

																		
																																											
											
										
																						
											
										
																						
											
										
																																										
																		Ricoprite il filetto prima con la pastella 22 e poi con il panko, che avrete messo in una pirofila a parte 23. Scaldate l’olio di semi fino alla temperatura di 170°, poi immergete il salmone 24 e friggete per pochi minuti.
									

								

															

																		
																																											
											
										
																						
											
										
																						
											
										
																																										
																		Quando la panatura sarà croccante e dorata, scolate 25 e trasferite su carta per fritti 26. Tagliate il filetto di salmone a cubotti 27.
									

								

															

																		
																																											
											
										
																						
											
										
																						
											
										
																																										
																		Impiattate e guarnite la parte superiore dei cubotti con la salsa di avocado 28, poi completate con delle foglioline di insalata e fiori eduli 29. Servite il vostro salmone croccante con panko accompagnato con salsa teriyaki 30!
									

								

							
					    