Difficoltà: Facile
I mandarini ripieni sono originali dolci al cucchiaio, perfetti per la stagione degli agrumi.
La scorza dei mandarini, scavati dalla loro polpa, viene fatta gelare per poter contenere una profumata e golosa crema al mandarino.
La crema viene preparata con uova, zucchero e il succo filtrato della polpa dei mandarini; una volta addensata viene aggiunta della panna fresca montata per renderla più delicata e un foglio di gelatina per renderla più stabile.
Con i mandarini ripieni porterete in tavola un dessert fresco e agrumato, ideale anche per facilitare la digestione dopo un pasto importante!


												
						
						

														INGREDIENTI
							
							                            
                                
    								
    									
    										
    										219
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    219
    					
    					    					    					
    					    Carboidrati
    					    g
    					    34.8
    					
    					    					    					
    					      di cui zuccheri
    					    g
    					    31
    					
    					    					    					
    					    Proteine
    					    g
    					    2.3
    					
    					    					    					
    					    Grassi
    					    g
    					    7.9
    					
    					    					    					
    					      di cui saturi
    					    g
    					    4.14
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    87
    					
    					    					    					
    					    Sodio
    					    mg
    					    14
    					
    					    				
    			
                            
													


						
							
														Ingredienti per 8 mandarini
							

							
								

																	Panna fresca liquida
								
								
								
																	250
									ml
																

								

							
								

																	Zucchero
								
								
								
																	140
									g
																

								

							
								

																	Mandarini
								
								
								non trattati
																	16
									
																

								

							
								

																	Tuorli
								
								
								
																	2
									
																

								

							
								

																	Scorza di limone
								
								
								1 e mezzo
																	
									
																

								

							
								

																	Gelatina in fogli
								
								
								
																	5
									g
																

								

							
								

																	Amido di mais (maizena)
								
								
								
																	30
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i mandarini ripieni scegliete 8 tra i vostri mandarini, i più grandi e belli, senza ammaccature, quindi tagliate la calottina superiore 1 e scavateli all'interno, eliminando la polpa con un cucchiaino, senza rovinare la scorza 2. Avvolgete le scorze intere e le calotte, ad una ad una, nella pellicola e mettetele nel freezer 3 per almeno un'ora.
									

								

															

																		
																															
											
										
																														
																		Sbucciate gli altri mandarini e frullateli insieme alla polpa ricavata prima in un mixer (4-5). Filtrate il succo attraverso un colino, schiacciando la polpa con il dorso del cucchiaio 6.
									

								

															

																		
																															
											
										
																														
																		In una ciotola a parte lavorate i tuorli con lo zucchero, fino a quando diventeranno soffici e chiari 7, aggiungete la fecola e il succo di mezzo limone 8, amalgamate e infine unite il succo dei mandarini 9.
									

								

															

																		
																															
											
										
																														
																		Trasferite il composto ottenuto in una pentola, passandolo prima in un colino per eliminare eventuali grumi 10. Cuocete la crema a fuoco basso e sempre mescolando fino a quando si sarà addensata 11 (ci vorranno circa 15 minuti). Togliete dal fuoco e fate raffreddare la crema coperta con un foglio di pellicola a contatto in frigorifero 12.
									

								

															

																		
																															
											
										
																														
																		Quando la crema di mandarini sarà completamente fredda, montate in una planetaria o con uno sbattitore elettrico 200 ml di panna e amalgamatela alla crema 13. Ammollate un foglio di gelatina in acqua fredda per qualche minuto, strizzatelo e scioglietelo nei 50 ml di panna restanti, che avrete riscaldato, 14 e unite questo composto alla crema 15.
									

								

															

																		
																															
											
										
																														
																		Infine unite la scorza grattugiata di un limone, amalgamate e coprite con un foglio di pellicola sempre a contatto. Fate riposare la crema in frigorifero per 3 ore circa: deve diventare densa e compatta. Trasferitela in una sac-à-poche dal beccuccio a stella, tirate fuori le scorze gelate dal freezer, togliete la pellicola e farciteli con la crema 17, formando un bel ciuffo finale 18. Decorate con la calotta e riponete i vostri mandarini ripieni in freezer, fino a 20 minuti prima di servirli!
									

								

							
					    