Difficoltà: Facile
Una mattina al mercato abbiamo fatto scorte di verza: è così buona, facile da cucinare e anche molto versatile! L'abbiamo utilizzata come contorno insieme alle patate, come scrigno per riso e carne in uno sfizioso antipasto e persino per realizzare un gustoso timballo! Ma stavolta avevamo proprio voglia di pesto... non il classico alla genovese ma uno a base di verza semplice, cremoso e stuzzicante. Perciò ecco la nostra ricetta della pasta di legumi con pesto di verza e nocciole, una vera chicca per chi adora i fusilli, un formato di pasta che si avvolge come una spirale intrappolando tutto il condimento tra le eliche. Il suo colore rossastro verrà risaltato dalle tinte più chiare del pesto, una prelibatezza non soltanto per il palato ma anche per gli occhi... la pasta di legumi con pesto di verza e nocciole sarà perciò una gioia per i sensi, scoprite la ricetta e fateci sapere cosa ne pensate!


												
						
						

														INGREDIENTI
							
							                            
                                
    								
    									
    										
    										549
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    549
    					
    					    					    					
    					    Carboidrati
    					    g
    					    32.5
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    28.4
    					
    					    					    					
    					    Grassi
    					    g
    					    33.9
    					
    					    					    					
    					      di cui saturi
    					    g
    					    9.12
    					
    					    					    					
    					    Fibre
    					    g
    					    10.8
    					
    					    					    					
    					    Colesterolo
    					    mg
    					    34
    					
    					    					    					
    					    Sodio
    					    mg
    					    856
    					
    					    				
    			
                            
													


						
							
							

							
								

																	Fusilli di lenticchie rosse
								
								
								
																	250
									g
																

								

							
								

																	Verza
								
								
								
																	350
									g
																

								

							
								

																	Robiola
								
								
								
																	100
									g
																

								

							
								

																	Nocciole
								
								
								
																	60
									g
																

								

							
								

																	Parmigiano Reggiano DOP
								
								
								
																	50
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Timo
								
								
								
																	4
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta di legumi con pesto di verza e nocciole cominciate dal pesto. Eliminate le foglie più esterne della verza e la parte centrale, poi tritatela grossolanamente 1. Sciacquate la verza per bene sotto l’acqua e tuffatela in una pentola di acqua bollente salata 2. Lessate la verza per circa 10 minuti e a fine cottura scolatela con una schiumarola 3,
									

								

															

																		
																															
											
										
																														
																		trasferendo le foglie nel boccale di un mixer 4. Conservate l'acqua di cottura della verza che vi servirà per cuocere la pasta. Mentre la verza cuoce tostate le nocciole in padella a fiamma viva saltandole spesso e facendo attenzione a non bruciarle 5. Aggiungete solo metà delle nocciole alle foglie di verza sbollentate 6,
									

								

															

																		
																															
											
										
																														
																		versate l’olio 7 e cominciate a frullare 8. Man mano aggiungete anche il resto degli ingredienti: il Parmigiano grattugiato 9,
									

								

															

																		
																															
											
										
																														
																		il timo sfogliato 10 e la robiola 11. Infine regolate di pepe ed eventualmente di sale 12.
									

								

															

																		
																															
											
										
																														
																		Trasferite il composto in una pentola 13 e completate sminuzzando le nocciole rimanenti 14. Nel frattempo cuocete la pasta nell’acqua di cottura delle verze: in questo modo assorbirà s più sapore 15.
									

								

															

																		
																															
											
										
																														
																		Non appena saranno al dente, scolate i fusilli 16 e tuffateli nella padella con il condimento, a fiamma spenta 17. Mescolate con una spatola aggungendo se necessario un po’ di acqua di cottura della pasta per stemperare la salsa 18.
									

								

															

																		
																															
											
										
																														
																		Quando il tutto si sarà ben amalgamato 19, impiattate la vostra pasta di legumi con pesto di verza completando con le nocciole 20 e buon appetito a voi 21!
									

								

							
					    