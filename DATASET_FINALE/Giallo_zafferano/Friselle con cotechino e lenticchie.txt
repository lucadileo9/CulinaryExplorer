Difficoltà: Facile
Anche quest'anno siete arrivati alle festività natalizie e state cercando ancora qualche idea fresca e stuzzicante? Non allarmatevi, arriviamo in vostro soccorso con un'idea che sbalordirà proprio tutti! Si tratta della ricetta delle friselle con cotechino e lenticchie, un modo originale e gustoso per rivisitare il grande classico di capodanno. In aggiunta abbiamo scelto la cicoria, una verdura amara e tipica di questo periodo freddo che ben sposa il gusto deciso dei legumi e della carne. La peculiarità delle friselle con cotechino e lenticchie è proprio la scelta di questo particolare pane croccante tipico del sud. Per essere sicuri di ottenere una ricetta ben bilanciata nei sapori abbiamo deciso di bagnare le frise direttamente con l'acqua di cottura delle lenticchie. E aggiungiamo, con un po' di tempo e pazienza potreste addirittura scegliere di prepararle in casa, in questo modo il buon profumo di pane armonizzerà la casa facendo sentire i vostri ospiti ancora più sereni. Provate le nostre friselle con cotechino e lenticchie, stupite tutti unendo le tradizioni dell'Italia in un antipasto davvero caratteristico!


												
						
						

														INGREDIENTI
							
							                            
                                
    								
    									
    										
    										314
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    314
    					
    					    					    					
    					    Carboidrati
    					    g
    					    26.7
    					
    					    					    					
    					      di cui zuccheri
    					    g
    					    2.6
    					
    					    					    					
    					    Proteine
    					    g
    					    12.1
    					
    					    					    					
    					    Grassi
    					    g
    					    17.6
    					
    					    					    					
    					      di cui saturi
    					    g
    					    4.63
    					
    					    					    					
    					    Fibre
    					    g
    					    4.8
    					
    					    					    					
    					    Colesterolo
    					    mg
    					    26
    					
    					    					    					
    					    Sodio
    					    mg
    					    792
    					
    					    				
    			
                            
													


						
							
														Ingredienti per 4 pezzi
							

							
								

																	Friselle
								
								
								da 30 grammi ciascuna
																	4
									
																

								

							
								

																	Cotechino precotto
								
								
								(70 grammi da cotto)
																	100
									g
																

								

							
								

																	Lenticchie secche
								
								
								
																	75
									g
																

								

							
								

																	Cicoria
								
								
								
																	70
									g
																

								

							
								

																	Sedano
								
								
								
																	30
									g
																

								

							
								

																	Carote
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Alloro
								
								
								
																	2
									foglie
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la frisella con lenticchie e cotechino cominciate da quest’ultimo. Seguite le istruzioni riportate sulla confezione per la cottura: il nostro prevede una cottura ad immersione in acqua fredda e, dal momento del bollore, 20 minuti di lessatura 1. Una volta cotto scolatelo, aprite l’involucro e fate scorrere la gelatina fusa all’interno facendo moltissima attenzione a non bruciarvi. Posizionate su un tagliere, affettatelo 2 e poi ricavate dei cubetti grossi circa 1,5 cm e tenete da parte 3.
									

								

															

																		
																															
											
										
																														
																		Occupatevi adesso delle lenticchie. Sciacquatele sotto un getto d’acqua fresca, poi tuffatele in una pentola piena d’acqua fredda 4. Aggiungete l’alloro 5 e portate ad ebollizione. Cuoceranno in circa 25 minuti restando ben croccanti 6.
									

								

															

																		
																															
											
										
																														
																		A fine cottura scolatele in un recipiente con all'interno un colino 7, scartate l'alloro 8 e conservate l’acqua di cottura 9.
									

								

															

																		
																															
											
										
																														
																		Pulite la cicoria. Dopo aver tolto la base dividete a metà gli steli seguendo la linea verticale 10. Poi tagliate a tocchetti di circa 2 cm e sciacquate accuratamente 11. A questo punto pelate la carota e la parte superficiale del sedano 12,
									

								

															

																		
																															
											
										
																														
																		dopodiché sminuzzate finemente al coltello 13. Poi eliminate il cappello dal peperoncino e sminuzzatelo finemente. Spostatevi ai fornelli. In una padella larga scaldate un goccio d’olio insieme al trito di carota e sedano, lo spicchio d’aglio mondato 14 e il peperoncino tritato 15
									

								

															

																		
																															
											
										
																														
																		Dopo pochi istante tuffate i pezzi di cicoria e fateli saltare per qualche minuto (16-17). Poi aggiungete le lenticchie scolate e saltate anche queste per qualche minuto 18.
									

								

															

																		
																															
											
										
																														
																		Eliminate l’aglio 19 e infine saltate per 1 minuto i cubetti di cotechino insieme a tutto al resto 20; regolate di sale e pepe 21.
									

								

															

																		
																															
											
										
																														
																		Adesso che c'è tutto potete passare alla composizione 22. Nel recipiente in cui avete versato il liquido di cottura delle lenticchie, e che dovrebbe essere ancora tiepido, immergete le friselle per pochi istanti 23. Guarnitele prima con il mix 24,
									

								

															

																		
																															
											
										
																														
																		e poi con i cubetti di cotechino 25. Completate tutte le altre 26 ed ecco pronte le vostre friselle con lenticchie e cotechino: buon appetito 27!
									

								

							
					    