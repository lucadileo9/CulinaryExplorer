Difficoltà: Facile
Dovete organizzare un aperitivo ma le classiche tartine non vi soddisfano più? Non passano mai di moda, ma un tocco di originalità non guasta mai... ed ecco la ricetta che fa per voi: le girelle di pane con verdure e caprino doneranno il giusto tocco colorato al vostro buffet! Il morbido pane avvolge le verdure croccanti in un vortice di gusto e di freschezza, grazie alla crema di formaggio insaporita dal basilico. Perfette per l'estate ma anche nel resto dell'anno vedrete come spariranno! Che sia per un compleanno, per un pranzo in famiglia o per una cena tra amici preparatene in abbondanza e personalizzate le girelle di pane con le verdure di stagione e con gli ingredienti che più amate e provate anche la variante con zucchine oppure quelle preparate con la pasta sfoglia al posto del pane bianco!


												
						
						

														INGREDIENTI
							
							                            
                                
    								
    									
    										
    										354
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    354
    					
    					    					    					
    					    Carboidrati
    					    g
    					    32.4
    					
    					    					    					
    					      di cui zuccheri
    					    g
    					    9.3
    					
    					    					    					
    					    Proteine
    					    g
    					    14.5
    					
    					    					    					
    					    Grassi
    					    g
    					    18.5
    					
    					    					    					
    					      di cui saturi
    					    g
    					    7.67
    					
    					    					    					
    					    Fibre
    					    g
    					    3.9
    					
    					    					    					
    					    Colesterolo
    					    mg
    					    41
    					
    					    					    					
    					    Sodio
    					    mg
    					    1132
    					
    					    				
    			
                            
													


						
							
														Ingredienti per 10 girelle
							

							
								

																	Pane lungo per tramezzini
								
								
								1 fetta
																	150
									g
																

								

							
								

																	Caprino
								
								
								
																	250
									g
																

								

							
								

																	Asparagi
								
								
								
																	240
									g
																

								

							
								

																	Peperoni gialli
								
								
								
																	1
									
																

								

							
								

																	Peperoni rossi
								
								
								
																	1
									
																

								

							
								

																	Basilico
								
								
								
																	10
									foglie
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le girelle di pane con verdure e caprino come prima cosa occupatevi dei peperoni gialli. Eliminate la parte con il picciolo 1 e divideteli a metà 2. Cuoceteli appena su una griglia rovente 3, 
									

								

															

																		
																															
											
										
																														
																		girandoli a metà cottura 4, basteranno circa 5 minuti. Una volta che saranno abrustoliti ma comunque croccanti trasferiteli in una ciotola e coprite con della pellicola per alimenti 5. Ripetete la stessa operazione anche per i peperoni rossi, tagliandoli a metà 6 
									

								

															

																		
																															
											
										
																														
																		e cuocendoli come fatto prima 7. Poi poneteli in un'altra ciotolina e coprite con pellicola. Passate agli asparagi, lavateli ed eliminate la parte finale del gambo 8. Grigliate poi anche questi per circa 5 minuti 9 e teneteli da parte. 
									

								

															

																		
																															
											
										
																														
																		Realizzate la crema di caprino, unendo al formaggio il basilico tritato, un filo d'olio 10, sale e pepe. Mescolate il tutto con una spatola fino ad ottenere una crema omogenea 11. Riprendete i peperoni e tagliateli a listarelle 12, 
									

								

															

																		
																															
											
										
																														
																		poi conditeli con sale, olio e pepe 13. Stendete un foglio di pellicola su un piano di lavoro, adagiate la fetta di pane bianco e stendetela leggermente con un mattarello sia sul lato verticale, che su quello orizzontale 14. Poi distribuite in maniera uniforme la crema di caprino 15 
									

								

															

																		
																															
											
										
																														
																		e adagiate le verdure lasciando libera la parte finale 16. Arrotolate il pane farcito stringendolo per bene 17, poi avvolgetelo nella pellicola 18 
									

								

															

																		
																															
											
										
																														
																		e chiudetelo a mò di caramella 19. Riponete in frigorifero a rassodare per almeno 20 minuti, poi eliminate la pellicola e fate in modo di ricavare 10 fette 20. Le vostre girelle di pane, verdure e caprino sono pronte da servire 21! 
									

								

							
					    