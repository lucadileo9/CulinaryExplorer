Difficoltà: Molto facile
Nei piatti più poveri si nascondono i sapori più genuini… basti pensare a una bruschetta col pomodoro, per esempio, oppure al pane cunzato, una ricetta siciliana tanto semplice quanto appetitosa! Pane cunzato significa letteralmente “pane condito” perché in origine veniva arricchito con i pochi ingredienti che si avevano a disposizione in casa per dare vita a un pasto economico e nutriente, che nel tempo si è trasformato in una delle pietanze imperdibili della gastronomia locale. Chiamato anche “pane disgraziato” proprio per le sue umili origini, viene preparato in tanti modi, a seconda delle zone di provenienza: noi vi proponiamo il pane cunzato di Scopello, condito con pomodori, primo sale, acciughe, abbondante origano e olio extravergine d’oliva. Non potete perdervi però anche le varianti più ricche come il pane cunzato all’eoliana, con aggiunta di capperi e cipolla, o quello alla messinese, con melanzane, pomodori secchi e tuma. Inoltre potete scegliere di farcire un filone di pane come abbiamo fatto noi oppure di servirlo aperto a metà, magari arricchendolo ulteriormente con tonno, olive e tutto ciò che la fantasia vi suggerisce! L’ideale sarebbe utilizzare una pagnotta di semola di grano duro appena sfornata, oppure le tipiche mafalde, ma in alternativa potete scaldare il pane nel forno di casa e condirlo ancora caldo per assaporare un pane cunzato autentico e dal gusto incredibilmente genuino.


												
						
						

														INGREDIENTI
							
													


						
							
							

							
								

																	Pane casereccio
								
								
								(1 filone intero)
																	500
									g
																

								

							
								

																	Primosale
								
								
								
																	300
									g
																

								

							
								

																	Pomodori ramati
								
								
								
																	2
									
																

								

							
								

																	Acciughe sott'olio
								
								
								
																	10
									filetti
																

								

							
								

																	Origano
								
								
								secco
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il pane cunzato per prima cosa scaldate il filone di pane fresco in forno statico preriscaldato a 200° per una decina di minuti. Lavate e tagliate i pomodori a fette dello spessore di circa 0,5 cm 1, poi affettate anche il formaggio primo sale 2. Sfornate il filone di pane e dividetelo in 2 parti 3.
									

								

															

																		
																																											
											
										
																						
											
										
																						
											
										
																																										
																		Tagliate ogni parte a metà in senso orizzontale 4 e condite con abbondante olio 5, poi premete le 2 metà insieme per distribuire l’olio in modo uniforme 6.
									

								

															

																		
																																											
											
										
																						
											
										
																						
											
										
																																										
																		Adagiate le fette di pomodoro sulla base del panino 7, poi ricoprite con le fette di primo sale 8. Salate 9 e pepate.
									

								

															

																		
																																											
											
										
																						
											
										
																						
											
										
																																										
																		Infine profumate con l’origano secco 10 e aggiungete i filetti di acciuga 11. Richiudete con l’altra metà del pane 12 e ripetete lo stesso procedimento per preparare il secondo panino. Il vostro pane cunzato è pronto per essere gustato!
									

								

							
					    