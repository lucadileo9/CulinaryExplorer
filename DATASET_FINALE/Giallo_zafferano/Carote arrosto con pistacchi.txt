Difficoltà: Facile
Le carote con il loro inconfondibile gusto dolciastro e l’immancabile nota croccante, sono buone anche nelle preparazioni più semplici che preservano la loro genuinità. La ricetta delle carote arrosto con pistacchi è la prova che si può portare in tavola un contorno appetitoso ma dai sapori insoliti con poco sforzo. Bastoncini di carote insaporiti con aglio, rosmarino e arricchiti con una manciata di granella di pistacchi, un mix insolito e accattivante che stuzzicherà la curiosità e il palato dei vostri ospiti!

Preferite non accendere il forno? Provate la ricetta delle carote in padella!


												
						
						

														INGREDIENTI
							
													


						
							
							

							
								

																	Carote
								
								
								
																	650
									g
																

								

							
								

																	Pistacchi non salati
								
								
								
																	80
									g
																

								

							
								

																	Aglio
								
								
								
																	3
									spicchi
																

								

							
								

																	Rosmarino
								
								
								
																	3
									rametti
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le carote arrosto con pistacchi per prima cosa lavate le carote e spuntatele. Quindi dividetele a metà 1 e poi ricavate dei bastoncini tagliandole per il lato lungo 2. Versate le carote in una ciotola e condite con aglio sbucciato e rosmarino 3.
									

								

															

																		
																															
											
										
																														
																		Irroratele con olio di oliva 4 e insaporite con il sale 5. Ora tritate grossolanamente i pistacchi con un coltello 6.
									

								

															

																		
																															
											
										
																														
																		Aggiungete i pistacchi in ciotola 7 e mescolate per amalgamare tutti gli ingredienti. Foderate con carta forno una teglia e versate qui le carote 8 cercando di distribuirle in modo omogeneo così da facilitare la cottura. Cuocete in forno statico preriscaldato a 220° per 30 minuti. A cottura ultimata sfornate le vostre carote arrostite e lasciatele intiepidire prima di servirle 9.
									

								

							
					    