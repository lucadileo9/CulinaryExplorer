Difficoltà: Media
Da ingredienti semplici come uova, farina e sale è possibile ottenere un’ottima pasta all’uovo, ideale da farcire con svariati ripieni, per preparare primi piatti gustosi e nutrienti.
Le ricette di paste ripiene sono molteplici e diffuse un po’ in tutta Italia. Quasi in ogni regione è infatti possibile trovare ricette per preparare tortellini, cannelloni, ravioli e agnolotti.
Su questa scia ecco delle originali e sostanziose tagliatelle ripiene, preparate con una farcitura base di carne di vitello macinata, che viene fatta cuocere in padella con un soffritto di sedano, cipolle e carote e passata poi al mixer insieme alla ricotta e al parmigiano reggiano, per formare una gustosa crema.
Una volta cotte, le tagliatelle ripiene sono insaporite con del burro fuso ed un trito di erbe aromatiche, quali timo, origano, erba cipollina e salvia.
Realizzando questa ricetta avrete la possibilità di portare in tavola un primo piatto di grande effetto, ideale da preparare per occasioni speciali: i vostri commensali ne rimarranno soddisfatti!


						
						

														INGREDIENTI
							
							                            
                                
    								
    									
    										
    										898
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    898
    					
    					    					    					
    					    Carboidrati
    					    g
    					    84.1
    					
    					    					    					
    					      di cui zuccheri
    					    g
    					    7.8
    					
    					    					    					
    					    Proteine
    					    g
    					    49.9
    					
    					    					    					
    					    Grassi
    					    g
    					    39.4
    					
    					    					    					
    					      di cui saturi
    					    g
    					    18.7
    					
    					    					    					
    					    Fibre
    					    g
    					    4.2
    					
    					    					    					
    					    Colesterolo
    					    mg
    					    418
    					
    					    					    					
    					    Sodio
    					    mg
    					    1089
    					
    					    				
    			
                            
													


						
														
							
														Ingredienti per la pasta all'uovo
							

							
								

																	Farina 00
								
								
								
																	400
									g
																

								

							
								

																	Uova
								
								
								(4 medie)
																	280
									g
																

								

							
														
							
						
														
							
														per il ripieno
							

							
								

																	Vitello
								
								
								macinato
																	330
									g
																

								

							
								

																	Ricotta vaccina
								
								
								
																	250
									g
																

								

							
								

																	Carote
								
								
								
																	60
									g
																

								

							
								

																	Cipolle
								
								
								
																	40
									g
																

								

							
								

																	Sedano
								
								
								
																	1
									costa
																

								

							
								

																	Vino bianco
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Brodo di carne
								
								
								
																	300
									g
																

								

							
								

																	Parmigiano Reggiano DOP
								
								
								
																	50
									g
																

								

							
								

																	Uova
								
								
								medie
																	2
									
																

								

							
								

																	Rosmarino
								
								
								
																	1
									rametto
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per condire
							

							
								

																	Timo
								
								
								
																	3
									rametti
																

								

							
								

																	Origano
								
								
								
																	3
									rametti
																

								

							
								

																	Erba cipollina
								
								
								
																	3
									fili
																

								

							
								

																	Salvia
								
								
								
																	5
									foglie
																

								

							
								

																	Parmigiano Reggiano DOP
								
								
								
																	
									q.b.
																

								

							
								

																	Burro
								
								
								
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le tagliatelle ripiene preparate la pasta all’uovo (potete seguire la ricetta che trovate cliccando qui): mettete la farina su una spianatoia, nella classica forma a fontana, quindi disponetevi al centro le uova, aggiungete il sale e cominciate ad impastare con le mani, dall’esterno verso l’interno, amalgamando tutta la farina che si trova sul piano di lavoro: dovrete lavorare il composto, con pazienza ed energia, fino ad ottenere un impasto liscio e compatto. Avvolgete dunque la pasta ottenuta nella pellicola trasparente e lasciatela riposare per circa 1 ora in un luogo fresco e asciutto. Intanto fate un soffritto di sedano, cipolla e carota mettendo a rosolare queste verdure, tritate finemente, assieme a poco olio extravergine d'oliva 1 (per un approfondimento su come preparare il soffritto clicca qui); se necessario aggiungete un po’ d’acqua durante la cottura per non far bruciare il tutto 2. Quando tutte le verdure saranno ben rosolate, aggiungete la carne trita e fatela cuocere a fuoco vivace per 5 minuti 3,
									

								

															

																		
																															
											
										
																														
																		quindi sfumatela con il vino bianco 4. Aggiungete alla carne un trito di rosmarino 5 e il brodo 6, poco alla volta, quindi aggiustate di sale e pepe e continuate la cottura a fuoco medio per circa 40 minuti.
									

								

															

																		
																															
											
										
																														
																		Quando la carne sarà pronta, lasciatela raffreddare, poi ponetela in un mixer assieme alla ricotta 7 e al Parmigiano Reggiano 8. Frullate il tutto 9 e riponete il composto in una sàc a poche munita di bocchetta liscia, a foro piccolo.
									

								

															

																		
																															
											
										
																														
																		Ora procedete con la preparazione  della pasta fresca. Prendete una ciotola e versate la farina setacciata 10. Create con la farina la forma di fontana e, dopo aver praticato un piccolo avvallamento al centro, versate le uova 11 e aggiustate con un pizzico di sale. Cominciate a mescolare gli ingredienti, inglobando alle uova la farina poco per volta ed allargando così il cerchio 12. Quando avrete amalgamato tutti gli ingredienti prendete il composto e posizionatelo su una spianatoia. Lavoratelo con le mani per almeno 10 minuti fino ad ottenere un composto morbido ed omogeneo.
									

								

															

																		
																															
											
										
																														
																		Ottenere una palla che dovrete rivestire con pellicola 13.Prendete ora la pasta all'uovo e stendetela aiutandovi con un mattarello, quindi ricavate due sfoglie, il più possibile sottili, utilizzando una macchina per pasta 14. Spennellate le due sfoglie con l’uovo sbattuto (questo servirà a far aderire meglio il ripieno ) 15,
									

								

															

																		
																															
											
										
																														
																		quindi prendete la sac à poche e stendete delle strisce di ripieno che siano lunghe circa 30 cm, distanziandole di circa 1 cm le une dalle altre 16. Lasciate inoltre un bordo superione ed inferiore di circa mezzo centimetro, che servirà per chiudere le tagliatelle. Prendete il secondo foglio di pasta all’uovo e stendetelo sul primo 17. E’ importante che le tagliatelle vengano chiuse senza lasciare aria all’interno, quindi dovrete fare una pressione con la mano, ai lati del ripieno, per sigillarle e far fuoriuscire tutta l’aria 18.
									

								

															

																		
																															
											
										
																														
																		Tagliate ora le tagliatelle utilizzando un tagliapasta seghettato 19, quindi riponetele su un vassoio leggermente infarinato 20. Nel frattempo portate a bollore abbondante acqua salata e fatevi cuocere le tagliatelle per 4-5 minuti, poi scolatele e mettetele da parte 21.
									

								

															

																		
																															
											
										
																														
																		In una padella antiaderente fate sciogliere il burro 22 ed aggiungete le tagliatelle ripiene: fatele saltare per un paio di minuti e insaporitele, aggiungendo un trito di erbe aromatiche (timo, origano, erba cipollina e salvia) e abbondante Parmigiano Reggiano 23. Mescolate con attenzione, per non rompere la pasta ripiena amalgamando tutti gli ingredienti, quindi servite le tagliatelle ripiene ancora calde 24.
									

								

							
					    