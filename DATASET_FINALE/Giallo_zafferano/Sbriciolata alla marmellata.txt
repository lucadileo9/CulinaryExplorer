Difficoltà: Facile
La sbriciolata alla marmellata è un dolce da dispensa rustico e goloso realizzato con pasta frolla, un evergreen della cucina casalinga, per molti anche un comfort food che evoca l'infanzia e le merende della nonna fatte in casa. La farcitura con confettura di lamponi dona a questa torta un sapore irresistibile e rappresenta il cuore morbido racchiuso tra due strati di croccanti briciole di frolla. L'essenza della sbriciolata risiede nella sua semplicità, una semplicità che si ritrova nei suoi ingredienti di base: farina, burro, zucchero e la deliziosa confettura di lamponi. La magia inizia quando questi  elementi vengono amalgamati insieme per creare un impasto burroso e friabile che costituirà sia la base che la copertura di questa squisita torta di briciole,  da cui la torta prende il suo nome.  La sbriciolata alla marmellata di lamponi incarna il fascino della cucina casalinga, un dolce facile da preparare ma capace di portare gioia soddisfando tutti i palati con le sue molte varianti:


												
						
						

														INGREDIENTI
							
													


						
							
							

							
								

																	Uova
								
								
								
																	2
									
																

								

							
								

																	Farina 00
								
								
								
																	440
									g
																

								

							
								

																	Zucchero di canna
								
								
								
																	100
									g
																

								

							
								

																	Burro
								
								
								
																	185
									g
																

								

							
								

																	Lievito in polvere per dolci
								
								
								
																	6
									g
																

								

							
								

																	Baccello di vaniglia
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
								

																	Mandorle in scaglie
								
								
								
																	
									q.b.
																

								

							
								

																	Confettura di lamponi
								
								
								
																	600
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la sbriciolata alla marmellata versate in una ciotola il burro freddo a cubetti, la farina 1 e il lievito 2, iniziate a sbriciolare il composto con le mani 3. 
									

								

															

																		
																																											
											
										
																						
											
										
																						
											
										
																																										
																		Unite lo zucchero, un pizzico di sale 4 e i semi di vaniglia 5. Per finire incorporate le uova 6.
									

								

															

																		
																																											
											
										
																						
											
										
																						
											
										
																																										
																		Continuate a sbriciolare il composto per formare delle briciole grossolane 7, coprite con pellicola e ponete in frigo per 1 ora 8. Foderate con carta forno uno stampo a cerniera di 22 cm di diametro, versate 2/3 dell'impasto 9.
									

								

															

																		
																																											
											
										
																						
											
										
																						
											
										
																																										
																		Compattate il fondo con le mani o il dorso di un cucchiaio 10 e formate anche il bordo. Distribuite la confettura 11 e ricoprite con le restanti briciole 12.
									

								

															

																		
																																											
											
										
																						
											
										
																						
											
										
																																										
																		Dovete ricoprire tutta la superficie, quindi distribuite le scaglie di mandorle 13. Cuocete in forno statico preriscaldato a 180° per 60 minuti circa.
									

								

							
					    