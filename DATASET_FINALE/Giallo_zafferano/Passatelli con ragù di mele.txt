Difficoltà: Facile
Il ragù ha mille volti e oggi noi vi proponiamo quello più insolito, con la ricetta dei passatelli con ragù di mele, dove la dolcezza delle mele si fonde con il gusto un po’ piccante e il profumo pungente del formaggio di Fossa, dando vita a un delizioso contrasto. Un primo piatto che si ispira alla cucina romagnola con questo formato di pasta fatto in casa, rustico dai sapori intramontabili, solitamente proposto in brodo ma che vi invitiamo a provare in una versione “asciutta” accompagnata da un originale e accattivante ragù. I passatelli con ragù di mele sono la pietanza perfetta per chi ama sperimentare a tavola ed è desideroso di scoprire nuovi accostamenti aromatici.


						
						

														INGREDIENTI
							
							                            
                                
    								
    									
    										
    										653
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    653
    					
    					    					    					
    					    Carboidrati
    					    g
    					    46.3
    					
    					    					    					
    					      di cui zuccheri
    					    g
    					    18.2
    					
    					    					    					
    					    Proteine
    					    g
    					    35.1
    					
    					    					    					
    					    Grassi
    					    g
    					    36.4
    					
    					    					    					
    					      di cui saturi
    					    g
    					    19.94
    					
    					    					    					
    					    Fibre
    					    g
    					    4.7
    					
    					    					    					
    					    Colesterolo
    					    mg
    					    235
    					
    					    					    					
    					    Sodio
    					    mg
    					    1700
    					
    					    				
    			
                            
													


						
														
							
														Ingredienti per i passatelli
							

							
								

																	Pangrattato
								
								
								
																	150
									g
																

								

							
								

																	Parmigiano Reggiano DOP
								
								
								
																	150
									g
																

								

							
								

																	Uova
								
								
								(3 medie)
																	170
									g
																

								

							
								

																	Scorza di limone
								
								
								
																	½
									
																

								

							
								

																	Brodo di carne
								
								
								
																	1
									l
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per il ragù di mele
							

							
								

																	Mele Fuji
								
								
								
																	490
									g
																

								

							
								

																	Formaggio di Fossa
								
								
								
																	180
									g
																

								

							
								

																	Scalogno
								
								
								
																	1
									
																

								

							
								

																	Olio extravergine d'oliva
								
								
								
																	20
									g
																

								

							
								

																	Burro
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Maggiorana
								
								
								
																	4
									rametti
																

								

							
								

																	Scorza di limone
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i passatelli con ragù di mele cominciate mettendo sul fuoco un buon brodo di carne (potete anche realizzare un brodo vegetale se preferite, otterrete un gusto più delicato). Mentre cuoce dedicatevi all’impasto dei passatelli: grattugiate la scorza di limone 1, avendo cura di non prelevare anche la parte bianca che è amara, e tenetela da parte. In un recipiente versate il pangrattato ed il Parmigiano grattugiato 2, unite anche la scorza di limone 3,
									

								

															

																		
																															
											
										
																														
																		aromatizzate con la noce moscata grattugiata 4 e infine versate le uova sbattute insieme ad un pizzico di sale 5. Amalgamate gli ingredienti aiutandovi con una spatola 6, o a mano se preferite,
									

								

															

																		
																															
											
										
																														
																		e lavorate sino ad ottenere un panetto elastico e compatto 7. Se dovesse risultare troppo asciutto aggiungete pochissimo brodo, altrimenti se fosse troppo morbido ancora un po’ di pangrattato. Avvolgete il panetto nella pellicola lasciandolo riposare almeno 2 ore a temperatura ambiente 8. Questo servirà a rendere il composto più compatto ed evitare che i passatelli si sfaldino in cottura. Trascorso questo tempo togliete poi la pellicola dal panetto e sistematelo sulla spianatoia leggermente infarinata, spolverizzate anche la superficie con un po’ di farina e poi formate i passatelli aiutandovi con il tipico ferro. Per ottenerli dovrete schiacciare e trascinare nello stesso tempo, in questo modo l’impasto allungato fuoriuscirà dai buchini. Dopodiché staccateli aiutandovi con una lama e tagliateli a 4 cm di lunghezza 9.
									

								

															

																		
																															
											
										
																														
																		Mano a mano che li formate, sistemateli su un vassoietto rivestito con un canovaccio leggermente infarinato 10. Tenete da parte i passatelli e occupatevi del ragù di mele: mondate e tritate uno scalogno 11, lavate e asciugate le mele, quindi tagliatele in quarti 12
									

								

															

																		
																															
											
										
																														
																		Da questi ricavate dei cubetti senza togliere la buccia 13. In un tegame versate l’olio di oliva, lo scalogno tritato 14 e il burro 15
									

								

															

																		
																															
											
										
																														
																		Fate appassire lo scalogno a fuoco dolce per 4-5 minuti poi allungate con un mestolo di brodo 16, versate le mele a dadini 17, salate, pepate 18 e cuocete per 10 minuti a fuoco dolce.
									

								

															

																		
																															
											
										
																														
																		Nel frattempo portate al bollore il brodo di carne e versateci i passatelli 19 cuocete fino a quando non riaffioreranno in superficie, ci vorranno pochi minuti. Intanto il ragù sarà pronto, spegnete il fuoco e insaporite con metà dose di formaggio di Fossa grattuggiato 20. Scolate i passatelli con una schiumarola direttamente nel tegame con il ragù di mele 21.
									

								

															

																		
																															
											
										
																														
																		Insaporite ancora con il formaggio di Fossa rimasto, le foglioline di maggiorana 22 e la scorza grattugiata del limone 23 e servite bene caldi i passatelli con ragù di mele 24.
									

								

							
					    