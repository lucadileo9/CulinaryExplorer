Difficoltà: Facile
Economica, facile e si usa solo una padella: parliamo della frittata e in questa ricetta della frittata di patate e cipolle! Un capolavoro di semplicità e sapore, morbida e gustosa, perfetta come secondo piatto. Sarà facilissimo prepararla con patate gialle e cipolle rosse o dorate, come preferite, tutto in una sola padella. Un'esplosione di sapori che conquista il cuore di chiunque assaggi, per una cenetta al volo o per preparare anche la schiscetta da portare in ufficio. Il contorno perfetto? Possiamo suggerirvi dei finocchi in padella o spinaci in padella per l'inverno o una bella insalata di rucola se la preparerete in primavera!


												
						
						

														INGREDIENTI
							
													


						
							
							

							
								

																	Uova
								
								
								(medie)
																	8
									
																

								

							
								

																	Patate
								
								
								
																	600
									g
																

								

							
								

																	Cipolle rosse
								
								
								
																	250
									g
																

								

							
								

																	Grana Padano DOP
								
								
								(da grattugiare)
																	50
									g
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la frittata di patate e cipolle, pelate le patate 1 e tagliatele a tocchetti non troppo grandi 2. Poi mondate le cipolle rosse 3. 
									

								

															

																		
																																											
											
										
																						
											
										
																						
											
										
																																										
																		Affettate le cipolle sottilmente 4. In padella fate rosolare prima la cipolla con un giro d'olio 5 per 5 minuti a fiamma media, mescolando spesso. Poi unite le patate 6 e fatele colorare per qualche altro minuto, sempre mescolando.
									

								

															

																		
																																											
											
										
																						
											
										
																						
											
										
																																										
																		Salate a piacere 7, coprite con coperchio 8 e fate cuocere per circa 20 minuti, senza dimenticare di girare di tanto in tanto. Dovranno risultare morbide e ben rosolate. In una ciotola versate le uova e il Grana Padano DOP grattugiato 9.
									

								

															

																		
																																											
											
										
																						
											
										
																						
											
										
																																										
																		Aromatizzate con timo 10, sale e pepe a piacere, quindi mescolate il tutto 11. Versate il composto di uova sulle patate e cipolle cotte 12.
									

								

															

																		
																																											
											
										
																						
											
										
																						
											
										
																																										
																		Fate cuocere una decina di minuti con coperchio 13 a fiamma medio-bassa, arrotondando bene al forma al bisogno con una spatola. Quando sarà il momento di girare la frittata (potete provare a sollevare la base con la spatola per valutare la cottura) 14, aiutatevi con un piatto per capovolgerla 15.
									

								

															

																		
																																											
											
										
																						
											
										
																						
											
										
																																										
																		Fate scivolare la parte da cuocere nuovamente in padella 16. Un paio di minuti di cottura senza coperchio e la frittata è pronta 17. Se gradite potete aromatizzare ancora con qualche fogliolina di timo 18, prima di servire la vostra frittata di patate e cipolle bella calda!
									

								

							
					    