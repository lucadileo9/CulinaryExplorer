Difficoltà: Facile
Voglia di hamburger? Sì, ma vegetariano! Non il solito a base di legumi, bensì una sfiziosa alternativa che farà venire l’acquolina a tutti: il burger di funghi! Una ricetta dedicata agli amanti dei sapori di montagna, ottima da gustare come secondo piatto ma addirittura irresistibile all’interno del classico panino da burger. Noi ve lo proponiamo in questa versione con l’aggiunta di cipolle caramellate, pomodori e cicorino! Il sapore delicato dei funghi champignon, una varietà comune e facile da reperire, viene arricchito dall’aroma del cumino e del prezzemolo… se tuttavia doveste imbattervi in qualche porcino, non esitate a utilizzarlo perché renderà il vostro burger di funghi ancora più succulento!


						
						

														INGREDIENTI
							
													


						
														
							
														Per 4 burger di funghi
							

							
								

																	Funghi champignon
								
								
								(da pulire)
																	400
									g
																

								

							
								

																	Pangrattato
								
								
								
																	70
									g
																

								

							
								

																	Aglio
								
								
								
																	1
									spicchio
																

								

							
								

																	Cumino in polvere
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per le cipolle caramellate
							

							
								

																	Cipolle rosse
								
								
								
																	250
									g
																

								

							
								

																	Zucchero di canna
								
								
								
																	1
									cucchiaio
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per i panini
							

							
								

																	Panini da hamburger
								
								
								
																	4
									
																

								

							
								

																	Fontina
								
								
								
																	180
									g
																

								

							
								

																	Pomodori cuore di bue
								
								
								
																	4
									fette
																

								

							
								

																	Cicorino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il burger di funghi per prima cosa eliminate la base terrosa dagli champignon, poi tagliateli grossolanamente 1. In una padella fate un soffritto con l’olio e lo spicchio di aglio tagliato a fettine, poi aggiungete i funghi 2 e salate subito 3.
									

								

															

																		
																																											
											
										
																						
											
										
																						
											
										
																																										
																		Rosolate i funghi a fiamma media per circa 10 minuti mescolando spesso, poi spegnete il fuoco e lasciate intiepidire 4. Nel frattempo mondate le cipolle e tagliatele a rondelle sottili 5. Versate le cipolle in una padella con l’olio caldo 6.
									

								

															

																		
																																											
											
										
																						
											
										
																						
											
										
																																										
																		Aggiungete lo zucchero di canna 7 e cuocete a fiamma media per circa 5 minuti 8. Tenete da parte le cipolle caramellate e trasferite i funghi intiepiditi in un mixer 9.
									

								

															

																		
																																											
											
										
																						
											
										
																						
											
										
																																										
																		Azionate il mixer per tritare i funghi finemente 10. Versate la purea in una ciotola, poi unite il cumino 11 e il pangrattato 12.
									

								

															

																		
																																											
											
										
																						
											
										
																						
											
										
																																										
																		Insaporite con un pizzico di sale, pepe e prezzemolo tritato 13. Impastate con le mani 14 fino ad ottenere un composto morbido e omogeneo 15.
									

								

															

																		
																																											
											
										
																						
											
										
																						
											
										
																																										
																		Utilizzate un coppapasta dello stesso diametro dei panini da burger per formare 4 medaglioni, avendo cura di pressare bene il composto 16 17. Nella stessa padella dei funghi scaldate un altro filo d’olio e adagiate il primo medaglione 18.
									

								

															

																		
																																											
											
										
																						
											
										
																						
											
										
																																										
																		Cuocete per 3-4 minuti a fiamma media, poi giratelo delicatamente e aggiungete i petali di fontina 19. Coprite con il coperchio e lasciate cuocere per un altro paio di minuti 20. Quando il formaggio si sarà sciolto rimuovete il burger dalla padella 21 e procedete in questo modo per cuocere anche gli altri.
									

								

															

																		
																																											
											
										
																						
											
										
																						
											
										
																																										
																		Prima di assemblare i vostri panini potete scaldare il pane adagiando la parte tagliata nella stessa padella in cui avete cotto i medaglioni, in modo che si insaporisca con il fondo di cottura 22. A questo punto potete posizionare il burger di funghi al formaggio sulla base del panino 23, poi aggiungete una fetta di pomodoro 24.
									

								

															

																		
																																											
											
										
																						
											
										
																						
											
										
																																										
																		Completate con le cipolle caramellate 25 e del cicorino a julienne 26. Coprite con l’altra metà del panino 27 e proseguite in questo modo per assemblare anche gli altri. Il vostro burger di funghi è pronto per essere addentato!
									

								

							
					    