Difficoltà: Facile
Farro con verdure e tonno: ecco l'idea facile e veloce per portare sulla tavola un piatto unico estivo, genuino e dai sapori semplici. Il farro con la sua versatilità si presta a innumerevoli abbinamenti e qui vi proponiamo un mix colorato di verdure di stagione e bocconcini di tonno fresco, teneri e saporiti. Per ravvivare il gusto di questa insalata estiva abbiamo aggiunto un tripudio di erbe aromatiche che donerà un gradevole tocco profumato.


												
						
						

														INGREDIENTI
							
													


						
							
							

							
								

																	Farro perlato
								
								
								
																	250
									g
																

								

							
								

																	Pomodorini datterini
								
								
								
																	400
									g
																

								

							
								

																	Carote
								
								
								
																	2
									
																

								

							
								

																	Sedano
								
								
								
																	2
									coste
																

								

							
								

																	Tonno
								
								
								
																	200
									g
																

								

							
								

																	Basilico
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
								

																	Origano
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Grana Padano DOP
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il farro con verdure e tonno sciacquate bene il farro per eliminare le impurità 1. Lessate il farro nell'acqua salata per 30-40 minuti (verificate i tempi sulla confezione) 2. Lavate e tagliate a metà i pomodorini 3.
									

								

															

																		
																																											
											
										
																						
											
										
																						
											
										
																																										
																		Pelate le carote e tagliatele a dadini piccoli 4, fate lo stesso con il sedano 5. Prendete il tonno e ricavate solo il cuore dal filetto, tagliatelo a fette 6.
									

								

															

																		
																																											
											
										
																						
											
										
																						
											
										
																																										
																		Poi da queste ricavate delle strisce 7 da ridurre a cubetti 8. In una ciotola riunite i pomodori, il sedano 9 e le carote.
									

								

															

																		
																																											
											
										
																						
											
										
																						
											
										
																																										
																		Aggiungete anche il tonno 10 e mescolate. Intanto scolate il farro 11 e versatelo in un piatto. Unite le verdure e il tonno 12.
									

								

															

																		
																																											
											
										
																						
											
										
																						
											
										
																																										
																		Insaporite con le erbe aromatiche 13, il sale e l'olio a crudo 14. Mescolate 15 e guarnite il farro con verdure e tonno a piacere con scaglie di Grana Padano DOP.
									

								

							
					    