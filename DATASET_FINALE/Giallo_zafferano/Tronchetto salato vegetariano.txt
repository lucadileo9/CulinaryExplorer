Difficoltà: Facile
Il tronchetto è uno dei dolci tipici del Natale: sulle tavole delle feste non manca mai! Così bello, goloso e ornamentale. Chi può resistere? Se siete affezionati alla versione dolce allora sicuramente apprezzerete anche il tronchetto salato vegetariano! Un antipasto davvero originale da mangiare prima con gli occhi e poi con il palato, perfetto per il pranzo del 25 dicembre. La gustosa farcia vegetariana prevede il cavolo riccio (Kale) di stagione, un saporito pesto di pomodori secchi e l'immancabile avocado che conferirà la caratteristica nota di sapore che ricorda la nocciola cruda. Il tronchetto salato vegetariano sarà un vero e proprio asso nella manica per conquistare gli ospiti. Che aspettate? Mettetevi ai fornelli, si comincia!

Scopri altre ricette vegetariane per il tuo Natale!


						
						

														INGREDIENTI
							
							                            
                                
    								
    									
    										
    										930
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    930
    					
    					    					    					
    					    Carboidrati
    					    g
    					    37
    					
    					    					    					
    					      di cui zuccheri
    					    g
    					    10.4
    					
    					    					    					
    					    Proteine
    					    g
    					    39.5
    					
    					    					    					
    					    Grassi
    					    g
    					    69.3
    					
    					    					    					
    					      di cui saturi
    					    g
    					    20.76
    					
    					    					    					
    					    Fibre
    					    g
    					    8.6
    					
    					    					    					
    					    Colesterolo
    					    mg
    					    95
    					
    					    					    					
    					    Sodio
    					    mg
    					    2007
    					
    					    				
    			
                            
													


						
														
							
							

							
								

																	Pane bianco in cassetta
								
								
								(3 fette)
																	240
									g
																

								

							
								

																	Cavolo riccio (Kale)
								
								
								
																	80
									g
																

								

							
								

																	Edamer
								
								
								a fette
																	300
									g
																

								

							
								

																	Avocado
								
								
								(varietà Hass, ben maturi)
																	2
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il pesto di pomodori secchi
							

							
								

																	Pomodori secchi sott'olio
								
								
								
																	100
									g
																

								

							
								

																	Gherigli di noci
								
								
								
																	50
									g
																

								

							
								

																	Pecorino romano
								
								
								grattugiato
																	30
									g
																

								

							
														
							
						
														
							
														Per decorare
							

							
								

																	Formaggio fresco spalmabile
								
								
								
																	
									q.b.
																

								

							
								

																	Cavolo riccio (Kale)
								
								
								
																	
									q.b.
																

								

							
								

																	Pomodorini secchi sottolio
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il tronchetto salato vegetariano cominciate dal pesto. In un mixer versate i gherigli di noce 1, i pomodori secchi non troppo scolati 2 e il Pecorino grattugiato 3.
									

								

															

																		
																															
											
										
																														
																		Azionate le lame e ottenete una pasta, tenetela un attimo da parte 4. Passate al cavolo riccio. Dopo averlo sciacquato per bene, asciugatelo ed eliminate i gambi con un coltello 5. Tritate grossolanamente le foglie e tenete anche queste in disparte 6.
									

								

															

																		
																															
											
										
																														
																		Infine pulite l’avocado. Tagliatelo in due, eliminate il seme centrale 7 e poi sbucciatelo. Se molto maturo sarà semplice staccare la polpa dalla buccia, altrimenti potrete scorrere il cucchiaio tra le due 8. Affettate sottilmente 9.
									

								

															

																		
																															
											
										
																														
																		A questo punto passate alla composizione. Sistemate un foglio di pellicola sul tagliere 10. Adagiate 3 fette di pane bianco sovrapponendole un po’ 11, infine schiacciate con il matterello per ottenere una fetta unica 12.
									

								

															

																		
																															
											
										
																														
																		Spalmate il pesto di pomodori secchi distribuendolo uniformemente su tutta la superficie 13, poi distribuite le fettine di avocado 14 e l’edamer a fette 15.
									

								

															

																		
																															
											
										
																														
																		Distribuite infine il cavolo riccio 16 e guarnite con sale e olio 17 e passate ad arrotolare: stringete bene partendo dal lato più corto e ottenete così un rotolo 18.
									

								

															

																		
																															
											
										
																														
																		Avvolgete il tronchetto nella pellicola 19 e fatelo riposare in frigorifero per almeno un’oretta. Rifilate i bordi prima di guarnire la superficie con un po’ di formaggio fresco spalmabile 20. Dopodiché rigate la superficie coi rebbi di una forchetta, ricreando così l’aspetto di un tronco imbiancato 21.
									

								

															

																		
																															
											
										
																														
																		Trasferite il tronchetto su un piatto da portata utilizzando due spatole o una paletta 22 e guarnite la superficie con qualche ciuffetto di cavolo nero e i pomodori secchi 23. Una piccola grattata di pepe e il vostro tronchetto salato vegetariano è pronto per stupire tutti 24!
									

								

							
					    