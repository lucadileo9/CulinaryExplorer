Difficoltà: Molto facile
Il nostro limoncello veloce è un'esplosione di gusto che si prepara in un solo giorno! Infatti rispetto al limoncello classico, che ha bisogno di una lunga attesa, in questa ricetta le bucce dei limoni macerano nell'alcol solo un giorno! Ovviamente dovrete attendere almeno una decina di giorni prima di gustarlo, in questo modo sentirete più il gusto del limone e meno la nota alcolica. Una volta pronto conservatelo in frigo o in freezer e servitelo ben freddo... le occasioni per gustarlo sono tante e noi amiamo berlo dopo una cenetta estiva a base di pesce! Sarà un'ottima alternativa per un digestivo, al posto del classico amaro. Scegliete degli ottimi limoni, quelli dalla buccia spessa sono i migliori e assicuratevi che abbiano un buon profumo prima di iniziare la preparazione del limoncello veloce!

Ecco altri liquori fatti in casa da non perdere:


												
						
						

														INGREDIENTI
							
													


						
							
														Per circa 2,5 litri di limoncello
							

							
								

																	Limoni
								
								
								non trattati
																	10
									
																

								

							
								

																	Alcol puro
								
								
								a 96°
																	1
									l
																

								

							
								

																	Acqua
								
								
								
																	1,2
									l
																

								

							
								

																	Zucchero
								
								
								
																	800
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il limoncello veloce lavate bene i limoni usando una spazzolina 1. Prelevate la buccia con un pelapatate, raschiando solo la parte gialla 2 e non quella bianca che risulterebbe amara. Trasferite le bucce in una ciotola e coprite con l'alcol 3. 
									

								

															

																		
																																											
											
										
																						
											
										
																						
											
										
																																										
																		Scegliete una ciotola adeguata, in modo che le bucce siano completamente coperte dall'alcol 4. Coprite con pellicola e lasciate macerare al buio per minimo 1 giorno, se non avete fretta anche 3. Trascorso questo tempo preparate lo sciroppo. In un pentolino versate l'acqua 5 e lo zucchero 6.
									

								

															

																		
																																											
											
										
																						
											
										
																						
											
										
																																										
																		Mescolate 7 sino a che lo zucchero non sarà completamente sciolto 8. A questo punto spegnete il fuoco e lasciate raffreddare completamente. Riprendete quindi le bucce che avranno terminato la macerazione 9.
									

								

															

																		
																																											
											
										
																						
											
										
																						
											
										
																																										
																		Scolatele in modo da raccogliere l'alcol in una ciotola capiente 10 e aggiungete nella stessa ciotola anche lo sciroppo 11. Mescolate bene 12.
									

								

															

																		
																																											
											
										
																						
											
										
																						
											
										
																																										
																		Coprite con pellicola 13, o in alternativa trasferite il limoncello in un contenitore con tappo ermetico 14. Chiudete bene 15 e lasciate riposare in un luogo fresco e buio per 10 giorni. Trascorso questo tempo potrete riporre il limoncello veloce in frigo o in freezer e gustarlo freddo!
									

								

							
					    