Difficoltà: Facile
Tipico della cucina casalinga del Guangdong, il pollo alle mandorle è una ricetta molto apprezzata in tutto il mondo che non manca mai nel menù dei ristoranti cinesi! Come da tradizione, i bocconcini di pollo sono arricchiti con germogli di bambù e avvolti in una deliziosa cremina insaporita con salsa di soia. Seguendo passo passo le indicazioni di Chef Mulan scoprirete come ottenere la giusta cremosità mantenendo la carne morbida e succulenta, proprio come nell’originale. Servite il pollo alle mandorle accompagnato con riso bianco e addentratevi nel meraviglioso mondo della cucina cinese con le altre imperdibili ricette del pollo gong bao, dei ravioli a vapore, involtini primavera, riso alla cantonese, spaghetti di soia e gelato fritto!


						
						

														INGREDIENTI
							
							                            
                                
    								
    									
    										
    										362.6
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    362.6
    					
    					    					    					
    					    Carboidrati
    					    g
    					    10.7
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    30.6
    					
    					    					    					
    					    Grassi
    					    g
    					    21.9
    					
    					    					    					
    					      di cui saturi
    					    g
    					    2.5
    					
    					    					    					
    					    Fibre
    					    g
    					    60
    					
    					    					    					
    					    Colesterolo
    					    mg
    					    2.4
    					
    					    					    					
    					    Sodio
    					    mg
    					    1222
    					
    					    				
    			
                            
													


						
														
							
														Per il pollo
							

							
								

																	Petto di pollo
								
								
								
																	200
									g
																

								

							
								

																	Albumi
								
								
								
																	½
									
																

								

							
								

																	Olio di semi di arachide
								
								
								(o di girasole)
																	5
									g
																

								

							
								

																	Acqua
								
								
								
																	20
									g
																

								

							
								

																	Fecola di patate
								
								
								
																	5
									g
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								(o nero)
																	
									q.b.
																

								

							
														
							
						
														
							
														Per le mandorle
							

							
								

																	Mandorle pelate
								
								
								
																	20
									g
																

								

							
								

																	Olio di semi di arachide
								
								
								(o di girasole)
																	
									q.b.
																

								

							
														
							
						
														
							
														Per cuocere
							

							
								

																	Germogli di bambù
								
								
								in scatola
																	80
									g
																

								

							
								

																	Olio di semi di arachide
								
								
								(o di girasole)
																	15
									g
																

								

							
								

																	Acqua
								
								
								
																	95
									g
																

								

							
								

																	Salsa di soia
								
								
								chiara
																	2
									cucchiaini
																

								

							
								

																	Salsa di soia
								
								
								scura
																	1
									cucchiaino
																

								

							
								

																	Fecola di patate
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il pollo alle mandorle, per prima cosa tagliate i germogli di bambù a cubetti abbastanza piccoli 1. Riducete a cubetti anche il petto di pollo, avendo cura che siano della stessa dimensione del bambù 2. Ora mettete il pollo in un colino e sciacquatelo con un po’ di acqua: in questo modo risulterà più morbido 3.
									

								

															

																		
																																											
											
										
																						
											
										
																						
											
										
																																										
																		Trasferite il pollo in una ciotola e aggiungete mezzo albume 4, sale, pepe bianco 5 e olio di semi 6.
									

								

															

																		
																																											
											
										
																						
											
										
																						
											
										
																																										
																		Unite anche l’acqua e la fecola di patate 7 e mescolate bene 8; in alternativa alle bacchette potete massaggiare il pollo con le mani. Coprite la ciotola con pellicola e lasciate riposare il pollo per 10 minuti così assorbirà i sapori della marinatura 9.
									

								

															

																		
																																											
											
										
																						
											
										
																						
											
										
																																										
																		Nel frattempo scaldate abbondante olio di semi in un wok avendo cura che arrivi a una temperatura di 180° altrimenti le mandorle rischieranno di bruciarsi. Tuffate le mandorle nell’olio bollente 10 e friggete per circa un minuto, mescolando spesso. Scolate le mandorle 11 e trasferitele in una ciotola 12.
									

								

															

																		
																																											
											
										
																						
											
										
																						
											
										
																																										
																		Portate a bollore una pentola di acqua e sbollentate il pollo per 2 minuti 13, poi scolate e tenete da parte 14. Cambiate l’acqua e portatela nuovamente a bollore, poi versate i germogli di bambù 15.
									

								

															

																		
																																											
											
										
																						
											
										
																						
											
										
																																										
																		Cuocete il bambù per 5 minuti a fuoco medio, con il coperchio 16, poi scolate e tenete da parte 17. A questo punto potete assemblare tutti gli ingredienti: scaldate il wok che avrete precedentemente pulito, poi aggiungete l’olio di semi e il pollo 18.
									

								

															

																		
																																											
											
										
																						
											
										
																						
											
										
																																										
																		Unite anche il bambù 19 e mescolate per un minuto a fuoco alto 20, poi versate l’acqua, continuando sempre a girare 21.
									

								

															

																		
																																											
											
										
																						
											
										
																						
											
										
																																										
																		Aggiungete il sale 22, la salsa di soia scura e quella chiara 23. Continuate a mescolare e, quando il colore sarà diventato omogeneo, unite anche le mandorle 24. Amalgamate il tutto e spegnete il fuoco.
									

								

															

																		
																																											
											
										
																						
											
										
																						
											
										
																																										
																		In una ciotolina a parte sciogliete la fecola in una piccola quantità di acqua. Rimettete il wok sul fuoco medio e aggiungete il composto con la fecola 25: in questo modo otterrete una consistenza molto cremosa. Mescolate sempre per amalgamare bene il tutto 26 e impiattate. Il vostro pollo alle mandorle è pronto per essere servito accompagnato con riso basmati 27!
									

								

							
					    