Difficoltà: Molto facile
Il filetto di tonno è uno degli ingredienti più pregiati della cucina di mare e si presta particolarmente a cene romantiche e occasioni speciali… la ricetta di oggi vi permetterà di fare un’ottima figura senza fatica: filetto di tonno al pesto di pistacchi! L’abbinamento col pesto di pistacchi permette di conferire alla pietanza una nota salina diversa, che esalta il gusto del pesce senza coprirlo, in modo che il tonno resti il grande protagonista del piatto. Per completare il tutto, abbiamo scelto di accompagnare il filetto di tonno al pesto di pistacchi con delle gustose patatine dorate aromatizzate alla paprika, un contorno saporito per portare in tavola un secondo nutriente, sostanzioso, ma elegante al tempo stesso!


						
						

														INGREDIENTI
							
							                            
                                
    								
    									
    										
    										707
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    707
    					
    					    					    					
    					    Carboidrati
    					    g
    					    25.7
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    31
    					
    					    					    					
    					    Grassi
    					    g
    					    53.3
    					
    					    					    					
    					      di cui saturi
    					    g
    					    10.18
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    81
    					
    					    					    					
    					    Sodio
    					    mg
    					    1244
    					
    					    				
    			
                            
													


						
														
							
							

							
								

																	Filetti di tonno
								
								
								
																	230
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il pesto di pistacchi
							

							
								

																	Pistacchi non salati
								
								
								non tostati
																	30
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per le patate
							

							
								

																	Patate
								
								
								
																	300
									g
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	20
									g
																

								

							
								

																	Paprika affumicata
								
								
								
																	¼
									cucchiaino
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il filetto di tonno al pesto di pistacchi, per prima cosa preriscaldate il forno a 200° in modalità statica, poi lavate e sbucciate le patate con un pelapatate. Dividete le patate a metà per il senso della lunghezza 1 e tagliatele a strisce prima per il verso della lunghezza 2 e poi della larghezza, in modo da ottenere dei cubetti di circa 1 cm di grandezza 3.
									

								

															

																		
																															
											
										
																														
																		Trasferite le patate tagliate a cubetti in una ciotola, aggiungete l’olio 4, il sale, la paprika 5, gli spicchi d’aglio 6 e mescolate con cura.
									

								

															

																		
																															
											
										
																														
																		Versate le patate così condite in una teglia 7 e cuocete nel forno statico preriscaldato a 200° per circa 30 minuti. Nel frattempo passate alla preparazione del pesto di pistacchi: versate i pistacchi sgusciati in un mixer 8, aggiungete l’olio 9 e un pizzico di sale,
									

								

															

																		
																															
											
										
																														
																		e frullate fino a ottenere una crema omogenea 10, poi trasferite il pesto di pistacchi in una ciotola e tenetelo da parte. Quando le patate saranno ben dorate, sfornatele 11 e passate alla cottura del tonno: scaldate un filo d’olio in una padella antiaderente, poi aggiungete i filetti di tonno 12,
									

								

															

																		
																															
											
										
																														
																		salate 13 e pepate, e cuocete a fiamma medio-alta per 2-3 minuti. A questo punto, girate delicatamente i filetti di tonno con una spatola 14 e cuoceteli sull’altro lato per 1-2 minuti 15, dopodiché rimuoveteli dalla padella.
									

								

															

																		
																															
											
										
																														
																		Distribuite una cucchiaiata di pesto di pistacchi in ogni piatto 16, adagiate il filetto di tonno 17 e aggiungete le patate dorate. Il vostro filetto di tonno al pesto di pistacchi è pronto per essere servito 18!
									

								

							
					    