Difficoltà: Facile
Diamo un tocco tropicale alla nostra colazione, oggi prepariamo insieme i pancake al cocco, una variante davvero originale dei pancake allo sciroppo d'acero tipici USA. Realizzare queste frittelle dolci è davvero semplice e veloce, grazie alla frutta fresca e al miele avrete la giusta carica per affrontare gli impegni quotidiani. John Gunther diceva: "la felicità dipende tutta da una colazione tranquilla" e noi non possiamo fare altro che condividere a pieno il suo pensiero. Quindi vi consigliamo di ritagliarvi il giusto spazio e di assaporare con calma una delle ricette pancake più golosa e profumata, in compagnia delle persone che più amate. Ogni boccone sprigionerà un gusto di cocco davvero unico... l'impasto di questi pancake infatti è realizzato con latte di cocco e cocco rapè per concentrare tutto il suo sapore! Abbiamo scelto di servirli con miele di acacia, cubetti di ananas e cocco, ma ovviamente potrete personalizzarli in base al vostro gusto... un esempio? Sciroppo d'acero e mirtilli freschi! Non vi resta che provarli.

E se siete amanti dei pancake provate anche queste ricette:


						
						

														INGREDIENTI
							
													


						
														
							
														Per 12 pancake
							

							
								

																	Latte di cocco
								
								
								
																	200
									g
																

								

							
								

																	Farina 00
								
								
								
																	165
									g
																

								

							
								

																	Zucchero di canna
								
								
								
																	50
									g
																

								

							
								

																	Cocco rapè
								
								
								
																	15
									g
																

								

							
								

																	Uova
								
								
								medie
																	2
									
																

								

							
								

																	Lievito in polvere per dolci
								
								
								
																	6
									g
																

								

							
														
							
						
														
							
														Per ungere la padella
							

							
								

																	Burro
								
								
								
																	15
									g
																

								

							
														
							
						
														
							
														per guarnire
							

							
								

																	Miele di acacia
								
								
								
																	
									q.b.
																

								

							
								

																	Cocco
								
								
								
																	
									q.b.
																

								

							
								

																	Ananas
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i pancake al cocco come prima cosa versate le uova in una ciotola insieme allo zucchero di canna 1 e lavorate con una frusta. Aggiungete il latte di cocco 2 e amalgamate ancora. In un’altra ciotola mescolate la farina e il lievito 3.
									

								

															

																		
																																											
											
										
																						
											
										
																						
											
										
																																										
																		Unite le polveri 4 e mescolate per incorporarle, poi aggiungete anche il cocco rapé 5. Mescolate per ottenere un composto liscio e omogeneo 6.
									

								

															

																		
																																											
											
										
																						
											
										
																						
											
										
																																										
																		Mettete a scaldare sul fuoco medio una padella ampia antiaderente (meglio se a fondo spesso) e, se necessario ungetela con poco burro. Versate al centro del pentolino un mestolino di preparato, non ci sarà bisogno di spanderlo 7. Quando inizieranno a comparire delle bollicine in superficie e la base sarà dorata, giratelo sull’altro lato utilizzando una spatolina 8. Lasciatelo dorare anche dall'altro lato 9.
									

								

															

																		
																																											
											
										
																						
											
										
																						
											
										
																																										
																		Trasferite il pancake su un vassoio 10 e procedete in questo modo fino ad esaurimento del composto, impilandoli uno sull’altro; con queste dosi dovreste ottenere circa 12 pancake. Una volta pronti, tagliate il cocco a pezzetti 11 e l’ananas a cubetti 12.
									

								

															

																		
																																											
											
										
																						
											
										
																						
											
										
																																										
																		Cospargete i pancake con miele d’acacia 13 e guarnite con i pezzetti di frutta 14. I vostri pancake al cocco sono pronti da gustare 15!
									

								

							
					    