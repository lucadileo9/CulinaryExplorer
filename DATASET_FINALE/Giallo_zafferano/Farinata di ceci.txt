Difficoltà: Facile
E' una torta salata molto bassa dalla crosticina dorata, si realizza con solo 4 ingredienti e ha origini molto antiche: stiamo parlando della farinata di ceci, una specialità ligure tipica soprattutto della città di Genova. Realizzata con una pastella a base di farina di ceci, acqua, olio d’oliva e sale, è tradizionalmente cotta nel forno a legna ma qui vi spieghiamo come prepararla nel vostro forno di casa! Nonostante il procedimento sia molto semplice è necessario seguire alcuni accorgimenti per la buona riuscita della ricetta, primo fra tutti il tempo di riposo, indispensabile per idratare completamente i legumi secchi. In secondo luogo è importante scegliere la teglia giusta e ungerla abbondantemente, per evitare che la farinata si attacchi al fondo. Così buona nella sua genuinità, la farinata di ceci è uno street food che si può trovare sotto nomi diversi anche in altre regioni d’Italia, fra cui cecina, socca, fainé… a Livorno per esempio prende il nome di 5 e 5 e viene gustata all’interno di un panino! In alternativa è ottima da sola oppure come antipasto, accompagnata con formaggi e salumi. E voi, come la preferite?


						
						

														INGREDIENTI
							
													


						
														
							
														Per 3 teglie (del diametro di 32 cm)
							

							
								

																	Farina di ceci
								
								
								
																	300
									g
																

								

							
								

																	Acqua
								
								
								
																	900
									g
																

								

							
								

																	Olio extravergine d'oliva
								
								
								 
																	50
									g
																

								

							
								

																	Sale fino
								
								
								
																	10
									g
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per ungere
							

							
								

																	Olio extravergine d'oliva
								
								
								
																	70
									g
																

								

							
														
							
						
						
						
							
								
									
										
									
								
								.
							
						
				    

															

																		
																				
											
										
																			
																		Per realizzare la farinata di ceci versate in una ciotola capiente la farina di ceci e l’acqua 1, poi mescolate bene con una frusta a mano 2. Quando avrete ottenuto una pastella omogenea 3, coprite la ciotola e lasciate riposare per almeno 6 ore a temperatura ambiente, o ancora meglio per tutta la notte (se il tempo di riposo supera le 10 ore è preferibile riporre la ciotola in frigorifero).
									

								

															

																		
																				
											
										
																			
																		Trascorso il tempo di riposo utilizzate una schiumarola per rimuovere la schiuma che potrebbe essersi formata in superficie 4, poi mescolate nuovamente il composto con la frusta per amalgamare la farina sedimentata sul fondo. Aggiungete l’olio 5 e il sale 6.
									

								

															

																		
																				
											
										
																			
																		Continuate a mescolare per amalgamare il tutto 7. A questo punto prendete una teglia di alluminio del diametro di 32 cm e spennellatela abbondantemente con l’olio 8, poi versate un terzo della pastella 9. Le dosi di pastella e di olio bastano per 3 teglie di questa misura.
									

								

															

																		
																				
											
										
																			
																		Emulsionate leggermente con una forchetta per evitare che rimangano delle chiazze di olio 10. Cuocete in forno statico preriscaldato a 250° per i primi 10 minuti, posizionando la teglia sulla base del forno, poi spostatela sul ripiano medio e proseguite la cottura per altri 10-15 minuti, finché la superficie risulterà bella dorata. Una volta sfornata 11, insaporite con una macinata di pepe e servite subito la vostra farinata di ceci tagliata a fette 12!
									

								

							
					    