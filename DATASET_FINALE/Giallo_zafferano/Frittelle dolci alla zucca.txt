Difficoltà: Facile
L'atmosfera di Halloween ci riporta ad una ricetta tanto gustosa quanto semplice, che si prepara in poco tempo e soprattutto con poca fatica: le frittelle dolci di zucca. Una volta cotta la zucca vi basterà frullarla con uova, zucchero e scorza d'arancia e amalgamare il tutto con della farina. Qualche secondo in olio bollente ed ecco pronte le vostre frittelle dolci di zucca!


						
						

														INGREDIENTI
							
							                            
                                
    								
    									
    										
    										68
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    68
    					
    					    					    					
    					    Carboidrati
    					    g
    					    8.4
    					
    					    					    					
    					      di cui zuccheri
    					    g
    					    4.6
    					
    					    					    					
    					    Proteine
    					    g
    					    1.1
    					
    					    					    					
    					    Grassi
    					    g
    					    3.3
    					
    					    					    					
    					      di cui saturi
    					    g
    					    0.45
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    12
    					
    					    					    					
    					    Sodio
    					    mg
    					    5
    					
    					    				
    			
                            
													


						
														
							
														Ingredienti per circa 50 frittelle
							

							
								

																	Zucchero
								
								
								
																	160
									g
																

								

							
								

																	Scorza d'arancia
								
								
								
																	2
									
																

								

							
								

																	Zucca
								
								
								polpa
																	500
									g
																

								

							
								

																	Uova
								
								
								medie
																	3
									
																

								

							
								

																	Lievito in polvere per dolci
								
								
								
																	8
									g
																

								

							
								

																	Farina 0
								
								
								
																	250
									g
																

								

							
														
							
						
														
							
														Per friggere
							

							
								

																	Olio di semi di girasole
								
								
								
																	
									q.b.
																

								

							
														
							
						
														
							
														per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le frittelle dolci di zucca, per prima cosa occupatevi della zucca che va tagliata e pulita dai semi. Tagliatela a fette spesse 1 cm, avvolgetele in carta stagnola e mettetele in forno per un'ora a 200° 1, oppure per velocizzare la cottura tagliatela a dadini da cruda e cuocetela in forno sempre avvolta con della stagnola per 40 minuti a 200° 2. Una volta cotta, mettete la polpa di zucca in un mixer 3
									

								

															

																		
																															
											
										
																														
																		e unite le uova 4, lo zucchero 5 e la scorza d'arancia grattugiata 6. Frullate il tutto e versate il composto ottenuto in una terrina.
									

								

															

																		
																															
											
										
																														
																		Setacciate nel composto il lievito 7 e la farina 8, mescolando il tutto per bene fino ad ottenere un impasto liscio ed omogeneo che trasferirete in una sac-à-poche 9 usa e getta con beccuccio liscio.
									

								

															

																		
																															
											
										
																														
																		A questo punto riscaldate l'olio in una padella e formate delle palline di impasto di circa 2 centimetri, spremendo la sac-à-poche dall'alto. Visto che l'impasto risulterà morbido ma leggermente colloso, servitevi di un coltellino per staccarlo dalla bocchetta della sac a poche 10. Procedete così fino a quando limpasto non sarà terminato 11 tenendo presente che le frittelle cadendo nell'olio dovranno avere le dimensioni di una noce. Attendete che le frittelle si gonfino, quindi giratele con un mestolo e quando saranno ben dorate su tutta la superficie, toglietele dall'olio e mettetele su di un piatto foderato con della carta assorbente 12. Spolverate le frittelle dolci di zucca con un pò di zucchero a velo e servitele ancora calde!
									

								

							
					    