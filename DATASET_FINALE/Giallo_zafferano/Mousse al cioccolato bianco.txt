Difficoltà: Facile
La mousse al cioccolato bianco è un dolce al cucchiaio dal gusto delicato, nella versione che vi proponiamo non sono presenti le uova pertanto il composto risulta molto leggero e spumoso. La mousse al cioccolato bianco è una variante della classica mousse al cioccolato fondente, ideale come dessert da guarnire a piacere con frutti di bosco o scaglie di cioccolato e può essere accompagnata da biscottini secchi come ad esempio le lingue di gatto. Una raffinata alternativa alla classica mousse al cioccolato fondente che vi sorprenderà! E se siete amanti dei dolci cremosi provate anche la nostra namelaka!


												
						
						

														INGREDIENTI
							
							                            
                                
    								
    									
    										
    										464
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    464
    					
    					    					    					
    					    Carboidrati
    					    g
    					    37.7
    					
    					    					    					
    					      di cui zuccheri
    					    g
    					    37.7
    					
    					    					    					
    					    Proteine
    					    g
    					    7.8
    					
    					    					    					
    					    Grassi
    					    g
    					    31.4
    					
    					    					    					
    					      di cui saturi
    					    g
    					    18.29
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    57
    					
    					    					    					
    					    Sodio
    					    mg
    					    100
    					
    					    				
    			
                            
													


						
							
														Ingredienti per 8 coppette da 70 ml
							

							
								

																	Cioccolato bianco
								
								
								
																	235
									g
																

								

							
								

																	Gelatina in fogli
								
								
								
																	5
									g
																

								

							
								

																	Latte intero
								
								
								
																	125
									g
																

								

							
								

																	Panna fresca liquida
								
								
								
																	250
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la mousse al cioccolato bianco iniziate come prima cosa ad ammorbidire la gelatina in una ciotola con acqua fredda per circa 10 minuti 1. Tritate il cioccolato bianco e fatelo sciogliere a bagnomaria oppure se preferite al microonde 2. Versate il latte in una casseruola e quando avrà raggiunto il bollore toglietelo dal fuoco e aggiungete la gelatina ben strizzata 3.
									

								

															

																		
																															
											
										
																														
																		Versate un terzo del latte nel cioccolato bianco fuso 4 e quando sarà ben amalgamato aggiungete un altro terzo del composto di latte , mescolate per incorporare bene e infine aggiungere l’ultimo terzo del latte rimasto fino ad ottenere un composto omogeneo e fluido. Lasciate intiepidire a temperatura ambiente e nel frattempo montate la panna ben fredda fino a d ottenere una consistenza spumosa. Assicuratevi che il composto di latte e cioccolato bianco abbia raggiunto una temperatura di circa 35/45 °C con un termometro da cucina e incorporatelo alla panna mescolando delicatamente dal basso verso l'alto 5. Quando il composto sarà ben amalgamato 6, versate la mousse al cioccolato bianco in coppette monoporzione da circa 70 ml e lasciate riposare in frigorifero per almeno 2 ore.
									

								

							
					    