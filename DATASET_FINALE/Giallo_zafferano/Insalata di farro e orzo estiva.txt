Difficoltà: Molto facile
L'insalata di farro e orzo estiva è un'idea fresca, leggera e digeribile per portare in tavola i cereali. Un piatto ricco di fibre e povero di grassi grazie alla presenza del farro e dell’orzo, due ingredienti molto versatili in cucina. Per realizzare questo piatto estivo abbiamo scelto il farro e l’orzo perlati, ovvero privati della pellicola che avvolge i chicchi, che richiedono un tempo di cottura inferiore. Una volta lessati, i cereali si condiscono con pomodori, mozzarelline e rucola, il risultato che si ottiene è una pietanza completa, saporita e colorata. L'insalata di farro e orzo estiva per la sua semplicità di esecuzione e per la sua freschezza è ideale da consumare fredda anche in spiaggia oppure da portare con sé per dei pic-nic estivi, da servire come primo piatto estivo o piatto unico vegetariano! 


												
						
						

														INGREDIENTI
							
							                            
                                
    								
    									
    										
    										403
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    403
    					
    					    					    					
    					    Carboidrati
    					    g
    					    53.3
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    15
    					
    					    					    					
    					    Grassi
    					    g
    					    14.5
    					
    					    					    					
    					      di cui saturi
    					    g
    					    4.13
    					
    					    					    					
    					    Fibre
    					    g
    					    6.6
    					
    					    					    					
    					    Colesterolo
    					    mg
    					    11
    					
    					    					    					
    					    Sodio
    					    mg
    					    356
    					
    					    				
    			
                            
													


						
							
							

							
								

																	Orzo perlato
								
								
								
																	150
									g
																

								

							
								

																	Farro perlato
								
								
								
																	150
									g
																

								

							
								

																	Rucola
								
								
								
																	30
									g
																

								

							
								

																	Pomodorini ciliegino
								
								
								
																	200
									g
																

								

							
								

																	Mozzarelline ciliegine
								
								
								
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’insalata di farro e orzo estiva iniziate lessando i cereali: ponete in una pentola capiente l'orzo 1 e il farro perlati 2  aggiungete abbondante acqua salata fino a ricoprire i cereali 3 e lessateli seguendo le indicazioni sulla confezione (solitamente hanno bisogno di circa 15-18 minuti di cottura);
									

								

															

																		
																															
											
										
																														
																		Una volta cotti avranno assorbito parte dell'acqua  4, scolateli e passateli sotto acqua fredda corrente in modo da bloccare la cottura e raffreddarli 5; trasferiteli in una ciotola capiente e tenete da parte. Occupatevi ora dei pomodori: lavateli sotto l’acqua corrente e tagliateli a piccoli spicchi 6,
									

								

															

																		
																															
											
										
																														
																		eliminate l’acqua di conservazione dei bocconcini di mozzarella e tagliateli a dadini 7. Mondate la rucola e sciacquatela bene sotto l'acqua; tritate grossolanamente anche le foglie di rucola 8. A questo punto prendete la ciotola con i cereali e unite i pomodorini 9,
									

								

															

																		
																															
											
										
																														
																		le mozzarelline 10 e la rucola 11. Irrorate con abbondante olio extravergine di oliva 12
									

								

															

																		
																															
											
										
																														
																		ed eventualmente regolate di sale 13 . Mescolate con un cucchiaio in modo che i cereali si insaporiscano con il condimento 14. La vostra insalata di farro e orzo estiva è pronta per essere gustata 15 e servita fredda.
									

								

							
					    