Difficoltà: Facile
Le ricette di verdure ripiene sono favolose, perchè oltre al contenuto si mangia anche il contenitore. Peperoni, melanzane, zucchine, carciofi... e non potevano mancare all'appello i pomodori ripieni! Un piatto unico estivo, facile da preparare, saporito e aromatico. I pomodori ripieni vengono farciti con il riso e un cuore filante di scamorza affumicata che li rende ancora più appetitosi. Ci sono diversi modi per prepararli e siamo certi che anche voi avete un segreto per il perfetto pomodoro ripieno! Buoni sia caldi che freddi, succulenti, ideali da condividere anche con gli amici vegetariani, i pomodori ripieni sono una delle soluzioni migliori per i vostri pranzi e cene estivi!


												
						
						

														INGREDIENTI
							
							                            
                                
    								
    									
    										
    										401
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    401
    					
    					    					    					
    					    Carboidrati
    					    g
    					    55.3
    					
    					    					    					
    					      di cui zuccheri
    					    g
    					    12.4
    					
    					    					    					
    					    Proteine
    					    g
    					    16.2
    					
    					    					    					
    					    Grassi
    					    g
    					    12.7
    					
    					    					    					
    					      di cui saturi
    					    g
    					    5.88
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    34
    					
    					    					    					
    					    Sodio
    					    mg
    					    524
    					
    					    				
    			
                            
													


						
							
														Ingredienti per 12 pomodori ripieni
							

							
								

																	Pomodori ramati
								
								
								(da circa 200 g l'uno)
																	12
									
																

								

							
								

																	Riso vialone nano
								
								
								
																	250
									g
																

								

							
								

																	Scamorza (provola)
								
								
								
																	100
									g
																

								

							
								

																	Pecorino
								
								
								
																	40
									g
																

								

							
								

																	Grana Padano DOP
								
								
								
																	40
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pomodori ripieni per prima cosa lavate i pomodori, tagliate la calotta e tenetela da parte 1. Con l’aiuto di un coltellino incidere il perimetro interno del pomodoro e scavarne la polpa con un cucchiaino, raccogliendola in una ciotola 2. Versate la polpa in un mixer 3.
									

								

															

																		
																															
											
										
																														
																		Frullate la polpa per ottenere un succo 4. Adagiate su una gratella i pomodori, salateli 5 e poi rovesciateli in modo che perdano il loro liquido di vegetazione 6.
									

								

															

																		
																															
											
										
																														
																		Ora occupatevi del sugo: in un tegame scaldate l’olio di oliva con l’aglio 7, poi, quando l’olio si sarà insaporito, eliminate l’aglio 8 e versate la polpa 9. Cuocete per 20 minuti a fuoco medio così da far restringere il liquido.
									

								

															

																		
																															
											
										
																														
																		Intanto cuocete al dente il riso in acqua bollente 10. Quando la polpa sarà quasi giunta a cottura, aggiustate di sale e pepe 11. Tritate il prezzemolo e il basilico ben lavati e asciugati 12.
									

								

															

																		
																															
											
										
																														
																		Spegnete il fuoco del tegame con la polpa oramai cotta e aromatizzate con il trito di erbe 13. Versate il sughetto ottenuto in una ciotola, aggiungete il riso 14 e insaporite con il Grana Padano e il Pecorino grattugiati 15.
									

								

															

																		
																															
											
										
																														
																		Mescolate e tenete da parte il ripieno 16. Riducete a cubetti la scamorza 17 e farcite i pomodori iniziando con un paio di cucchiai di riso 18.
									

								

															

																		
																															
											
										
																														
																		Aggiungete 2 o 3 cubetti di scamorza e riempite fino e un po' oltre il bordo con un altro cucchiaio di riso 19. I pomodori sono pronti per la cottura 20. Adagiate le calotte su un’altra teglia 21 e cuocetele insieme ai pomodori farciti, in forno statico preriscaldato a 180° per circa 50 minuti.
									

								

															

																		
																															
											
										
																														
																		A cottura ultimata i pomodori ripieni risulteranno ben dorati in superficie 22, sfornateli insieme alle calotte 23 e serviteli ben caldi insieme guarnendo con foglioline di basilico 24!
									

								

							
					    