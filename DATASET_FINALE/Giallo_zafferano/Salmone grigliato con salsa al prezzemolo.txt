Difficoltà: Facile
Il salmone è un pesce apprezzato in tutto il mondo per le sue qualità tanto che si consiglia di consumarlo regolarmente per il benessere dell’organismo. Dopo aver cucinato il salmone al forno da solo, il salmone con le patate, il salmone al vapore e il salmone al cartoccio, oggi vi proponiamo il salmone grigliato con salsa al prezzemolo! Un secondo di mare leggero e nutriente, insaporito con un condimento aromatico dalle note piccanti e accompagnato con un contorno di zucchine trifolate. Facile e veloce da preparare, questo salmone alla piastra è ideale per tutta la famiglia, anche per una cena dell'ultimo minuto. Provate il salmone grigliato con salsa al prezzemolo e scoprite quante ricette ci sono per portare in tavola il salmone in modo sempre diverso!


						
						

														INGREDIENTI
							
							                            
                                
    								
    									
    										
    										426
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    426
    					
    					    					    					
    					    Carboidrati
    					    g
    					    2.7
    					
    					    					    					
    					      di cui zuccheri
    					    g
    					    2.6
    					
    					    					    					
    					    Proteine
    					    g
    					    35.6
    					
    					    					    					
    					    Grassi
    					    g
    					    30.3
    					
    					    					    					
    					      di cui saturi
    					    g
    					    6.7
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    66
    					
    					    					    					
    					    Sodio
    					    mg
    					    469
    					
    					    				
    			
                            
													


						
														
							
														Ingredienti 
							

							
								

																	Filetto di salmone
								
								
								(4 pezzi)
																	800
									g
																

								

							
								

																	Prezzemolo
								
								
								
																	70
									g
																

								

							
								

																	Peperoncino
								
								
								
																	1
									
																

								

							
								

																	Succo di limone
								
								
								
																	1
									
																

								

							
								

																	Olio extravergine d'oliva
								
								
								
																	4
									cucchiai
																

								

							
								

																	Aceto di mele
								
								
								
																	2
									cucchiaini
																

								

							
								

																	Scalogno
								
								
								
																	3
									
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per le zucchine trifolate
							

							
								

																	Zucchine
								
								
								
																	600
									g
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	4
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il salmone grigliato con salsa al prezzemolo iniziate dalla salsa al prezzemolo che potete preparare anche con qualche ora di anticipo se preferite. Tritate finemente con il coltello (o se preferite sminuzzate nel mixer) il prezzemolo 1 e lo scalogno,  tagliate a piccoli pezzettini il peperoncino fresco 2. In una ciotola ponete il prezzemolo tritato, lo scalogno tritato
									

								

															

																		
																															
											
										
																														
																		e il peperoncino a pezzetti. Tenete da parte il trito misto. Occupatevi ora della salsa per il condimento: in una ciotolina versate l’olio, il succo di limone 5 e due cucchiai di aceto di mele. Emulsionate bene la salsa e incorporatela al trito preparato precedentemente 6,
									

								

															

																		
																															
											
										
																														
																		mescolate bene in modo che il trito assorba il condimento 7 aggiustate di sale e pepe.  Tenete da parte la salsa e occupatevi del contorno di zucchine: lavate e tagliate a rondelle le zucchine 8. Ponete in una padella ampia l’aglio tritato (oppure se preferite potete lasciarlo intero e poi toglierlo dopo che avrà insaporito l’olio) e quattro cucchiai d’olio, lasciate appassire e unite le zucchine, salate, pepate
									

								

															

																		
																															
											
										
																														
																		(potete consultare il procedimento che trovate nella ricetta delle zucchine trifolate) e cuocete a fuoco vivace, coprendo la padella con un coperchio finché le zucchine non risulteranno cotte 10. Per ultimo preparate il salmone: prendete il filetto di salmone pulito e tagliatelo in 4 tranci da circa 200 gr ciascuno 11. (potete in alternativa acquistare in pescheria 4 tranci già tagliati).  Scaldate una piastra in ghisa, una volta che sarà ben calda ponete i tranci, salate 12,
									

								

															

																		
																															
											
										
																														
																		pepate e cuocete per circa 3-4 minuti per lato 13. I tranci saranno pronti quando la superficie sarà ben dorata 14. Adesso potete impiattare 15: irrorate il salmone con la salsa al prezzemolo, preparata in precedenza e unite le  zucchine trifolate. Servite il salmone grigliato con salsa al prezzemolo ben caldo.
									

								

							
					    