Difficoltà: Molto facile
La lasagna ha da sempre un posto d’onore sulle tavole degli italiani, soprattutto per il pranzo della domenica o in occasione di feste e ricorrenze speciali! Protagonista indiscussa dei menù nostrani, è conosciuta anche all’estero soprattutto nella versione più tradizionale, alla bolognese. Ma gli utenti più "affamati" avranno sicuramente assaggiato anche le altre innumerevoli varianti come le lasagne di pesce o le lasagne di verdure, con ingredienti autunnali come le lasagne montanare, tutte ugualmente ricche e appetitose come le lasagne alle zucchine! A questo gustoso elenco vogliamo aggiungere le lasagne al salmone, molto semplici da preparare ma di grande effetto. Le classiche sfoglie all’uovo si alternano a morbide fette di salmone affumicato, accompagnate dalla freschezza delle foglie di spinacino e dalla consistenza vellutata dell’immancabile besciamella. Abbondante pepe nero e qualche ciuffo di aneto aggiungono una nota vivace e briosa che renderà il tutto davvero irresistibile! Stupite i vostri invitati portando a tavola una sfiziosa rivisitazione di uno dei primi piatti più apprezzati della nostra cucina: le lasagne al salmone saranno all’altezza di qualsiasi occasione, da quelle informali a quelle più importanti... provatele per il pranzo di Natale!


						
						

														INGREDIENTI
							
							                            
                                
    								
    									
    										
    										417
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    417
    					
    					    					    					
    					    Carboidrati
    					    g
    					    40.7
    					
    					    					    					
    					      di cui zuccheri
    					    g
    					    7
    					
    					    					    					
    					    Proteine
    					    g
    					    22.7
    					
    					    					    					
    					    Grassi
    					    g
    					    18.1
    					
    					    					    					
    					      di cui saturi
    					    g
    					    9.38
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    92
    					
    					    					    					
    					    Sodio
    					    mg
    					    1164
    					
    					    				
    			
                            
													


						
														
							
														Ingredienti per una teglia 20x30 cm
							

							
								

																	Lasagne all'uovo
								
								
								
																	250
									g
																

								

							
								

																	Salmone affumicato
								
								
								a fette
																	400
									g
																

								

							
								

																	Grana Padano DOP
								
								
								da grattugiare
																	100
									g
																

								

							
								

																	Spinacini
								
								
								verdi e rossi
																	60
									g
																

								

							
								

																	Aneto
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per 1 litro di besciamella
							

							
								

																	Latte intero
								
								
								
																	1
									l
																

								

							
								

																	Burro
								
								
								
																	100
									g
																

								

							
								

																	Farina 00
								
								
								
																	100
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le lasagne al salmone, per prima cosa preparate la besciamella: versate il latte in un pentolino, aromatizzatelo con la noce moscata 1 e un pizzico di sale e fatelo scaldare a fuoco basso. Nel frattempo mettete il burro in un altro pentolino 2 e fatelo sciogliere a fiamma bassa, poi spegnete il fuoco e aggiungete la farina tutta in una volta 3, mescolando con una frusta per evitare la formazione di grumi 3.
									

								

															

																		
																															
											
										
																														
																		Riaccendete il fuoco a fiamma bassa e continuate a mescolare fino a che il composto di farina e burro non diventerà dorato: avrete così ottenuto il roux 4. A questo punto versate un po’ di latte caldo nel pentolino per stemperare il fondo 5, poi unite anche il resto del latte e mescolate energicamente con la frusta fino a che la crema non avrà raggiunto una consistenza piuttosto fluida 6.
									

								

															

																		
																															
											
										
																														
																		Quando la besciamella sarà pronta, potete occuparvi di assemblare le lasagne: prendete una teglia rettangolare di 20x30 cm, versate sul fondo un mestolo di besciamella 7 e distribuitela bene su tutta la superficie, poi adagiate 3 sfoglie di lasagne 8. Versate un altro mestolo di besciamella per ricoprire le sfoglie 9,
									

								

															

																		
																															
											
										
																														
																		aggiungete una manciata di spinacini precedentemente lavati e asciugati e ricoprite con le fette di salmone affumicato 10. Condite con qualche ciuffetto di aneto 11, una macinata di pepe e il Grana Padano grattugiato 12, poi ripetete gli strati fino ad esaurimento degli ingredienti: dovreste ottenere 4 strati in totale.
									

								

															

																		
																															
											
										
																														
																		Realizzate l’ultimo strato adagiando 3 sfoglie di lasagna 13, coprite con la besciamella 14, aggiungete qualche straccetto di salmone affumicato, il Grana Padano grattugiato 15
									

								

															

																		
																															
											
										
																														
																		e una macinata di pepe 16. Una volta completate 17, cuocete le lasagne in forno statico preriscaldato a 180° per circa 40 minuti posizionando la teglia sul ripiano centrale, fino a che non saranno belle dorate in superficie. Servite le vostre lasagne al salmone ben calde 18!
									

								

							
					    