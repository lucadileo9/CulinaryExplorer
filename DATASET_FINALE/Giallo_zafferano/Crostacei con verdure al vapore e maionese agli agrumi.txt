Difficoltà: Facile
Se siete alla ricerca di un piatto semplice da preparare ma allo stesso tempo raffinato che esalti tutto il sapore del pesce siete nel posto giusto! Con questa ricetta in poco tempo riuscirete a ricreare una vera e propria portata da ristorante: crostacei con verdure al vapore e maionese agli agrumi. La cottura breve al vapore vi permetterà di ottenere un piatto leggero e succulento, che manterrà inalterato il sapore di crostacei e delle verdure. Noi abbiamo scelto di utilizzare carote baby, cavoli romani e taccole, dette anche "mangiatutto", perchè non si scarta niente, ma voi potete utilizzare le verdure che preferite per accompagnare le canocchie, gli scampi e i carnosi gamberi! Il risultato sarà un piatto scenografico, reso cosi appetitoso grazie alla cremosità della maionese agli agrumi, profumata con mandarino e scorza di arancia!


						
						

														INGREDIENTI
							
							                            
                                
    								
    									
    										
    										744
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    744
    					
    					    					    					
    					    Carboidrati
    					    g
    					    14.5
    					
    					    					    					
    					      di cui zuccheri
    					    g
    					    11.4
    					
    					    					    					
    					    Proteine
    					    g
    					    19.4
    					
    					    					    					
    					    Grassi
    					    g
    					    67.6
    					
    					    					    					
    					      di cui saturi
    					    g
    					    9.89
    					
    					    					    					
    					    Fibre
    					    g
    					    6.3
    					
    					    					    					
    					    Colesterolo
    					    mg
    					    335
    					
    					    					    					
    					    Sodio
    					    mg
    					    487
    					
    					    				
    			
                            
													


						
														
							
							

							
								

																	Scampi
								
								
								
																	4
									
																

								

							
								

																	Canocchie
								
								
								
																	8
									
																

								

							
								

																	Gamberi
								
								
								
																	4
									
																

								

							
								

																	Taccole
								
								
								
																	200
									g
																

								

							
								

																	Carote baby
								
								
								
																	200
									g
																

								

							
								

																	Broccoli romaneschi
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per 300 g di maionese agli agrumi
							

							
								

																	Olio di semi
								
								
								
																	250
									g
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
								

																	Tuorli
								
								
								
																	3
									
																

								

							
								

																	Aceto di sidro
								
								
								
																	3
									g
																

								

							
								

																	Succo di mandarino
								
								
								
																	25
									g
																

								

							
								

																	Scorza d'arancia
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i crostacei con verdure al vapore e maionese agli agrumi iniziate proprio da quest'ultima. Spremete il mandarino 1, filtrate il succo e tenetelo da parte. Versate i tuorli a temperatura ambiente all'interno del bicchiere di un mixer e unite un pizzico di sale e di pepe 2; aggiungete quindi il succo di mandarino 3
									

								

															

																		
																															
											
										
																														
																		e l'aceto di sidro 4. Iniziate a frullare il tutto con un mixer ad immersione e con le lame sempre in funzione versate l'olio a filo 5. Una volta ottenuta una maionese cremosa, aggiungete anche la scorza dell'arancia 6, mescolate e tenete da parte in frigorifero.
									

								

															

																		
																															
											
										
																														
																		A questo punto occupatevi delle verdure: lavate e tagliate le taccole in piccoli pezzi 7, quindi eliminate le foglie esterne dal broccolo 8 e ritagliate soltanto le cime 9. Tenete intere quelle più piccole e dividete a metà quelle più grandi per ottenere una cottura uniforme.
									

								

															

																		
																															
											
										
																														
																		Sistemate le taccole su una teglia forata, aggiungete le carote baby 10 e le cimette del broccolo romano 11; quindi occupatevi del pesce: per prima cosa intagliate il carapace degli scampi 12, in questo modo sarà più facile sgusciarli una volta cotti.
									

								

															

																		
																															
											
										
																														
																		Passate alla pulizia dei gamberi, lasciando la testa attaccata al resto del corpo ed eliminando solo il carapace 13, quindi estraete l'intestino interno prelevandolo con un coltellino 14. Adagiate gamberi, scampi e canocchie sopra le verdure 15.
									

								

															

																		
																															
											
										
																														
																		Aggiustate di sale e di pepe 16 quindi cuocete per 10 minuti in forno, dopo aver impostato la modalità di cottura a vapore. Sfornate i vostri crostacei 17 e serviteli ancora caldi insieme alle verdure e alla maionese agli agrumi 18.
									

								

							
					    