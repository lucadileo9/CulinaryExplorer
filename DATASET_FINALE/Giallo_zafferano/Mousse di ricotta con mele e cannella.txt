Difficoltà: Molto facile
Mele e ricotta sono due ingredienti che ben si sposano in cucina e con cui si possono realizzare dolci golosi come la torta di mele soffice o le frittelline di mele e ricotta. A questa coppia già rodata abbiamo aggiunto un terzo elemento, tutt’altro che incomodo, e abbiamo ottenuto una deliziosa mousse di ricotta con mele e cannella! Un dessert monoporzione così facile da preparare che non dovrete più preoccuparvi quando avrete ospiti improvvisi per cena… la mousse di ricotta con mele e cannella farà felici tutti: grandi, piccoli e padroni di casa!


						
						

														INGREDIENTI
							
							                            
                                
    								
    									
    										
    										429
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    429
    					
    					    					    					
    					    Carboidrati
    					    g
    					    49.2
    					
    					    					    					
    					      di cui zuccheri
    					    g
    					    49.2
    					
    					    					    					
    					    Proteine
    					    g
    					    10.4
    					
    					    					    					
    					    Grassi
    					    g
    					    21.2
    					
    					    					    					
    					      di cui saturi
    					    g
    					    12.7
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    83
    					
    					    					    					
    					    Sodio
    					    mg
    					    102
    					
    					    				
    			
                            
													


						
														
							
														Ingredienti per la mousse (per 4 coppette da 200 ml)
							

							
								

																	Ricotta vaccina
								
								
								
																	400
									g
																

								

							
								

																	Panna fresca liquida
								
								
								
																	200
									g
																

								

							
								

																	Zucchero a velo
								
								
								
																	70
									g
																

								

							
														
							
						
														
							
														per le mele
							

							
								

																	Mele Fuji
								
								
								(circa 2)
																	350
									g
																

								

							
								

																	Zucchero di canna
								
								
								
																	60
									g
																

								

							
								

																	Acqua
								
								
								
																	2
									cucchiai
																

								

							
														
							
						
														
							
														per spolverizzare
							

							
								

																	Cannella in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la mousse di ricotta con mele e cannella, per prima cosa versate la ricotta in un colino che avrete sistemato sopra una ciotola e lasciatela scolare per un’ora 1. Sbucciate e dividete le mele a spicchi 2, poi tagliate gli spicchi a fettine e riducetele a cubetti 3.
									

								

															

																		
																															
											
										
																														
																		Scaldate una padella e versate all’interno le mele a cubetti insieme allo zucchero di canna 4 e all’acqua 5, mescolate e cuocete per 15 minuti a fuoco medio-alto 6.
									

								

															

																		
																															
											
										
																														
																		Nel frattempo potete occuparvi della crema: trasferite la ricotta ben scolata in una ciotola 7, aggiungete lo zucchero a velo 8 e amalgamate il tutto con una spatola 9.
									

								

															

																		
																															
											
										
																														
																		In una ciotola a parte montate la panna a neve ferma utilizzando delle fruste elettriche 10, poi unitela alla crema di ricotta 11 e mescolate delicatamente con una spatola dal basso verso l’alto per incorporarla in modo uniforme 12. Trasferite la mousse così ottenuta in un sac-à-poche.
									

								

															

																		
																															
											
										
																														
																		A questo punto le mele saranno cotte, quindi potete passare alla composizione del dessert: prendete dei coppette trasparenti della capacità di 200 ml e iniziate con uno strato di mousse alla base 13, poi aggiungete un cucchiaio di mele a cubetti 14 e proseguite con un secondo strato sia di mousse che di mele. Terminate con uno strato di mousse in cima, livellatelo con una spatola e guarnite con una spolverata di cannella 15: la vostra mousse di ricotta con mele e cannella è pronta per essere servita!
									

								

							
					    