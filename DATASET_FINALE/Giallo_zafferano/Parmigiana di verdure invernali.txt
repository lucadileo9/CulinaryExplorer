Difficoltà: Facile
Siamo abituati a conoscere ed utilizzare il formaggio Casera per le famose ricette valtellinesi come i pizzoccheri e gli sciatt. Eppure oggi abbiamo pensato di stupirvi con una ricetta davvero stuzzicante. Visto che si tratta di un formaggio tipicamente utilizzato per ricette delle stagioni fredde, e visto anche il nostro amore per l’estate, abbiamo pensato a questa golosissima parmigiana di verdure invernali. Sostanzialmente una rivisitazione della parmigiana classica che in tutta la sua bontà ha conquistato generazioni intere dividendole tra i puristi che amano la versione fritta e quelli che invece l’adorano in chiave più leggera. Per questo motivo abbiamo deciso di accontentare un po’ tutti. Da un lato verdure arrostite al forno, dall’altro un colorato e saporito burro noisette. A far da legante al tutto c’è poi il ricchissimo formaggio Casera. Scoprirete che tra questi irresistibili strati di colore si nasconde un sapore che non lascia scampo: tutti vorranno fare il bis! Parmigiana di verdure invernali, ecco la nostra versione: provatela con noi!


												
						
						

														INGREDIENTI
							
							                            
                                
    								
    									
    										
    										360
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    360
    					
    					    					    					
    					    Carboidrati
    					    g
    					    7.6
    					
    					    					    					
    					      di cui zuccheri
    					    g
    					    6.8
    					
    					    					    					
    					    Proteine
    					    g
    					    14.3
    					
    					    					    					
    					    Grassi
    					    g
    					    30.3
    					
    					    					    					
    					      di cui saturi
    					    g
    					    17
    					
    					    					    					
    					    Fibre
    					    g
    					    5.4
    					
    					    					    					
    					    Colesterolo
    					    mg
    					    81
    					
    					    					    					
    					    Sodio
    					    mg
    					    598
    					
    					    				
    			
                            
													


						
							
														Ingredienti per una teglia da 22x22 cm
							

							
								

																	Cavolfiore
								
								
								
																	500
									g
																

								

							
								

																	Barbabietole
								
								
								
																	300
									g
																

								

							
								

																	Finocchi
								
								
								
																	500
									g
																

								

							
								

																	Zucca
								
								
								
																	400
									g
																

								

							
								

																	Verza
								
								
								( le foglie intere)
																	
									q.b.
																

								

							
								

																	Valtellina Casera
								
								
								
																	300
									g
																

								

							
								

																	Parmigiano Reggiano DOP
								
								
								
																	100
									g
																

								

							
								

																	Burro
								
								
								
																	50
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Salvia
								
								
								foglia
																	
									qualche
																

								

							
								

																	Rosmarino
								
								
								
																	1
									rametto
																

								

							
								

																	Aglio
								
								
								
																	1
									spicchio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la parmigiana di verdure invernali cominciate dalla pulizia di tutte le verdure. Tutte quante andranno tagliate a 0,5 cm di spessore e cuoceranno in forno preriscaldato in modalità statica a 200° per circa mezzora. Se avete più leccarde potrete cuocere tutte le verdure invertendo le teglie sui ripiani a metà cottura; in alternativa potrete fare più infornate. Cominciate allora con la zucca. Dopo averla sbucciata 1 e privata della parte centrale affettate 2 e disponete sulla leccarda guarnendo con olio, sale e pepe. Per la zucca potrebbero servire 20-25 minuti, è opportuno quindi tenere d’occhio la cottura 3.
									

								

															

																		
																															
											
										
																														
																		Poi passate ai finocchi, eliminate la base e la foglia esterna 4, poi tagliate 5 e disponete sulla leccarda con carta forno guarnendo ancora con olio, sale e pepe 6.
									

								

															

																		
																															
											
										
																														
																		Stessa cosa per il cavolfiore (7-8) tenendo presente che la cottura potrebbe essere un po’ più lunga. E infine passate alla barbabietola. Per maneggiarla si consiglia di usare dei guanti così da non macchiarsi. Eliminate la pellicina con un pelapatate 9
									

								

															

																		
																															
											
										
																														
																		e affettate 10. Disponete sulla leccarda con carta forno e guarnite con sale, pepe e olio 11. Mentre tutte le verdure cuociono ottenete delle fettine sottili dal casera utilizzando una grattugia 12.
									

								

															

																		
																															
											
										
																														
																		Infine preparate il burro noisette aromatico. In un pentolino lasciate sciogliere a fuoco medio il burro unendo le erbe aromatiche 13 e lo spicchio d’aglio in camicia e leggermente schiacciato 14. Non appena sarà diventato del color nocciola 15;
									

								

															

																		
																															
											
										
																														
																		filtratelo e mettetelo da parte 16. Non scartate la salvia, potrete tritarla e utilizzarla dopo 16. A questo punto zucca 17, finocchi 18,
									

								

															

																		
																															
											
										
																														
																		cavolfiore 19 e barbabietola 20 saranno pronti. In una pirofila 22x22 cm cominciate a disporre le verdure 21.
									

								

															

																		
																															
											
										
																														
																		creando uno strato uniforme con tutte le tipologie 22, coprite con le foglie di verza 23 e regolate con un pizzico di sale. Infine disponete un po’ di fettine di casera e il formaggio grattugiato 24.
									

								

															

																		
																															
											
										
																														
																		Ripetete i vari strati fino ad ultimare gli ingredienti (terminate l'ultimo strato con casera e formaggio grattugiato) (25-26), quindi irrorate con il burro noisette 27.
									

								

															

																		
																															
											
										
																														
																		Cospargete con le foglioline di salvia fritta sminuzzata 28 e un pizzico di pepe 29. Cuocete in forno caldo per altri 35 minuti a 180° e potrete finalmente gustare la vostra parmigiana di verdure invernali 30.
									

								

							
					    