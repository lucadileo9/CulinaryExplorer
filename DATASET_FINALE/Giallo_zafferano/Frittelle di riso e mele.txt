Difficoltà: Facile
Le frittelle di mele e il risolatte sono due dolci senza tempo, di quelli che preparavano le nostre nonne, semplici e genuini: noi li abbiamo messi insieme e da questo incontro sono nate le frittelle di riso e mele! Fragranti bocconcini realizzati con un composto di riso, latte e frutta, ricoperti di zucchero semolato e accompagnati con mele in padella aromatizzate con miele e cannella. Un mix di sapori e profumi che ricordano l’infanzia, da mangiare uno dietro l’altro in un sol boccone… provate anche voi le frittelle di riso e mele e farete felici bambini, nonni e genitori.


						
						

														INGREDIENTI
							
													


						
														
							
														Per circa 50 frittelle
							

							
								

																	Riso Arborio
								
								
								
																	300
									g
																

								

							
								

																	Mele Gala
								
								
								
																	500
									g
																

								

							
								

																	Latte intero
								
								
								
																	1
									l
																

								

							
								

																	Zucchero
								
								
								
																	90
									g
																

								

							
								

																	Uova
								
								
								
																	4
									
																

								

							
								

																	Scorza di limone
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
														
							
														Per ricoprire
							

							
								

																	Zucchero
								
								
								
																	
									q.b.
																

								

							
														
							
						
														
							
														Per le mele al miele
							

							
								

																	Mele Gala
								
								
								
																	500
									g
																

								

							
								

																	Miele di castagno
								
								
								
																	100
									g
																

								

							
								

																	Cannella in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le frittelle di riso e mele, per prima cosa lavate e tagliate le mele a cubetti di circa 2 cm, senza sbucciarle 1. Preparate il risolatte: in una casseruola dai bordi alti mettete il latte, la scorza di limone 2 e lo zucchero 3.
									

								

															

																		
																																											
											
										
																						
											
										
																						
											
										
																																										
																		Salate 4 e versate il riso 5, poi unite le mele 6.
									

								

															

																		
																																											
											
										
																						
											
										
																						
											
										
																																										
																		Cuocete a fuoco medio per circa 40 minuti, mescolando spesso. Quando il risolatte sarà quasi cotto, eliminate la scorza di limone 7. Portate a cottura e trasferite in una pirofila 8; quando si sarà intiepidito coprite con pellicola a contatto e lasciate raffreddare 9.
									

								

															

																		
																																											
											
										
																						
											
										
																						
											
										
																																										
																		Nel frattempo occupatevi delle mele di accompagnamento: lavate e tagliate le mele a fettine di 3-4 mm, sempre senza sbucciarle, poi versatele in una padella insieme al miele 10 e alla cannella 11. Cuocete a fuoco dolce per circa 15 minuti 12.
									

								

															

																		
																																											
											
										
																						
											
										
																						
											
										
																																										
																		Trascorso il tempo di raffreddamento, montate le uova in una ciotola con la frusta elettrica 13. Quando saranno gonfie e spumose unite un cucchiaio di risolatte alla volta 14 e continuate a mescolare per ottenere un composto omogeneo 15.
									

								

															

																		
																																											
											
										
																						
											
										
																						
											
										
																																										
																		Siete pronti per friggere: fate scivolare il composto nell’olio caldo a 170° aiutandovi con 2 cucchiai 16. Friggete 4-5 pezzi per volta fino a doratura, poi scolate 17 e trasferite su carta assorbente 18.
									

								

															

																		
																																											
											
										
																						
											
										
																						
											
										
																																										
																		Quando tutte le frittelle saranno pronte 19 rotolatele nello zucchero semolato per ricoprirle in modo uniforme 20. Le vostre frittelle di riso e mele sono pronte per essere servite ancora calde accompagnate con le mele al miele 21!
									

								

							
					    