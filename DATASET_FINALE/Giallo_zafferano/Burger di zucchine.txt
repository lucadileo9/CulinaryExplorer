Difficoltà: Facile
Quando parliamo di hamburger si pensa per lo più alla classica "svizzera", il medaglione di carne. I burger di zucchine sono una delle tante varianti per gustarlo in chiave vegetariana. Un secondo con le zucchine molto semplice e sfizioso, un'evoluzione delle cotolette di zucchine con aggiunta di patate che conferiranno una morbida consistenza. Con i nostri consigli otterrete un hamburger vegetariano dal sapore delicato, anche grazie al piccolo trucco che scoprirete cucinando con noi... cosa state aspettando? Prepate panini da burger, salse e condimenti preferiti per arricchire i vostri burger di zucchine come più preferite!


						
						

														INGREDIENTI
							
							                            
                                
    								
    									
    										
    										532
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    532
    					
    					    					    					
    					    Carboidrati
    					    g
    					    54
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    18.1
    					
    					    					    					
    					    Grassi
    					    g
    					    27
    					
    					    					    					
    					      di cui saturi
    					    g
    					    5.12
    					
    					    					    					
    					    Fibre
    					    g
    					    7.8
    					
    					    					    					
    					    Colesterolo
    					    mg
    					    56
    					
    					    					    					
    					    Sodio
    					    mg
    					    1114
    					
    					    				
    			
                            
													


						
														
							
														per 5 burger
							

							
								

																	Zucchine
								
								
								
																	420
									g
																

								

							
								

																	Farina di mandorle
								
								
								
																	150
									g
																

								

							
								

																	Fecola di patate
								
								
								
																	50
									g
																

								

							
								

																	Patate
								
								
								
																	350
									g
																

								

							
								

																	Uova
								
								
								(medio)
																	1
									
																

								

							
								

																	Pecorino
								
								
								da grattugiare
																	70
									g
																

								

							
								

																	Scalogno
								
								
								
																	1
									
																

								

							
								

																	Menta
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Salsa di soia
								
								
								
																	25
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per impanare e cuocere
							

							
								

																	Pangrattato
								
								
								
																	200
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per condire la buccia delle zucchine
							

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i burger di zucchine iniziamo lessando le patate. Immergetele in acqua fredda e dal momento del bollore contate dai 30 ai 50 minuti 1. Fate la prova con la forchetta, quando saranno tenere al cuore scolatele e pelatele da calde 2. Infine schiacciatele e fate raffreddare 3.
									

								

															

																		
																															
											
										
																														
																		Dopo aver pulito le zucchine, spuntatele e togliete la parte esterna con un pelapatate 4, mettete da parte perchè servirà dopo 5. Grattugiate la parte chiara delle zucchine con una grattugia a fori larghi 6.
									

								

															

																		
																															
											
										
																														
																		Mondate e tritate lo scalogno 7, versatelo in una padella con un po' d'olio 8. Rosolate per poco tempo mescolando di tanto in tanto, poi aggiungete le zucchine 9.
									

								

															

																		
																															
											
										
																														
																		Cucinatele a fiamma alta per circa 5 minuti mescolando di tanto in tanto, aggiungete pochissimo sale 10. Trasferite in una ciotola e fate intiepidire 11. Intanto tritate finemente menta e prezzemolo sfogliati 12.
									

								

															

																		
																															
											
										
																														
																		Versate le erbe nella ciotola con le zucchine e aggiungete le uova 13, la farina di mandorle e il formaggio grattugiato 14, la fecola 15. 
									

								

															

																		
																															
											
										
																														
																		Unite la salsa di soia 16 e le patate schiacciate 17. A questo punto potete impastare il tutto ottenendo un impasto omogeneo; assicuratevi che sia giusto di sale 18. 
									

								

															

																		
																															
											
										
																														
																		Fate riposare l’impasto qualche minuto 19. In una pirofila versate il pangrattato, mettete un coppapasta di circa 10 cm di diametro e alto 3 cm e riempite con l'impasto 20. Formate 5 burger di zucchine e spolverizzate in superficie con il pangrattato 21. 
									

								

															

																		
																															
											
										
																														
																		Scaldate un filo d'olio in una padella antiaderente e cuocete i medaglioni 22. Quando la base sarà dorata e croccante girate e fate cuocere anche dall'altro lato 23. Intanto che cuociono, potete utilizzare l'esterno delle zucchine come contorno, guarnendo a piacere con sale e olio 24. 
									

								

															

																		
																															
											
										
																														
																		Mescolate per insaporire 25, impiattate 26 e gustate caldi i vostri burger di zucchine 27. 
									

								

							
					    