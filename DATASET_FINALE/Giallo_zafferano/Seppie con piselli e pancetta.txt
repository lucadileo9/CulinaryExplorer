Difficoltà: Facile
Avete voglia di un secondo piatto di pesce stuzzicante? La risposta è in questa ricetta: seppie con piselli e pancetta! Ci siamo ispirati un po' alla ricetta saporita delle seppie in umido cuocendo per una mezzoretta le seppie con pelati e olive taggiasche! Poi abbiamo omaggiato anche le seppie e piselli, intramontabile abbinamento perfetto sia in estate e in inverno. In questa preparazione, però, i piselli si trasformano in una voluttuosa crema, da fare in pochissimo tempo. Non abbiamo resistito dall'aggiungere un tocco di croccantezza: la pancetta fatta rosolare dolcemente in padella. Manca solo il pane abbrustolito in forno per accompagnarle! Siamo certi che le seppie con piselli e pancetta saranno uno dei vostri cavalli di battaglia per una cena in compagnia o un pranzo delizioso!


												
						
						

														INGREDIENTI
							
													


						
							
							

							
								

																	Seppie
								
								
								
																	700
									g
																

								

							
								

																	Pisellini
								
								
								
																	400
									g
																

								

							
								

																	Pancetta dolce
								
								
								
																	200
									g
																

								

							
								

																	Pomodori pelati
								
								
								
																	200
									g
																

								

							
								

																	Vino bianco
								
								
								
																	70
									g
																

								

							
								

																	Olive taggiasche
								
								
								
																	100
									g
																

								

							
								

																	Aglio
								
								
								
																	2
									spicchi
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le seppie con piselli e pancetta pulite le seppie, staccate il ciuffo 1 e tagliatele a pezzetti 2. Versate l'olio in padella 3.
									

								

															

																		
																																											
											
										
																						
											
										
																						
											
										
																																										
																		Aggiungete due spicchi d’aglio 4, fate insaporire bene l’olio e poi versate le seppie 5.  Rosolate per 2-3 minuti. Sfumate con il vino bianco 6 e fate evaporare tutta la parte alcolica. 
									

								

															

																		
																																											
											
										
																						
											
										
																						
											
										
																																										
																		Schiacciate i pomodori pelati leggermente con le mani. Aggiungeteli nella padella delle seppie 7  con un mestolo di acqua calda 8 e le olive taggiasche 9. Salate e pepate.
									

								

															

																		
																																											
											
										
																						
											
										
																						
											
										
																																										
																		Coprite con coperchio 10 e abbassate la fiamma, cuocete così per circa 30 minuti. Affettate la pancetta a listarelle 11 e rosolatela in una padella leggermente scaldata 12.
									

								

															

																		
																																											
											
										
																						
											
										
																						
											
										
																																										
																		Quando sarà dorata e croccante scolatela dal grasso rilasciato in cottura con una schiumarola 13, adagiatela su un panno da cucina 14, mentre tenete il grasso da parte. Cuocete i piselli per 5 minuti in abbondante acqua leggermente salata 15.
									

								

															

																		
																																											
											
										
																						
											
										
																						
											
										
																																										
																		Scolateli 16 e versate in un bicchiere alto con un po’ della loro acqua 17. Frullateli con il mixer a immersione 18. 
									

								

															

																		
																																											
											
										
																						
											
										
																						
											
										
																																										
																		Setacciate la purea attraverso un colino per rendere la crema più liscia 19. Una volta pronte le seppie 20 potete impiattare con la crema di piselli come base al centro 21.
									

								

															

																		
																																											
											
										
																						
											
										
																						
											
										
																																										
																		Aggiungete sopra le seppie e una pioggia di pancetta, un filo del grasso di cottura della pancetta per insaporire e per finire una spolverata di prezzemolo 23. Servite subito le seppie piselli e pancetta 24.
									

								

							
					    