Difficoltà: Facile
Siamo degli amanti delle ricette regionali, non solo perché spesso sono le più buone, ma perché ci piace mandare avanti e far sì che non si perdano le tradizioni di un tempo. E proprio per questo oggi vogiamo parlarvi della pasta e patate alla tiella, un primo piatto della cucina calabrese, per l'esattezza della provincia di Cosenza. Gli ingredienti sono sempre quelli più semplici e genuini per dar vita a piatti pieni di calore e tradizione. Esistono diverse versioni della pasta e patate, come la pasta e patate alla napoletana e quella a cui ci rifacciamo oggi deve il suo nome al fatto che gli ingredienti si dispongono a crudo nella tiella (in teglia) e si lasciano cuocere lentamente tutti insieme. In passato si utilizzava porre le teglie di pasta all'interno dei forni a legna appena spenti, dopo aver sfornato il pane... con il calore rimasto all'interno la pasta cuoceva lentamente e dopo poche ore era pronto un ottimo pranzetto! Seguite i nostri step e portate in tavola questo primo piatto tanto semplice quanto buono.

Scoprite altri due contorni calabresi: patate 'mpacchiuse e patate 'mpacchiuse con cipolla! 


												
						
						

														INGREDIENTI
							
													


						
							
														Per una teglia di 25 cm di diametro
							

							
								

																	Pasta
								
								
								(candele lunghe)
																	230
									g
																

								

							
								

																	Pomodori pelati
								
								
								
																	750
									g
																

								

							
								

																	Caciocavallo silano
								
								
								
																	230
									g
																

								

							
								

																	Patate
								
								
								della sila
																	400
									g
																

								

							
								

																	Pecorino
								
								
								
																	50
									g
																

								

							
								

																	Pane
								
								
								(solo mollica)
																	50
									g
																

								

							
								

																	Acqua
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Origano
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta e patate alla tiella come prima cosa lavate e sbucciate le patate 1, poi tagliatele a pezzi grandi un paio di cm 2. Ora prendete il caciocavallo, eliminate la parte esterna e tagliatelo a cubetti 3.
									

								

															

																		
																																											
											
										
																						
											
										
																						
											
										
																																										
																		Versate i pomodori pelati in una ciotola 4 e sminuzzateli con le mani. Cercate di romperli il più possibile, per ottenere una pasta ben condita. Prendete la pasta, noi abbiamo usato delle candele lunghe e spezzatele con le mani in 3-4 parti. Ora prendete una teglia da forno rotonda, di 26 cm di diametro. Disponete sul fondo un po' dei pomodori 6.
									

								

															

																		
																																											
											
										
																						
											
										
																						
											
										
																																										
																		Aggiungete qualche patata 7 e realizzate un primo strato di pasta 8. Aggiungete altro pomodoro 9.
									

								

															

																		
																																											
											
										
																						
											
										
																						
											
										
																																										
																		Insaporite con il Pecorino grattugiato 10, abbondanti cubetti di Caciocavallo 11 e l'origano secco 12.
									

								

															

																		
																																											
											
										
																						
											
										
																						
											
										
																																										
																		Aggiungete anche un po' di mollica di pane 13 e altre patate 14. Realizzate un ultimo strato di pasta 15.
									

								

															

																		
																																											
											
										
																						
											
										
																						
											
										
																																										
																		Aggiungete il sugo rimasto 16 e il Caciocavallo 17. Salate 18.
									

								

															

																		
																																											
											
										
																						
											
										
																						
											
										
																																										
																		Aggiungete la mollica sbriciolandola con le mani 19, versate un filo d'olio abbondante 20 e l'acqua 21.
									

								

															

																		
																																											
											
										
																						
											
										
																						
											
										
																																										
																		Coprite con un foglio di carta forno 22 e cuocete in forno statico preriscaldato a 240° per 45 minuti. Negli ultimi 10 minuti togliete la carta forno per far dorare ben la pasta, quindi potrete sfornarla 23 e servirla 24.
									

								

							
					    