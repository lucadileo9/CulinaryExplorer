Difficoltà: Molto facile
Un primo piatto sciuè sciuè: pomodorini, formaggio e basilico fresco in abbondanza. La ricetta dello scarpariello, una pasta veloce e gustosa che fa parte della tradizione napoletana, nata decenni fa tra i vicoli dei Quartieri Spagnoli a Napoli. Era l'epoca degli scarpari, ovvero i vecchi calzolai, che venivano ripagati del proprio lavoro artigianale anche con ciò che si aveva in dispensa. Così con i pezzi di formaggio a disposizione, il sugo di pomodoro avanzato dal giorno prima (il ragù napoletano) e le foglie di basilico si dava vita ad un piatto dal condimento semplice e genuino, veloce da realizzare e saporito. Nel tempo si è "accettata" l'usanza di realizzare la ricetta dello scarpariello con i pomodorini freschi: noi ve la proponiamo con i datterini lasciati cuocere dolcemente, conditi con Pecorino e Parmigiano che avvolgeranno lo spaghetto per un condimento cremoso! La pasta allo scarpariello è una vera prelibatezza, grazie principalmente alla qualità degli ingredienti utilizzati: in alcune parti della Campania viene preparata anche con il formato di pasta scialatielli e con il pomodorino giallo. Per una versione ancora più corposa, invece, vi consigliamo gli ziti lardiati realizzati con pomodoro e, appunto, lardo!


												
						
						

														INGREDIENTI
							
							                            
                                
    								
    									
    										
    										542
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    542
    					
    					    					    					
    					    Carboidrati
    					    g
    					    70.3
    					
    					    					    					
    					      di cui zuccheri
    					    g
    					    6.2
    					
    					    					    					
    					    Proteine
    					    g
    					    15
    					
    					    					    					
    					    Grassi
    					    g
    					    22.3
    					
    					    					    					
    					      di cui saturi
    					    g
    					    5.32
    					
    					    					    					
    					    Fibre
    					    g
    					    3.8
    					
    					    					    					
    					    Colesterolo
    					    mg
    					    14
    					
    					    					    					
    					    Sodio
    					    mg
    					    486
    					
    					    				
    			
                            
													


						
							
							

							
								

																	Spaghettoni
								
								
								
																	320
									g
																

								

							
								

																	Pomodorini datterini
								
								
								
																	500
									g
																

								

							
								

																	Pecorino romano
								
								
								da grattuggiare
																	30
									g
																

								

							
								

																	Parmigiano Reggiano DOP
								
								
								da grattugiare
																	30
									g
																

								

							
								

																	Basilico
								
								
								abbondante
																	1
									ciuffo
																

								

							
								

																	Peperoncino fresco
								
								
								lungo
																	½
									
																

								

							
								

																	Olio extravergine d'oliva
								
								
								
																	70
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta allo scarpariello, iniziate ponendo sul fuoco una pentola con l'acqua per cuocere la pasta; al bollore salate. Prendete i datterini: lavateli e divideteli a metà 1, poi prendete il peperoncino fresco lungo, spuntatelo e apritelo per togliere i semini 2; quindi tagliatelo a striscioline e tritatelo 3.
									

								

															

																		
																																											
											
										
																						
											
										
																						
											
										
																																										
																		Grattugiate anche il Pecorino romano 4 e il Parmigiano Reggiano DOP. In un tegame capiente versate l'olio extravergine e scaldate; aggiungete il peperoncino tritato e l'aglio intero sbucciato così sarà più facile rimuoverlo 5. Fate soffriggere per circa 3 minuti, mescolando di tanto in tanto; poi aggiungete i datterini 6 e cuocete a fuoco medio per circa 10 minuti.
									

								

															

																		
																																											
											
										
																						
											
										
																						
											
										
																																										
																		Nel frattempo lessate gli spaghetti 7 al dente. Una volta che il sugo di datterini sarà pronto, salatelo, togliete l'aglio 8 e aggiungete parte delle foglioline di basilico 9. Aggiungete un mestolo di acqua di cottura così si creerà una deliziosa cremina. 
									

								

															

																		
																																											
											
										
																						
											
										
																						
											
										
																																										
																		Scolate gli spaghetti al dente conservando un paio di mestoli di acqua di cottura e versateli direttamente nel tegame con il condimento 10. A fuoco medio basso terminate in tegame la cottura, mantecando gli spaghetti con il sugo, aggiungendo al bisogno acqua di cottura 11 perchè il sughetto risulti cremoso. Spegnete il fuoco, aggiungete il Pecorino 12 e il Parmigiano Reggiano DOP grattugiati a più riprese, alternando con altra acqua di cottura al bisogno,
									

								

															

																		
																																											
											
										
																						
											
										
																						
											
										
																																										
																		mescolando di continuo per evitare che il formaggio inizi a filare 13. Profumate ancora con delle foglioline di basilico 14. Servite subito la pasta allo scarpariello aggiungendo altro basilico fresco su ciascun piatto 15.
									

								

							
					    