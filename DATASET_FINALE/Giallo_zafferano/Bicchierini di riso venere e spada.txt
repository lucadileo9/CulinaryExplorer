Difficoltà: Molto facile
Lo sapevate che il riso venere è chiamato così perché nell’antichità era considerato un potente afrodisiaco? Il suo insolito color ebano, la fragranza aromatica e la consistenza tipica del riso integrale, lo rendono un ingrediente perfetto per piatti di grande effetto sia caldi che freddi, come l’insalata di riso venere o gli arancini di pesce. E’ stato proprio pensando all’abbinamento particolarmente riuscito con il pesce che abbiamo creato un antipasto di mare semplice e raffinato, i bicchierini di riso venere e spada! Gli strati di riso nero si alternano a una crema speziata dalle tinte verdi che viene impreziosita con teneri dadini di pesce spada al profumo di limone e menta. Servendo i bicchierini di riso venere e spada in contenitori monoporzione trasparenti, il contrasto cromatico sarà subito visibile e invoglierà i vostri ospiti ad affondare il cucchiaino per andare alla scoperta di un conturbante gioco di sapori, aromi e colori… a cui potrete far seguire un altrettanto sfizioso secondo di pesce come il salmone caramellato al miele, per un menù da veri intenditori!


						
						

														INGREDIENTI
							
							                            
                                
    								
    									
    										
    										165
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    165
    					
    					    					    					
    					    Carboidrati
    					    g
    					    18.5
    					
    					    					    					
    					      di cui zuccheri
    					    g
    					    1.6
    					
    					    					    					
    					    Proteine
    					    g
    					    5.3
    					
    					    					    					
    					    Grassi
    					    g
    					    7.7
    					
    					    					    					
    					      di cui saturi
    					    g
    					    1.26
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    14
    					
    					    					    					
    					    Sodio
    					    mg
    					    224
    					
    					    				
    			
                            
													


						
														
							
														Ingredienti per 10 bicchierini (del diametro di 6,5 cm)
							

							
								

																	Riso nero Venere
								
								
								
																	200
									g
																

								

							
								

																	Pesce spada
								
								
								
																	250
									g
																

								

							
								

																	Scorza di limone
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per la crema di porri e basilico
							

							
								

																	Porri
								
								
								
																	100
									g
																

								

							
								

																	Zenzero fresco
								
								
								
																	20
									g
																

								

							
								

																	Basilico
								
								
								
																	15
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per guarnire
							

							
								

																	Menta
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i bicchierini di riso venere e spada, per prima cosa versate il riso in abbondante acqua salata 1 e cuocete per circa 40 minuti. Nel frattempo sbucciate lo zenzero e tagliatelo a pezzi grossolani 2, poi mondate il porro e tagliatelo a rondelle 3.
									

								

															

																		
																															
											
										
																														
																		Scaldate un filo d’olio in un pentolino e fate soffriggere il porro e lo zenzero per pochi minuti (4-5). Trasferite il soffritto in un bicchiere alto e stretto, unite le foglie di basilico che avrete precedentemente lavato e asciugato 6
									

								

															

																		
																															
											
										
																														
																		e i 30 g di olio 7. Frullate con un frullatore a immersione fino ad ottenere una consistenza liscia e omogenea 8, poi aggiustate di sale 9.
									

								

															

																		
																															
											
										
																														
																		Ora passate alla preparazione del trancio di pesce spada: eliminate la pelle 10 e tagliatelo prima a striscioline 11 e poi a dadini 12.
									

								

															

																		
																															
											
										
																														
																		Scaldate un filo d’olio in una casseruola, aggiungete i dadini di pesce spada 13 e fateli saltare per circa 5 minuti a fuoco vivace, insaporendo con la scorza di limone grattugiata 14, sale e pepe 15.
									

								

															

																		
																															
											
										
																														
																		Quando sarà trascorso il tempo di cottura del riso, scolatelo 16 e versatelo in una ciotola, poi conditelo con un filo d’olio 17 e una macinata di pepe e mescolate bene. A questo punto potete assemblare il vostro antipasto: noi abbiamo utilizzato dei bicchierini di vetro del diametro di 6,5 cm. Mettete alla base un primo strato di riso venere 18,
									

								

															

																		
																															
											
										
																														
																		coprite con un cucchiaino di crema di porro e basilico 19 e aggiungete qualche dadino di pesce spada 20, poi ultimate con un altro strato di riso venere 21.
									

								

															

																		
																															
											
										
																														
																		Infine, guarnite con un filo d’olio in superficie 22 e con qualche fogliolina di menta fresca 23: i vostri bicchierini di riso venere e spada sono pronti per essere serviti tiepidi o a temperatura ambiente 24!
									

								

							
					    