Difficoltà: Molto facile
Un finger food raffinato e gustoso, con un intenso sapore di mare esaltato dalla freschezza del limone: le schiacciate con cozze, bottarga e scorza di limone sono piccole delizie croccanti ideali per un aperitivo elegante e saporito.
Potrete abbinare alle cozze, pulite accuratamente e saltate in padella, la bottarga di muggine o di tonno. Con la guarnizione della scorza di limone non trattato tagliata a julienne, questa insolita bruschetta non sarà solo un piacere per il palato ma una gioia per gli occhi!
Non vi resta che iniziare a prendere gli ingredienti per preparare queste deliziose schiacciate con cozze, bottarga e limone.


												
						
						

														INGREDIENTI
							
							                            
                                
    								
    									
    										
    										66
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    66
    					
    					    					    					
    					    Carboidrati
    					    g
    					    8.5
    					
    					    					    					
    					      di cui zuccheri
    					    g
    					    0.7
    					
    					    					    					
    					    Proteine
    					    g
    					    2.5
    					
    					    					    					
    					    Grassi
    					    g
    					    2.5
    					
    					    					    					
    					      di cui saturi
    					    g
    					    0.46
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    18
    					
    					    					    					
    					    Sodio
    					    mg
    					    141
    					
    					    				
    			
                            
													


						
							
														Ingredienti per 12 schiacciate
							

							
								

																	La Bottega di Olivia&Marino
								
								
								schiacciate croccanti con olio extravergine di oliva
																	12
									
																

								

							
								

																	Cozze
								
								
								
																	250
									g
																

								

							
								

																	Bottarga di muggine
								
								
								
																	30
									g
																

								

							
								

																	Scorza di limone
								
								
								non trattato
																	1
									
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le schiacciate con cozze, bottarga e scorza di limone iniziate dalla pulizia delle cozze: potete consultare anche la Scuola di cucina Come pulire le cozze. Lavatele accuratamente sotto acqua corrente, eliminate il bisso 1, ovvero la barbetta che fuoriesce dal guscio e strofinate quest'ultimo con una retina 2 o raschiate con la lama di un coltellino. Tritate finemente lo spicchio d'aglio sbucciato 3 e fatelo rosolare in una larga padella con un filo d'olio; se preferite potete anche aggiungere del peperoncino fresco.
									

								

															

																		
																															
											
										
																														
																		Versate le cozze in padella 4, mescolate e chiudete con un coperchio 5 per far aprire le valve: ci vorranno circa 5 minuti. Mentre le cozze cuociono, private il limone non trattato della parte gialla della scorza aiutandovi con un coltello e riducetela a stricioline sottilissime. Quando le cozze si saranno aperte, scolatele e sgusciatele 6.
									

								

															

																		
																															
											
										
																														
																		Potrete così comporre le vostre schiacciate, mettendo prima 2-3 cozze su ciascuna schiacciata 7; proseguite poi grattugiando della bottarga di muggine 8 o di tonno  e decorando con qualche strisciolina di scorza di limone 9. Le vostre schiacciate con cozze, bottarga e scorza di limone sono pronte per essere gustate!
									

								

							
					    