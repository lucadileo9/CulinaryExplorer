Difficoltà: Media
Il primo sole di primavera ci scalda con dolcezza mentre ci rilassiamo sdraiati sui prati colmi di margherite in fiore: è iniziata la stagione delle scampagnate! E il modo migliore per riappacificarsi con la Natura dopo il lungo inverno è senza dubbio un pic-nic all’aperto dove non possono mancare le torte salate: pratiche, genuine e soprattutto gustose, sono il must have in queste occasioni, magari per la Pasquetta o il 1 maggio! La torta salata carciofi e ricotta è ancora più speciale: l'ingrediente "insolito" infatti è nella pasta brisé. Acqua fredda? No! Birra chiara! Sentirete che aroma verrà sprigionato in cottura e il delicato amaro della birra esalterà maggiormente il sapore del carciofo, uno dei "fiori" primaverili più versatili e spettacolari, protagonista assieme alla ricotta del ripieno goloso! Non vi resta che togliere la torta salata carciofi e ricotta dal forno, preparare i cestini e le tovaglie a quadretti: la primavera vi aspetta!


						
						

														INGREDIENTI
							
							                            
                                
    								
    									
    										
    										616
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    616
    					
    					    					    					
    					    Carboidrati
    					    g
    					    52.6
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    16.6
    					
    					    					    					
    					    Grassi
    					    g
    					    37.3
    					
    					    					    					
    					      di cui saturi
    					    g
    					    20.76
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    136
    					
    					    					    					
    					    Sodio
    					    mg
    					    265
    					
    					    				
    			
                            
													


						
														
							
														Ingredienti per la pasta brisè (per uno stampo da 23 cm)
							

							
								

																	Burro
								
								
								freddo
																	250
									g
																

								

							
								

																	Birra chiara
								
								
								fredda
																	50
									g
																

								

							
								

																	Farina 00
								
								
								
																	500
									g
																

								

							
								

																	Semi di papavero
								
								
								
																	10
									g
																

								

							
														
							
						
														
							
														per il ripieno
							

							
								

																	Carciofi
								
								
								da pulire
																	350
									g
																

								

							
								

																	Ricotta vaccina
								
								
								
																	300
									g
																

								

							
								

																	Menta
								
								
								
																	4
									foglie
																

								

							
								

																	Aglio
								
								
								
																	2
									spicchi
																

								

							
								

																	Vino bianco
								
								
								
																	20
									g
																

								

							
								

																	Grana Padano DOP
								
								
								da grattugiare
																	100
									g
																

								

							
								

																	Uova
								
								
								medio
																	1
									
																

								

							
								

																	Noce moscata
								
								
								
																	4
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta salata carciofi e ricotta, iniziate preparando la brisé, avendo cura di avere tutti gli ingredienti freddi di frigo: nella ciotola di una planetaria munita di gancio versate la farina 1, azionate la macchina e unite anche il burro freddo a pezzetti 2. Lavorate il composto a velocità media per qualche minuto, poi unite anche i semi di papavero 3.
									

								

															

																		
																															
											
										
																														
																		Proseguite a impastare versando a filo la birra chiara fredda 4, una volta che l’impasto avrà assorbito i liquidi 5, trasferitelo su una spianatoia e compattatelo con le mani, molto velocemente6.
									

								

															

																		
																															
											
										
																														
																		Formate una palla, avvolgetela con la pellicola trasparente 7 e lasciatela riposare in frigorifero per almeno 30 minuti. Intanto occupatevi della pulizia dei carciofi, per eseguire la meglio questa operazione vi consigliamo di seguire le indicazioni che trovate nella nostra scheda “Come pulire i carciofi”. Tagliate via le punte 8 e i gambi dei carciofi (potete quindi pelarli per eliminare la parte più coriacea ed utilizzare anche i gambi tagliati a piccole rondelle da tuffare nel ripieno); fogliateli per eliminare le foglie più dure 9.
									

								

															

																		
																															
											
										
																														
																		Quindi divideteli a metà 10, estraete la barbetta centrale e tagliate a striscioline ciascuna metà 11. In tutto vi occorreranno circa 150 g di carciofi puliti. Sbucciate gli spicchi di aglio e affettateli finemente 12;
									

								

															

																		
																															
											
										
																														
																		Scaldate l’olio di oliva in padella, aggiungete l’aglio affettato 13, rosolate per qualche minuto l’aglio a fuoco dolce, poi versate i carciofi 14, alzate al fiamma e lasciate che si insaporiscano per un paio di minuti, quindi sfumate con il vino bianco 15 e lasciate evaporare quindi salate e pepate: mescolate di tanto in tanto, i carciofi devono cuocere in tutto circa 5 minuti, rimanendo croccanti.
									

								

															

																		
																															
											
										
																														
																		Spegnete il fuoco, aromatizzate con le foglioline di menta fresca 16 e tenete da parte e fate raffreddare 17. Passate alla crema per la farcitura: ammorbidite la ricotta in una ciotola con una spatola 18,
									

								

															

																		
																															
											
										
																														
																		aggiungete l’uovo, la noce moscata grattugiata 19 e il formaggio grattugiato 20; salate a piacere 21 e mescolate per ottenere un composto omogeneo.
									

								

															

																		
																															
											
										
																														
																		Nel frattempo recuperate la pasta brisé, dividetela a metà, avvolgete la metà che non usate subito con pellicola e tenetelo da parte; infarinate la parte da stendere 22 e tirate con il mattarello su una spianatoia, ottenendo un disco di 1 cm di spessore 23. Imburrate e infarinate una tortiera del diametro di 23 cm, adagiate il primo disco sullo stampo 24 facendo aderire bene il fondo e i bordi.
									

								

															

																		
																															
											
										
																														
																		Versate i carciofi ormai raffreddati 25 e distribuite la crema di ricotta in modo omogeneo con una spatola 26. Ora riprendete l’altro panetto tenuto da parte, stendetelo come il precedente ad uno spessore di 1cm per creare una altro disco per richiudere la torta. Adagiate il disco di pasta brisè sopra il ripieno, togliete l'eccesso di pasta 27
									

								

															

																		
																															
											
										
																														
																		fate aderire bene i bordi sigillandoli con le mani e poi con i rebbi di una forchetta realizzate delle incisioni come decorazione sul bordo 28. Bucherellate la superficie così non si gonfierà troppo in cottura 29. Cuocete in forno statico preriscaldato a 180° per 45 minuti. Trascorso il tempo di cottura sfornate la torta salata carciofi e ricotta, lasciatela intiepidire e poi servitela a fette 30!
									

								

							
					    