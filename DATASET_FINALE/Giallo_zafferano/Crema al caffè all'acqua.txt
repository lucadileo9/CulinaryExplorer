Difficoltà: Facile
Senza cottura, senza forno! Pronta in 5 minuti e con solo 3 ingredienti: la crema al caffè all'acqua vi farà compagnia durante tutta l'estate! Basteranno solo acqua, caffè solubile e zucchero per dar vita a questa crema molto soffice, spumosa facile e veloce! La crema al caffè all'acqua è perfetta da servire al posto del classico caffè freddo, o della crema al caffè che contiene panna. Il segreto di questa preparazione sta proprio nel fatto che non occorre refrigegerare prima il caffè e non occorrono troppi ingredienti: in questo modo potrete preparare questa ricetta in qualsiasi momento e riuscirete stupire i vostri ospiti, anche quelli che non stavate aspettando! Utilizzate l'acqua fredda per realizzare questa crema, monterà prima e sarà molto più buona! 

Ecco altri dolci al caffè da provare:


						
						

														INGREDIENTI
							
													


						
														
							
														per la crema al caffé
							

							
								

																	Caffè solubile
								
								
								
																	10
									g
																

								

							
								

																	Zucchero
								
								
								
																	90
									g
																

								

							
								

																	Acqua
								
								
								fredda
																	180
									g
																

								

							
														
							
						
														
							
														per guarnire
							

							
								

																	Caffè solubile
								
								
								
																	
									q.b.
																

								

							
								

																	Chicchi di caffè
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la crema al caffè all'acqua come prima cosa versate in una ciotola molto capiente lo zucchero 1, il caffè solubile 2 e l'acqua 3. Considerate che una volta montata la crema sarà molto voluminosa.
									

								

															

																		
																																											
											
										
																						
											
										
																						
											
										
																																										
																		Iniziate a lavorare con le fruste elettriche, inizialmente a velocità bassa per evitare gli schizzi 4. Aumentate poi la velocità e in pochi minuti la crema inizierà a gonfiarsi 5. Non appena risulterà chiara e molto spumosa potrete spegnere lo sbattitore 6, ci vorranno circa 10 minuti.
									

								

															

																		
																																											
											
										
																						
											
										
																						
											
										
																																										
																		La crema deve risultare molto spumosa, prelevandone una quantità con un cucchiaio 7 e capovolgendolo non deve scivolare via. Trasferite la crema ottenuta nei bicchierini 8, decorate con caffè in polvere e con i chicchi di caffè prima di servirla 9.
									

								

							
					    