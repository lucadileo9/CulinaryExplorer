Difficoltà: Media
Burrosi, croccanti e arricchiti con generose manciate di pezzetti di cioccolato: i cookies, i biscottoni più famosi d'America, hanno conquistato anche i palati d’Oltreoceano diventando una delle merende più appetitose. Impossibile renderli più golosi ma, ci siamo chiesti, forse possiamo sperimentare qualche altra variante stuzzicante.. ed è così che sono nati i nostri cookies mirtilli e pistacchi, delizie friabili che rivoluzionano il gusto classico con un impasto arricchito da dolcissimi mirtilli e prelibati pistacchi, piccole gemme da scovare morso dopo morso. Le sorprese non finiscono qui, perchè è anche il cioccolato bianco a donare una texture tutta particolare a questi cookies. Il risultato è stato un successo strepitoso in redazione: dei cookies non ne è rimasta neanche una briciola!


												
						
						

														INGREDIENTI
							
													


						
							
														Ingredienti per 20 cookies
							

							
								

																	Burro
								
								
								a temperatura ambiente
																	100
									g
																

								

							
								

																	Uova
								
								
								medio
																	1
									
																

								

							
								

																	Zucchero integrale di canna
								
								
								
																	180
									g
																

								

							
								

																	Bicarbonato
								
								
								
																	½
									cucchiaino
																

								

							
								

																	Sale fino
								
								
								
																	1
									pizzico
																

								

							
								

																	Farina 00
								
								
								
																	200
									g
																

								

							
								

																	Cioccolato bianco
								
								
								
																	160
									g
																

								

							
								

																	Pistacchi
								
								
								sgusciati
																	80
									g
																

								

							
								

																	Mirtilli rossi
								
								
								essiccati
																	80
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i cookies mirtilli e pistacchi per prima cosa setacciate nella stessa ciotola la farina 1, il bicarbonato 2 e il sale 3.
									

								

															

																		
																															
											
										
																														
																		Mescolate e tenete da parte 4. Tritate i pistacchi grossolanamente 5 e fate lo stesso con il cioccolato bianco 6.
									

								

															

																		
																															
											
										
																														
																		In una ciotola ponete lo zucchero di canna e il burro a temperatura ambiente a pezzetti 7 e cominciate a impastare con le fruste elettriche a velocità bassa 8. Unite l’uovo 9 e, una volta incorporato, 
									

								

															

																		
																															
											
										
																														
																		procedete versando le polveri, in più mandate 10. Quando avrete ottenuto un composto omogeneo dalla consistenza simile al gelato, spegnete le fruste e con una spatola unite il cioccolato bianco tritato 11, i mirtilli 12
									

								

															

																		
																															
											
										
																														
																		e infine i pistacchi 13. Mescolate tutto con la spatola 14 per amalgamare gli ingredienti. Preparate una leccarda foderata con carta forno. Con uno spallinatore da gelato raccogliete una pallina di impasto per volta e disponetele ben distanziate sulla leccarda (15-16).
									

								

															

																		
																															
											
										
																														
																		Cuocete i biscotti nel forno già caldo in modalità statica a 150° per circa 25 minuti. Sfornate i cookies 17, lasciateli raffreddare su una gratella prima di gustarli 18.
									

								

							
					    