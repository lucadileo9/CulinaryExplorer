Difficoltà: Media
Il filetto di manzo al pepe con crema di zucca è un secondo piatto dai sapori autunnali che esalta al meglio questo tenero e pregiato taglio di carne. Sia il filetto di manzo che la zucca vengono preparati con un mix di pepi in grani, macinati al momento. Questo dona aromaticità e un pizzico di vivacità a questa pietanza, ideale per l'autunno e l'inverno. Il risultato è un piatto dal gusto equilibrato ma intrigante. La carne è rosolata delicatamente in padella per ottenere una crosticina dorata all'esterno pur rimanendo succosa e tenera all'interno. Ad accompagnare questi deliziosi filetti ci sarà una crema di zucca dalle note speziate, ovvero una zucca stufata in padella con scalogno, insaporita con il mix di pepi che ne smorzerà la dolcezza donando un sapore più intenso. Questo piatto è perfetto per una cena speciale o per sorprendere gli ospiti con una preparazione gastronomica che unisce tradizione e creatività in cucina. 


						
						

														INGREDIENTI
							
													


						
														
							
							

							
								

																	Filetto di manzo
								
								
								(4 filetti da 250 g)
																	1
									kg
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe
								
								
								mix in grani 4 stagioni
																	
									q.b.
																

								

							
														
							
						
														
							
														per la crema di zucca
							

							
								

																	Zucca napoletana
								
								
								(da pulire)
																	400
									g
																

								

							
								

																	Scalogno
								
								
								
																	2
									
																

								

							
								

																	Acqua
								
								
								
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe
								
								
								mix in grani 4 stagioni
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il filetto di manzo al pepe con crema di zucca per prima cosa iniziate a legare i filetti con lo spago 1. Ora insaporite i filetti da entrambi le parti con il sale 2 e il mix di pepi 3. 
									

								

															

																		
																																											
											
										
																						
											
										
																						
											
										
																																										
																		Ponete in una ciotola 4, coprite con pellicola e lasciate a temperatura ambiente giusto il tempo di preparare il resto. Ora pulite la zucca 5 e riducetela a cubetti piccoli 6, più sono piccoli meno tempo impiegherà a cuocere la zucca.
									

								

															

																		
																																											
											
										
																						
											
										
																						
											
										
																																										
																		Tritate finemente lo scalogno 7. In una padella versate un filo di olio, lo scalogno 8 e stufate a fuoco basso per circa 2-3 minuti. Versate la zucca tagliata a cubetti 9. 
									

								

															

																		
																																											
											
										
																						
											
										
																						
											
										
																																										
																		Salate e pepate 10. Mescolate e versate 100 g di acqua 11, quindi coprite con coperchio 12 e cuocete per circa 15 minuti a fuoco medio.
									

								

															

																		
																																											
											
										
																						
											
										
																						
											
										
																																										
																		La zucca dovrà risultare morbida 13. Una volta pronta, ponetela in una brocca alta 14 e frullatela con il mixer a immersione 15. 
									

								

															

																		
																																											
											
										
																						
											
										
																						
											
										
																																										
																		Dovrete ottenere una crema liscia 16. Scaldate una padella antiaderente sul fuoco con 2 spicchi di aglio e un giro d'olio 17, adagiate i filetti 18. 
									

								

															

																		
																																											
											
										
																						
											
										
																						
											
										
																																										
																		Trascorsi 7-8 minuti girate i filetti 19 per una cottura media; il tempo dipende dallo spessore della carne. Ora lasciate cuocere anche dall’altra parte per 7-8 minuti 20. Trasferite il filetto su una gratella 21 e fatelo riposare qui per altri 7-8 minuti. 
									

								

															

																		
																																											
											
										
																						
											
										
																						
											
										
																																										
																		Dividete il filetto a metà 22, versate la crema di zucca nel piatto 23, aromatizzate la crema con il mix di pepi e adagiate sopra la carne. Il filetto di manzo speziato con crema di zucca è pronto per essere gustato 24.
									

								

							
					    