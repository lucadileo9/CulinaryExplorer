Difficoltà: Molto facile
Chiudete gli occhi e immaginate di essere seduti ai tavolini di una caratteristica taverna greca affacciata sul mare, la musica delle onde e dei grilli di sottofondo, il profumo dei cibi in cucina che stuzzica l’appetito… ora aprite gli occhi e deliziatevi con una ricetta che vi permetterà di portare in tavola con pochissimo sforzo gli stessi inconfondibili sapori e odori: feta al forno! Un secondo o antipasto vegetariano tanto semplice quanto appetitoso, realizzato con il famoso formaggio greco e l’aggiunta di pomodori, cipolla, olive e origano, da gustare accompagnato con fette di pane o con una classica pita. Pochi ingredienti mediterranei che vi restituiranno un risultato degno dei tipici ristoranti in cui solitamente viene servito come parte dei mezedes, una varietà di pietanze tradizionali, fra cui l’immancabile tzatziki o le rustiche spanakopita, che anticipa il piatto principale. Se non vi è ancora capitato di assaggiare le delizie della cucina greca, è arrivato il momento di rifarvi, e la feta al forno è la ricetta giusta per cominciare!


												
						
						

														INGREDIENTI
							
							                            
                                
    								
    									
    										
    										398
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    398
    					
    					    					    					
    					    Carboidrati
    					    g
    					    7.3
    					
    					    					    					
    					      di cui zuccheri
    					    g
    					    7.3
    					
    					    					    					
    					    Proteine
    					    g
    					    17.5
    					
    					    					    					
    					    Grassi
    					    g
    					    33.2
    					
    					    					    					
    					      di cui saturi
    					    g
    					    16.08
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    70
    					
    					    					    					
    					    Sodio
    					    mg
    					    2041
    					
    					    				
    			
                            
													


						
							
							

							
								

																	Feta
								
								
								
																	200
									g
																

								

							
								

																	Pomodori ramati
								
								
								
																	2
									
																

								

							
								

																	Cipolle rosse
								
								
								
																	1
									
																

								

							
								

																	Olive nere
								
								
								denocciolate
																	20
									g
																

								

							
								

																	Origano
								
								
								secco
																	
									q.b.
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la feta al forno, per prima cosa preriscaldate il forno a 180° in modalità statica, poi preparate gli ingredienti che vi serviranno: lavate i pomodori, eliminate la parte con il picciolo e tagliateli a rondelle sottili 1. Sbucciate la cipolla rossa, dividetela a metà per il lungo e tagliatela trasversalmente a fettine sottili 2. Ponete le fette di pomodori e di cipolla in una ciotola 3,
									

								

															

																		
																															
											
										
																														
																		poi aggiungete le olive nere 4, metà dose di olio 5 e un pizzico di sale e mescolate bene tutti gli ingredienti 6.
									

								

															

																		
																															
											
										
																														
																		Ora prendete una teglia in ceramica (noi abbiamo usato una teglia quadrata di 18 cm per lato) e foderate la base con le fette di pomodoro 7. Adagiate la feta intera al centro 8 e distribuite il condimento rimanente intorno ai lati 9.
									

								

															

																		
																															
											
										
																														
																		Per finire, condite con l'olio rimasto 10 e una manciata di foglioline di origano 11, poi cuocete nel forno statico preriscaldato a 180° per circa un’ora. Trascorso questo tempo, la vostra feta al forno sarà pronta per essere servita 12!
									

								

							
					    