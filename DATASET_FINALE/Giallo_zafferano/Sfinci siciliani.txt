Difficoltà: Facile
La Sicilia è famosa per le sue rosticcerie... fragranti panelle, croccanti arancine, golosi cartocci e sostanziose rizzuole spopolano in tutto il mondo. Friggere è una vera passione per tutti i meridionali e le feste sono il momento adatto per farlo, senza sentirsi troppo in colpa! Oggi vi proponiamo una delle ricette più antiche quella delle sfinci siciliani: piccoli bocconcini di pasta lievitata fritti in olio bollente e arricchiti da pepite di uva passa! Dal latino "spongia", che significa spugna, queste piccole dolcezze devono il loro nome proprio alla forma rotonda irregolare e all'irresistibile morbidezza. Grazie ad una pioggia di zucchero semolato diventano così ghiotte che una tira l'altra... con moderazione! Come tutte le ricette popolari esistono diverse varianti di queste frittelle di Carnevale, alcune di queste prevedono anche l'aggiunta delle patate bollite nell'impasto, ma noi ci siamo innamorati di questa versione più semplice con un impasto solo a base di acqua, zucchero e farina e abbiamo deciso di condividerla con voi assieme a latte fritto, chiacchiere, bugie e tortelli per festeggiare insieme un Carnevale allegro e gioioso! 


						
						

														INGREDIENTI
							
							                            
                                
    								
    									
    										
    										120
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    120
    					
    					    					    					
    					    Carboidrati
    					    g
    					    17.1
    					
    					    					    					
    					      di cui zuccheri
    					    g
    					    7.5
    					
    					    					    					
    					    Proteine
    					    g
    					    1.4
    					
    					    					    					
    					    Grassi
    					    g
    					    5.1
    					
    					    					    					
    					      di cui saturi
    					    g
    					    0.69
    					
    					    					    					
    					    Fibre
    					    g
    					    0.5
    					
    					    					    					    					
    					    Sodio
    					    mg
    					    22
    					
    					    				
    			
                            
													


						
														
							
														Ingredienti per 40 sfinci
							

							
								

																	Zucchero
								
								
								
																	60
									g
																

								

							
								

																	Farina 00
								
								
								
																	500
									g
																

								

							
								

																	Acqua
								
								
								tiepida
																	500
									g
																

								

							
								

																	Lievito di birra secco
								
								
								
																	3
									g
																

								

							
								

																	Sale fino
								
								
								
																	2
									g
																

								

							
								

																	Uva sultanina
								
								
								
																	100
									g
																

								

							
														
							
						
														
							
														per friggere
							

							
								

																	Olio di semi
								
								
								
																	800
									g
																

								

							
														
							
						
														
							
														per cospargere
							

							
								

																	Zucchero
								
								
								
																	150
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli sfinci siciliani iniziate sciacquando l'uva sultanina e mettetela in ammollo in acqua per una decina di minuti. Nel frattempo versate 500 g di acqua tiepida all'interno di un'altra ciotola 2 e aggiungete lo zucchero semolato 3.
									

								

															

																		
																															
											
										
																														
																		Unite anche il lievito disidratato 4 e sbattete il tutto con una frusta 5, fino a disciogliere completamente zucchero e lievito. A parte, in un altro contenitore, setacciate la farina 6
									

								

															

																		
																															
											
										
																														
																		e aggiungetela poco per volta al composto di acqua, zucchero e lievito 7, mescolando con una frusta 8. Una volta incorporata tutta la farina aggiungete il sale 9
									

								

															

																		
																															
											
										
																														
																		e continuate a sbattere fino ad ottenere una pastella liscia 10. A questo punto scolate l'uva sultanina e inseritela nel composto (11-12).
									

								

															

																		
																															
											
										
																														
																		Continuate a mescolare per incorporarla al meglio 13 e coprite il composto con della pellicola trasparente 14. Lasciate lievitare per circa 5 ore in forno spento solo con la luce accesa, fino a quando non avrà raddoppiato di volume e saranno comparse delle bollicine in superficie. Quindi, passato il tempo necessario, riprendete l'impasto e mescolate con una spatola o un cucchiaio perchè l'uva sarà finita sul fondo nel frattempo 15.
									

								

															

																		
																															
											
										
																														
																		A questo punto versate l'olio di semi in un tegame e portatelo a raggiungere la temperatura di 170° (utilizzate un termometro da cucina per misurare la temperatura esatta). Aiutandovi con due cucchiai fate scivolare poche porzioni di impasto direttamente nell'olio bollente 16 e cuocete per 3-4 minuti 17, rigirandole a metà cottura per farle dorare e gonfiare completamente. Solo allora potrete scolare le sfinci con una schiumarola 18
									

								

															

																		
																															
											
										
																														
																		e posizionarli su un foglio di carta da cucina per farli scolare dell'olio in eccesso 19. Per ultimare la preparazione rotolate gli sfinci siciliani nello zucchero semolato 20 e serviteli ancora caldi 21!
									

								

							
					    