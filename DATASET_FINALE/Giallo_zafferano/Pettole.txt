Difficoltà: Molto facile
La tradizione pugliese vuole che durante le festività come ricette di Natale e come antipasto natalizio si preparino le pettole, sfiziose palline di pasta lievitata, preparate con soli tre ingredienti e fritte in abbondante olio caldo. Le pettole sono tipiche di molte provincie pugliesi e il alcune zone della Basilicata: a Lecce si preparano in occasione di San Martino, a Taranto il giorno di Santa Cecilia, a Brindisi il 7 e l’8 dicembre per l’Immacolata e a Foggia per la vigilia di Natale, nulla vieta di inserirle anche nel vostro speciale menù di Capodanno! Esiste una ricetta molto simile in Toscana, qui i bocconcini fritti prendono il nome di coccoli. Le pettole sono un piatto semplice ma gustoso: vanno mangiate appena fatte, ancora calde, per apprezzare il contrasto tra la morbida pasta e la crosticina dorata e croccante esterna. Di solito vengono gustate come antipasto, oppure durante una portata e l’altra, o alla fine del pasto, ricoperte di miele o di zucchero.
Le pettole saranno apprezzate da tutti i vostri commensali e, una alla volta, spariranno in un baleno!
Scoprite anche le nostre pettole con olive e mozzarella!


						
						

														INGREDIENTI
							
													


						
														
							
														per circa 50 pettole
							

							
								

																	Farina 00
								
								
								
																	500
									g
																

								

							
								

																	Acqua
								
								
								
																	500
									g
																

								

							
								

																	Lievito di birra fresco
								
								
								
																	10
									g
																

								

							
								

																	Sale fino
								
								
								
																	10
									g
																

								

							
														
							
						
														
							
														per friggere
							

							
								

																	Olio di semi
								
								
								
																	1
									l
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le pettole iniziate versando la farina in una ciotola capiente e sbriciolate all'interno il lievito di birra fresco 1. Iniziando ad impastare con le mani versate l'acqua a temperatura ambiente 2 e mescolate sino a che non sarà ben assorbita. In questa fase potete aiutarvi con un tarocco; non preoccupatevi se l'impasto risulta appiccicoso. Aggiungete in ultimo il sale 3. 
									

								

															

																		
																																											
											
										
																						
											
										
																						
											
										
																																										
																		Continuate ad impastare sino a che non sarà ben assorbito 4. Ora coprite con pellicola 2 e lasciate lievitare in una temperatura di circa 24-26 ° per circa 2 ore. Trascorso le 2 ore l’impasto avrà triplicato di volume 6. 
									

								

															

																		
																																											
											
										
																						
											
										
																						
											
										
																																										
																		Versate l'olio in una pentola e scaldatelo fino a raggiungere una temperatura di 170-180°. Immergete 2 cucchiai nell'olio di semi 7 e prelevate una piccola porzione di impasto 8. Aiutandovi con uno dei due cucchiai fate scivolare l'impasto nell'olio caldo, cercando di ottenere delle palline 9. Non friggete troppi pezzi alla volta per non far abbassare la temperatura dell'olio, in questo modo otterrete una frittura asciutta.
									

								

															

																		
																																											
											
										
																						
											
										
																						
											
										
																																										
																		Cuocete per 2-3 minuti sino a che le pettole non saranno ben dorate, poi scolatele con una schiumarola 10 e trasferitele su un vassoio con carta da cucina, per togliere l'olio in eccesso 11. Proseguite in questo modo sino a terminare tutto l'impasto. Le pettole sono pronte, gustatele ancora calde 12!
									

								

							
					    