Difficoltà: Molto facile
Un cartoccio di caldarroste fumanti da mangiare per strada fa subito autunno! Ma come cuocere le castagne in casa? Potete farle al microonde, al forno, bollite… oppure in padella, con la ricetta delle castagne al sale! Il sale grosso distribuisce uniformemente il calore e vi permetterà di ottenere delle perfette castagne arrosto, croccanti fuori e morbide dentro. Ricordatevi di metterle in ammollo prima della cottura così da rimuovere più facilmente la pellicina! Dopodiché potrete servire le vostre castagne al sale ben calde, proprio come le caldarroste, e gustarle comodamente seduti a tavola durante una fredda serata autunnale.


												
						
						

														INGREDIENTI
							
							                            
                                
    								
    									
    										
    										450
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    450
    					
    					    					    					
    					    Carboidrati
    					    g
    					    95.4
    					
    					    					    					
    					      di cui zuccheri
    					    g
    					    18.2
    					
    					    					    					
    					    Proteine
    					    g
    					    7.9
    					
    					    					    					
    					    Grassi
    					    g
    					    4.1
    					
    					    					    					
    					      di cui saturi
    					    g
    					    0.7
    					
    					    					    					
    					    Fibre
    					    g
    					    20.3
    					
    					    					    					    					
    					    Sodio
    					    mg
    					    5920
    					
    					    				
    			
                            
													


						
							
							

							
								

																	Castagne
								
								
								
																	500
									g
																

								

							
								

																	Sale grosso
								
								
								
																	500
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le castagne al sale, per prima cosa intaccate la base della buccia con un coltellino 1. Trasferite le castagne in una ciotola, coprite con l’acqua e lasciate in ammollo per 30 minuti: in questo modo sarà più facile sbucciarle dopo la cottura 2. Trascorso questo tempo, scolate le castagne e tamponate con un canovaccio per asciugarle 3.
									

								

															

																		
																															
											
										
																														
																		Ora versate il sale grosso in una padella 4, distribuitevi sopra le castagne 5 e accendete il fuoco al minimo, coprendo con un coperchio 6.
									

								

															

																		
																															
											
										
																														
																		Cuocete le castagne per circa 20-25 minuti (il tempo varia in base alla dimensione), girandole ogni tanto con l’aiuto di una pinza da cucina 7. Quando risulteranno ben arrostite 8, togliete la padella dal fuoco e servite le vostre castagne al sale ben calde 9!
									

								

							
					    