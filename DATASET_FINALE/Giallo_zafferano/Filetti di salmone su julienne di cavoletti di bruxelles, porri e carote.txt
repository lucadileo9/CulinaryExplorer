Difficoltà: Facile
I filetti di salmone con julienne di cavoletti di bruxelles sono un secondo piatto di pesce gustoso e saporito, realizzato semplicemente con pochi ingredienti. Basterà infatti tagliare a julienne i cavoletti di bruxelles, le carote e i porri e saltarli velocemente in padella con un filo di olio extravergine d'oliva.
Questo mix di verdure farà da letto croccante ai filetti di salmone norvegese, scottati brevemente in forno e conditi con una saporita salsa alla senape. Tutto il gusto del salmone, racchiuso in un piatto dall'aroma spiccato e vivace che farà la gioia di tutti i vostri amici amanti del pesce.
Iniziate allora a preparare le verdure, per realizzare i filetti di salmone con julienne di cavoletti di bruxelles, porri e carote!


						
						

														INGREDIENTI
							
							                            
                                
    								
    									
    										
    										512
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    512
    					
    					    					    					
    					    Carboidrati
    					    g
    					    10.3
    					
    					    					    					
    					      di cui zuccheri
    					    g
    					    7.9
    					
    					    					    					
    					    Proteine
    					    g
    					    37.9
    					
    					    					    					
    					    Grassi
    					    g
    					    35.5
    					
    					    					    					
    					      di cui saturi
    					    g
    					    7.22
    					
    					    					    					
    					    Fibre
    					    g
    					    4.2
    					
    					    					    					
    					    Colesterolo
    					    mg
    					    64
    					
    					    					    					
    					    Sodio
    					    mg
    					    792
    					
    					    				
    			
                            
													


						
														
							
														Ingredienti per 4 filetti di salmone da 200 g l'uno
							

							
								

																	Filetto di salmone
								
								
								
																	800
									g
																

								

							
								

																	Cavoletti di Bruxelles
								
								
								
																	200
									g
																

								

							
								

																	Porri
								
								
								
																	160
									g
																

								

							
								

																	Carote
								
								
								
																	140
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
														
							
						
														
							
														Per la salsa alla senape
							

							
								

																	Senape
								
								
								antica
																	2
									cucchiai
																

								

							
								

																	Succo di limone
								
								
								
																	½
									
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Sale fino
								
								
								
																	1
									pizzico
																

								

							
								

																	Timo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i filetti di salmone con julienne di cavoletti di bruxelles, porri e carote, iniziate dalle verdure. Sciacquate i cavoletti di bruxelles sotto acqua corrente 1, insieme alle carote e ai porri. Poi poneteli su un tagliere, quindi sfogliate i cavoletti di bruxelles delle foglioline più esterne 2, togliere il torsolo con un coltellino e divideteli a metà. Quindi riduceteli a julienne 3.
									

								

															

																		
																															
											
										
																														
																		Tagliate finemente a julienne le carote 4 e i porri 5. In una larga padella, versate un filo di olio 6
									

								

															

																		
																															
											
										
																														
																		e aggiungete le verdure: i porri 7, le carote 8 e infine i cavoletti di bruxelles 9. Fatele saltare a fuoco vivace le verdure e aggiungete un po' di acqua se necessario.
									

								

															

																		
																															
											
										
																														
																		Salate 10 e pepate a piacere, aggiungete ancora un po' di acqua se necessario per far appassire le verdure 11 e dopo pochi minuti spegnete il fuoco. Poi preparate la salsa alla senape che servirà per cospargere i filetti di salmone: in una ciotolina versate la senape antica 12,
									

								

															

																		
																															
											
										
																														
																		aggiungete l'olio 13 e il succo di mezzo limone 14. Emulsionate la salsa con una frusta 15 per amalgamare gli ingredienti.
									

								

															

																		
																															
											
										
																														
																		Salate a piacere e aggiungete anche qualche fogliolina di timo 16. Ora che la salsa è pronta, preparate il salmone: ponete la baffa di salmone su un tagliere e ricavate 4 filetti (17-18). Togliete eventuali spine con una pinzetta.
									

								

															

																		
																															
											
										
																														
																		Salate i filetti e sistemateli in una pirofila capiente e precedentemente oleata 19. Quindi ricopriteli con la salsa alla senape 20 e cospargete con qualche fogliolina di timo 21. Cuocete i filetti di salmone in forno statico preriscaldato a 185° per circa 15 minuti (165° per circa 10 minuti se forno ventilato).
									

								

															

																		
																															
											
										
																														
																		Passato il tempo necessario, togliete i filetti dal forno 22. Prendete un piatto da portata, adagiate le verdure saltate 23 i filetti di salmone 24. Servite i vostri filetti di salmone con julienne di cavoletti di bruxelles, porri e carote ben caldi!
									

								

							
					    