Difficoltà: Facile
Le mele sono da sempre protagoniste indiscusse di dolci rustici, come le mele cotte al micoronde, e dessert dalla classica torta di mele da gustare a colazione ai più raffinati bicchierini di mele e pompelmo che danno un tocco gourmet alle vostre cene speciali. La ricetta che vi proponiamo qui ha radici lontane: la composta di mele speziata, si tratta di un preparazione tipica che fa parte delle conserve di una volta, quando si faceva di necessità virtù e con un po’ di zucchero e spezie profumate si potevano conservare a lungo i frutti di stagione. La composta di mele con la sua polpa succosa e zuccherina aromatizzata con le spezie si può gustare in tanti modi, come golosa farcitura di dolcetti alla frolla, per esaltare il gusto dei formaggi o ancora come salsa di accompagnamento alle carni a lunga cottura. La versatilità della composta di mele speziata è il segreto di questa ricetta senza tempo!


												
						
						

														INGREDIENTI
							
							                            
                                
    								
    									
    										
    										35
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    35
    					
    					    					    					
    					    Carboidrati
    					    g
    					    8.6
    					
    					    					    					
    					      di cui zuccheri
    					    g
    					    8.5
    					
    					    					    					    					
    					    Grassi
    					    g
    					    0.1
    					
    					    					    					
    					      di cui saturi
    					    g
    					    0.01
    					
    					    					    					
    					    Fibre
    					    g
    					    0.4
    					
    					    					    					    				
    			
                            
													


						
							
														Ingredienti per 800 gr di composta
							

							
								

																	Mele Fuji
								
								
								
																	950
									g
																

								

							
								

																	Zucchero
								
								
								
																	300
									g
																

								

							
								

																	Cardamomo
								
								
								
																	3
									bacche
																

								

							
								

																	Pepe nero
								
								
								
																	
									q.b.
																

								

							
								

																	Zenzero in polvere
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Prima di iniziare con la preparazione della composta di mele speziate procedete con la sanificazione dei barattoli di vetro (mentre nel frattempo preparate la conserva, in modo che i barattoli siano ancora caldi al momenti di riempirli); per questa operazione si rimanda alle indicazioni fornite dal Ministero della Salute riportate in fondo alla ricetta. Lavate con cura i vasetti sotto acqua corrente, verificate che non abbiano crepe o scheggiature. Foderate una pentola larga dai bordi alti con un canovaccio pulito e sistemate i vasetti all’interno della pentola con l’apertura rivolta verso l’alto 1. Passate poi attorno ai vasetti uno o più strofinacci. A questo punto riempite la pentola di acqua fino a ricoprire i vasetti 2. Portate ad ebollizione, poi abbassate il fuoco e lasciate i vasetti nella pentola ancora 30 minuti. Gli ultimi dieci minuti immergete anche i coperchi 3.
									

								

															

																		
																															
											
										
																														
																		Lasciate i vasetti nell’acqua fino al momento del riempimento. Mentre i barattoli bollono, iniziate a preparare la composta di mele speziate: lavate le mele 4, sbucciatele 5 ed eliminate il torsolo e il picciolo. Tagliate le mele a piccoli cubetti 6
									

								

															

																		
																															
											
										
																														
																		Trasferitele in un tegame dai bordi alti 7. A questo punto aggiungete tutti gli aromi e le spezie: lo zucchero semolato 8, le bacche di cardamomo 9,
									

								

															

																		
																															
											
										
																														
																		lo zenzero in polvere 10 e il pepe nero macinato 11. Ora mescolate con una spatola per insaporire le mele 12;
									

								

															

																		
																															
											
										
																														
																		ponete il tegame sul fuoco, cuocete a fiamma moderata fino al raggiungimento di 108° da misurare con un termometro da cucina 13: ci vorranno circa 30 minuti, le mele devono risultare molto morbide. Durante la cottura mescolate il composto di tanto in tanto con un mestolo. Una volta terminata la cottura trasferite le mele cotte in un passaverdure 14 per ridurle ad una purea omogenea 15.
									

								

															

																		
																															
											
										
																														
																		Invasatela ancora calda nei barattoli di vetro sanificati 16, riempite il vasetto fino a 1 cm dal bordo e richiudete con il tappo, avvitandolo bene ma senza stringere eccessivamente 17 e fate raffreddare completamente i barattoli. Una volta freddi, verificate premendo al centro del tappo l'avvenuto sottovuoto: il tappo non dovrà fare il classico "click-clack". La vostra composta di mele speziata è pronta per essere consumata 18. 
									

								

							
					    