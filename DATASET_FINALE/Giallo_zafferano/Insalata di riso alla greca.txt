Difficoltà: Molto facile
Il caldo si fa sentire e per il pranzo siete indecisi fra una classica insalata di riso e una fresca insalata greca? Per non scontentare nessuno vi consigliamo di preparare una gustosa insalata di riso alla greca! Non dovrete fare altro che cuocere il riso e condirlo con gli ingredienti a crudo, ispirati al famoso piatto ellenico: pomodori, cetrioli, olive e l’immancabile formaggio feta. Il profumo del basilico aggiungerà un ulteriore tocco mediterraneo e la vostra insalata di riso alla greca sarà pronta per essere portata in tavola… o al mare!


												
						
						

														INGREDIENTI
							
													


						
							
							

							
								

																	Riso
								
								
								per insalata
																	320
									g
																

								

							
								

																	Pomodorini
								
								
								
																	300
									g
																

								

							
								

																	Cetrioli
								
								
								
																	250
									g
																

								

							
								

																	Feta
								
								
								
																	180
									g
																

								

							
								

																	Olive nere greche
								
								
								
																	100
									g
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare l’insalata di riso alla greca per prima cosa portate a bollore una pentola di acqua, poi salate e cuocete il riso per 10 minuti 1. Nel frattempo preparate il condimento: lavate i cetrioli e tagliateli prima a fette 2 e poi a cubetti 3.
									

								

															

																		
																																											
											
										
																						
											
										
																						
											
										
																																										
																		Lavate i pomodorini e tagliateli in 4 parti 4, poi dividete le olive a metà 5. Infine riducete la feta a cubetti 6.
									

								

															

																		
																																											
											
										
																						
											
										
																						
											
										
																																										
																		Versate i pomodorini in una ciotola insieme ai cetrioli 7, alle olive 8 e alla feta 9.
									

								

															

																		
																																											
											
										
																						
											
										
																						
											
										
																																										
																		Spezzettate le foglie di basilico con le mani 10 e condite con sale, pepe 11 e un filo d’olio. Trascorso il tempo di cottura scolate il riso e trasferitelo in un’altra ciotola. Condite con un filo d’olio 12 e mescolate, poi lasciate raffreddare.
									

								

															

																		
																																											
											
										
																						
											
										
																						
											
										
																																										
																		Quando il riso si sarà raffreddato unite il condimento 13 e mescolate bene il tutto 14. La vostra insalata di riso alla greca è pronta per essere gustata 15!
									

								

							
					    