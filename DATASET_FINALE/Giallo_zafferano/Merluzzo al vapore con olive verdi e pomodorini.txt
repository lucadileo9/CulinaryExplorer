Difficoltà: Facile
Il merluzzo al vapore con olive verdi e pomodorini è un secondo piatto sano e leggero.
In una sola pietanza si raccolgono tanto gusto e proprietà benefiche della dieta mediterranea: il merluzzo è un alimento molto versatile, un pesce dalle carni magre ricco di fosforo e potassio; i pomodori ciliegino sono antiossidanti, possiedono molta vitamina C e tutta la dolcezza di questa varietà di pomodoro; le olive sono ricche di vitamine e aggiunte al merluzzo insaporiscono il piatto.


												
						
						

														INGREDIENTI
							
							                            
                                
    								
    									
    										
    										196
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    196
    					
    					    					    					
    					    Carboidrati
    					    g
    					    9.6
    					
    					    					    					
    					      di cui zuccheri
    					    g
    					    9.6
    					
    					    					    					
    					    Proteine
    					    g
    					    22.4
    					
    					    					    					
    					    Grassi
    					    g
    					    7.5
    					
    					    					    					
    					      di cui saturi
    					    g
    					    1.22
    					
    					    					    					
    					    Fibre
    					    g
    					    6.9
    					
    					    					    					
    					    Colesterolo
    					    mg
    					    57
    					
    					    					    					
    					    Sodio
    					    mg
    					    417
    					
    					    				
    			
                            
													


						
							
							

							
								

																	Merluzzo
								
								
								
																	600
									g
																

								

							
								

																	Pomodorini ciliegino
								
								
								
																	250
									g
																

								

							
								

																	Olive verdi
								
								
								
																	200
									g
																

								

							
								

																	Scorza di limone
								
								
								non trattato
																	1
									
																

								

							
								

																	Timo
								
								
								
																	8
									rametti
																

								

							
								

																	Pepe nero in grani
								
								
								
																	5
									g
																

								

							
								

																	Pepe bianco
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il merluzzo al vapore con olive verdi e pomodorini, iniziate a pulire il pesce: per questa ricetta vi occorreranno 3 merluzzi del peso di circa 200 g l'uno. Sciacquate il merluzzo sotto acqua corrente e strofinate con l'apposito squamatore per squamarlo 1 (potete utilizzare in alternativa la lama di un coltello). Ponetelo su un tagliere e incidete con un coltellino o con un paio di forbici il ventre partendo dalla parte finale praticando un taglio non troppo profondo fino alla corrispondenza con la testa per estrarre le interiora (2-3).
									

								

															

																		
																															
											
										
																														
																		Quindi sciacquate bene la parte interna del pesce sotto acqua corrente per eliminare eventuali residui e il sangue 4, poi ponetelo di nuovo su un tagliere e con le forbici pareggiate le pinne dorsali 5, tagliate le pinne laterali 6 e quelle della parte finale del ventre.
									

								

															

																		
																															
											
										
																														
																		Ora tagliate la testa poco sotto le branchie e la coda per eliminare queste parti (7-8), poi riducete il corpo del merluzzo a pezzi e poneteli su un piattino 9.
									

								

															

																		
																															
											
										
																														
																		Preparate quindi la vaporiera per la cottura a vapore: riempitela d'acqua per metà e quando si sarà scaldata aggiungete i rametti di timo, la scorza del limone non trattato e i grani di pepe (10-11). Appena l’acqua bollirà mettete sopra il cestello della vaporiera e quando sarà ben caldo aggiungete al suo interno i bocconcini di merluzzo 12 (se non avete una vaporiera potete utilizzare una pentola capiente e uno scolapasta di alluminio).
									

								

															

																		
																															
											
										
																														
																		Versate nel cestello anche i pomodorini ciliegino precedentemente lavati 13 e le olive verdi 14. Insaporite a piacere con il sale e il pepe bianco in polvere 15.
									

								

															

																		
																															
											
										
																														
																		Coprite i bocconcini di merluzzo con un coperchio per favorire la cottura a vapore e lasciate cuocere per circa 5-6 minuti o finchè la carne diventi bianca e tenera (16-17). Quindi spegnete il fuoco ed estraete delicatamente il cestello per impiattare il vostro merluzzo con pomodorini e olive verdi da servire ben caldo 18!
RICORDA: Puoi fare questa ricetta anche con la vaporiera elettrica
									

								

							
					    