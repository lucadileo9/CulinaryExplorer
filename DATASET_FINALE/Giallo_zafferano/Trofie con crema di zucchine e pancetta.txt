Difficoltà: Facile
Il matrimonio delle trofie con il pesto è ormai diventato patrimonio culinario di tutta l’Italia. Ma a Giallozafferano amiamo sperimentare, così per dar vita ad un piatto originale con le trofie ci siamo lasciati ispirare da un connubio di sicuro successo. Zucchine e pancetta sono due ingredienti semplici e versatili che si bilanciano alla perfezione nel loro armonioso equilibrio tra dolcezza e sapidità. Oggi quindi vi proponiamo le trofie con crema di zucchine e pancetta! Le trofie, delizioso formato di pasta di origine ligure, sono ideali da cuocere al forno, magari con un corposo condimento di salsiccia e zucca, ma anche per avvolgere sughi (come nelle trofie al sugo di merluzzo) e creme. Per questo abbiamo preparato una crema di zucchine dal gusto tenue e delicato, arricchita dalle note decise e affumicate della pancetta. A decorazione di questo primo piatto una cascata di gustosi dadini di pancetta e zucchine che renderanno la preparazione ancora più appetitosa non solo al palato ma anche alla vista… preparate anche voi le trofie con crema di zucchine e pancetta e aspettatevi che vi chiedano bis e tris!


												
						
						

														INGREDIENTI
							
							                            
                                
    								
    									
    										
    										525
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    525
    					
    					    					    					
    					    Carboidrati
    					    g
    					    68.6
    					
    					    					    					
    					      di cui zuccheri
    					    g
    					    4.4
    					
    					    					    					
    					    Proteine
    					    g
    					    14.7
    					
    					    					    					
    					    Grassi
    					    g
    					    21.3
    					
    					    					    					
    					      di cui saturi
    					    g
    					    4.26
    					
    					    					    					
    					    Fibre
    					    g
    					    4.3
    					
    					    					    					
    					    Colesterolo
    					    mg
    					    16
    					
    					    					    					
    					    Sodio
    					    mg
    					    615
    					
    					    				
    			
                            
													


						
							
							

							
								

																	Trofie
								
								
								
																	320
									g
																

								

							
								

																	Zucchine
								
								
								
																	650
									g
																

								

							
								

																	Pancetta affumicata
								
								
								
																	100
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	60
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le trofie con crema di zucchine e pancetta, per prima cosa mettete a bollire una pentola di acqua per cuocere la pasta. Nel frattempo lavate le zucchine ed eliminate le estremità; dividetele a metà per il lungo 1, poi ancora a metà e infine tagliatele a fettine 2. Prendete la pancetta e tagliatela prima a strisce e poi a listarelle 3.
									

								

															

																		
																															
											
										
																														
																		Scaldate l’olio in una padella, aggiungete lo spicchio d’aglio intero sbucciato 4 e fatelo rosolare brevemente, poi unite la pancetta e le zucchine 5. Salate 6, pepate e cuocete a fuoco medio-alto per 10 minuti, mescolando di tanto in tanto perchè non si dorino eccessivamente.
									

								

															

																		
																															
											
										
																														
																		Trascorso il tempo di cottura 7, prelevate un mestolo di zucchine e pancetta dalla padella e tenetelo da parte per la decorazione. Eliminate l'aglio. A questo punto l’acqua per la pasta sarà arrivata a bollore, quindi salate e cuocete le trofie per il tempo indicato sulla confezione 8. Nel frattempo trasferite il composto di zucchine e pancetta rimasto nella padella in un contenitore alto e stretto 9, aggiungete un paio di mestoli di acqua di cottura della pasta
									

								

															

																		
																															
											
										
																														
																		e frullate con un frullatore a immersione 10 fino ad ottenere una crema liscia e omogenea 11. Versate la crema ottenuta di nuovo nella padella, a fuoco spento 12. 
									

								

															

																		
																															
											
										
																														
																		Quando le trofie saranno al dente, scolatele direttamente nella padella 12 e mescolate per amalgamare bene il condimento. In ultimo, aggiungete le zucchine e la pancetta che avevate tenuto da parte per la decorazione 14 e impiattate: le vostre trofie con crema di zucchine e pancetta sono pronte per essere servite 15!
									

								

							
					    