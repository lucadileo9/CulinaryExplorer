Difficoltà: Facile
Con le crepe la musa ispiratrice è lei, la fantasia! Questa è in grado di rendere le crepe un passepartout per ogni occasione: che siano le golose crepe alla Nutella per la merenda o le crepe ai gamberetti per una cena raffinata non c’è ripieno che non venga esaltato da queste morbide frittelle! Oggi vi proponiamo le crepe con zucchine, cotto e stracchino, ideali per una cena veloce, ma non per questo meno stuzzicante. Queste crepe sono il connubio perfetto tra velocità della preparazione e freschezza degli ingredienti. Zucchine e formaggi sono un classico abbinamento sempre molto apprezzato e la crepe li racchiude esaltandone la genuinità. Vale la pena di tentare, parola di GialloZafferano!


						
						

														INGREDIENTI
							
							                            
                                
    								
    									
    										
    										792
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    792
    					
    					    					    					
    					    Carboidrati
    					    g
    					    56.6
    					
    					    					    					
    					      di cui zuccheri
    					    g
    					    8.8
    					
    					    					    					
    					    Proteine
    					    g
    					    39.5
    					
    					    					    					
    					    Grassi
    					    g
    					    45.3
    					
    					    					    					
    					      di cui saturi
    					    g
    					    21.48
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    288
    					
    					    					    					
    					    Sodio
    					    mg
    					    1100
    					
    					    				
    			
                            
													


						
														
							
														Ingredienti per 15 crepe del diametro di 20 cm
							

							
								

																	Uova
								
								
								(medie)
																	3
									
																

								

							
								

																	Farina 00
								
								
								
																	250
									g
																

								

							
								

																	Latte
								
								
								
																	500
									ml
																

								

							
								

																	Burro
								
								
								
																	40
									g
																

								

							
								

																	Sale
								
								
								
																	1
									pizzico
																

								

							
								

																	Burro
								
								
								(per ungere la padella)
																	
									q.b.
																

								

							
														
							
						
														
							
														per la farcitura
							

							
								

																	Zucchine baby
								
								
								
																	400
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	
									q.b.
																

								

							
								

																	Sale
								
								
								
																	1
									pizzico
																

								

							
								

																	Olio extravergine d'oliva
								
								
								
																	20
									g
																

								

							
								

																	Prosciutto cotto
								
								
								(in fette)
																	200
									g
																

								

							
								

																	Stracchino
								
								
								
																	250
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le crepe con zucchine, cotto e stracchino iniziate dalla preparazione delle crepe. In una ciotola capiente versate le uova e sbattetele con una forchetta 1. Aggiungete anche il latte 2 ed amalgamate gli ingredienti 3.
									

								

															

																		
																															
											
										
																														
																		Poi setacciate la farina nella ciotola con uova e latte 4. Aggiungete un pizzico di sale e mischiate con l’aiuto delle fruste 5 o di un minipimer. Mettete il burro a fondere in un pentolino a fuoco dolce, fatelo intiepidire, quindi unitelo all'impasto 6.
									

								

															

																		
																															
											
										
																														
																		Mischiate il composto fino a che non sarà liscio ed omogeneo 7, mettetelo in una ciotola e riponetelo in frigorifero per almeno 30 minuti coperta da pellicola alimentare 8. Trascorso il tempo necessario, prendete una padella antiaderente per crepe ed ungetela con del burro. Riscaldatela e, quando sarà calda, versatevi un mestolo dell’impasto sufficiente per essere distribuito su tutta la superficie della padella 9: potete aiutarvi con uno stendi pastella per crepe o inclinando e ruotando la padella.
									

								

															

																		
																															
											
										
																														
																		Cuocete la crepe per 1 minuto circa a fuoco medio-basso. Quindi, capovolgetela nell’altro lato con la spatola e cuocetela per 1 altro minuto (10-11). Trasferite la crepe su un piatto da portata e ripetete il procedimento per tutto l’impasto. Otterrete 15 crepe del diametro di 20 cm l’una 12. Tenetele da parte.
									

								

															

																		
																															
											
										
																														
																		A questo punto procedete con la preparazione delle zucchine trifolate. Prendete le zucchine baby, lavatele e asciugatele, quindi togliete le estremità 13. Tagliatele a rondelle di 2 mm di spessore 14. Prendete una padella antiaderente e versate l'olio, l’aglio intero e fatelo rosolare 15 fino a farlo divenire dorato.
									

								

															

																		
																															
											
										
																														
																		Aggiungete nella padella anche le zucchine e cuocetele a fuoco vivace per 5 minuti 16. Aggiustate di sale e togliete l’aglio 17. Poco prima di ultimare la cottura tritate il prezzemolo e unitelo per insaporire le zucchine 18.
									

								

															

																		
																															
											
										
																														
																		Prendete una crepe e stendete dello stracchino con una spatola in modo da coprire metà superficie della crespella 19. Adagiatevi sopra una parte delle zucchine trifolate 20 e qualche fettina di prosciutto cotto 21.
									

								

															

																		
																															
											
										
																														
																		Arrotolate la vostra crepe partendo dal lato non farcito 22 fino a chiuderla totalmente e far combaciare le estremità 23. Ripetete l’operazione per le altre crepe. Tagliate ora le crepe con zucchine, cotto e stracchino a metà e servitele ancora tiepide 24!
									

								

							
					    