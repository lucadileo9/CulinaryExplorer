Difficoltà: Facile
Vi ricordate l’affascinante storia di Chocolat? La protagonista, Vianne, è un’abile cioccolataia dall'animo fiero e sensibile, con un dono particolare: riesce a indovinare i gusti delle persone e a colpirle dritte al cuore abbinando al cioccolato degli ingredienti speciali. Se anche voi avete visto il film o letto il romanzo, sicuramente vi sarete chiesti con quale delizioso cioccolatino Vianne sarebbe riuscita a svelare i segreti della vostra anima… ora finalmente, con la ricetta della cioccolata calda su stecco, potrete essere voi a vestire i panni dell’accattivante pasticcera! La cioccolata calda su stecco è un’idea pratica e originale per preparare delle divertenti monoporzioni di cioccolata da sciogliere direttamente nel latte caldo, per ottenere una delle bevande più amate in questo periodo. Facile e veloce da realizzare, la cioccolata calda su stecco può essere aromatizzata a vostro piacimento, aggiungendo gli ingredienti più svariati come frutta secca, spezie, fiori, sale… e se riuscirete a indovinare i gusti delle persone a voi più care, si trasformerà in un regalo personalizzato unico e speciale, che riscalderà letteralmente il cuore di chi amate! Se poi volete aggiungere anche un dolcetto da sgranocchiare, potreste realizzare con le vostre mani dei golosi biscotti di Natale!


						
						

														INGREDIENTI
							
							                            
                                
    								
    									
    										
    										288
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    288
    					
    					    					    					
    					    Carboidrati
    					    g
    					    34.3
    					
    					    					    					
    					      di cui zuccheri
    					    g
    					    29.5
    					
    					    					    					
    					    Proteine
    					    g
    					    3
    					
    					    					    					
    					    Grassi
    					    g
    					    15.4
    					
    					    					    					
    					      di cui saturi
    					    g
    					    9.16
    					
    					    					    					
    					    Fibre
    					    g
    					    1.3
    					
    					    					    					    					
    					    Sodio
    					    mg
    					    26
    					
    					    				
    			
                            
													


						
														
							
														Ingredienti per 10 stecchi di cioccolata...
							

							
								

																	Cioccolato fondente
								
								
								
																	430
									g
																

								

							
								

																	Zucchero a velo
								
								
								
																	45
									g
																

								

							
								

																	Amido di mais (maizena)
								
								
								
																	45
									g
																

								

							
								

																	Cacao amaro in polvere
								
								
								
																	22
									g
																

								

							
														
							
						
														
							
														... alle mandorle e cardamomo
							

							
								

																	Mandorle in scaglie
								
								
								
																	1
									cucchiaino
																

								

							
								

																	Cardamomo
								
								
								
																	1
									pizzico
																

								

							
														
							
						
														
							
														... al pistacchio e peperoncino
							

							
								

																	Granella di pistacchi
								
								
								
																	1
									cucchiaino
																

								

							
								

																	Peperoncino in polvere
								
								
								
																	1
									pizzico
																

								

							
														
							
						
														
							
														... alle nocciole e cannella
							

							
								

																	Granella di nocciole
								
								
								
																	1
									cucchiaino
																

								

							
								

																	Cannella in polvere
								
								
								
																	1
									pizzico
																

								

							
														
							
						
														
							
														... al cocco e zenzero
							

							
								

																	Cocco rapè
								
								
								
																	1
									cucchiaino
																

								

							
								

																	Zenzero in polvere
								
								
								
																	1
									pizzico
																

								

							
														
							
						
														
							
														... ai fiori eduli e fior di sale
							

							
								

																	Fior di sale
								
								
								
																	1
									pizzico
																

								

							
								

																	Fiori eduli
								
								
								essiccati
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la cioccolata calda su stecco, per prima cosa tritate grossolanamente il cioccolato fondente con un coltello 1, poi scioglietelo a bagnomaria: riempite d’acqua un pentolino per un quarto, posizionate sopra di esso una ciotola, versate all’interno il cioccolato tritato 2 e cuocete a fuoco molto basso fino a che il cioccolato non diverrà fluido, facendo attenzione che l’acqua nel pentolino non tocchi il fondo della ciotola. Nel frattempo, in una ciotola a parte, setacciate l’amido di mais 3,
									

								

															

																		
																															
											
										
																														
																		il cacao amaro 4 e lo zucchero a velo 5 e mescolate per bene 6.
									

								

															

																		
																															
											
										
																														
																		Quando il cioccolato si sarà sciolto, aggiungete il composto di polveri un cucchiaio per volta, senza spegnere il fuoco 7, mescolando continuamente con cura 8 fino a che gli ingredienti non si saranno ben amalgamati 9.
									

								

															

																		
																															
											
										
																														
																		A questo punto trasferite il composto di cioccolato in una sac-à-poche usa e getta 10, tagliate la punta e distribuitelo equamente in uno stampo per cubetti di ghiaccio 11, poi battete delicatamente lo stampo sul piano per livellare la superficie ed evitare la creazione di bolle d'aria 12.
									

								

															

																		
																															
											
										
																														
																		Ora potete passare alla preparazione dei condimenti personalizzati mischiando in diverse ciotoline coppie di ingredienti: noi abbiamo mescolato mandorle a lamelle e cardamomo in polvere 13, cocco rapé e zenzero in polvere 14, granella di pistacchi e peperoncino in polvere 15,
									

								

															

																		
																															
											
										
																														
																		granella di nocciole e cannella in polvere 16. Guarnite i cubetti nello stampo a due a due con le guarnizioni, e spolverizzate le ultime due rimaste con un pizzico di fleur de sel e fiori eduli essiccati 17. Infine infilzate ogni cubetto con un bastoncino da gelato 18 e riponete lo stampo in frigorifero a raffreddare per almeno 2 ore. Una volta rassodata, la vostra cioccolata calda su stecco è pronta per essere tuffata in una tazza di latte caldo e sorseggiata!
									

								

							
					    