Difficoltà: Facile
Avete ancora in dispensa un vasetto di conserva di pomodorini? Oggi vi proponiamo una ricetta sfiziosa per utilizzarli: gli gnocchi di farina di ceci con taccole e pomodorini gialli! Queste pepite racchiudono il gusto di uno dei legumi più amato e lo sprigionano assaggio dopo assaggio! Ma qual è il condimento perfetto per questi gnocchi senza glutine? Certamente dipenderà dai vostri gusti, ma noi troviamo che si sposino benissimo con questa crema realizzata con taccole e pomodorini gialli! Consistenza e gusto perfetto renderanno il vostro piatto unico!


						
						

														INGREDIENTI
							
							                            
                                
    								
    									
    										
    										365
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    365
    					
    					    					    					
    					    Carboidrati
    					    g
    					    57
    					
    					    					    					
    					      di cui zuccheri
    					    g
    					    5
    					
    					    					    					
    					    Proteine
    					    g
    					    17.6
    					
    					    					    					
    					    Grassi
    					    g
    					    7.6
    					
    					    					    					
    					      di cui saturi
    					    g
    					    1.29
    					
    					    					    					
    					    Fibre
    					    g
    					    11.3
    					
    					    					    					
    					    Colesterolo
    					    mg
    					    34
    					
    					    					    					
    					    Sodio
    					    mg
    					    354
    					
    					    				
    			
                            
													


						
														
							
														Ingredienti per gli gnocchi
							

							
								

																	Patate
								
								
								a pasta gialla
																	1
									kg
																

								

							
								

																	Farina di ceci
								
								
								
																	300
									g
																

								

							
								

																	Uova
								
								
								(circa 1)
																	55
									g
																

								

							
														
							
						
														
							
														per il condimento
							

							
								

																	Taccole
								
								
								gialle
																	250
									g
																

								

							
								

																	Pomodorini gialli
								
								
								in salamoia o freschi
																	200
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Acqua
								
								
								
																	1
									bicchiere
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli gnocchi di farina di ceci con taccole e pomodorini gialli iniziate a cuocere le patate in acqua fredda per 30-40 minuti 1. Quando saranno morbide, scolatele e schiacciatele con l'apposito attrezzo, non sarà necessario sbucciarle. Disponete poi la farina di ceci su una spianatoia e versate le patate al centro 2. Impastate con le mani per qualche istante 3
									

								

															

																		
																															
											
										
																														
																		aggiungete poi l'uovo 4 e lavorate il tutto fino ad ottenere un composto omogeneo 5. Prelevate una porzione d'impasto e modellatela fino ad ottenere un bigolo spesso un paio di cm 6. 
									

								

															

																		
																															
											
										
																														
																		Tagliatelo poi a tocchetti 7 e passandoli sul rigagnocchi facendo una leggera pressione con il pollice 8, dategli la classica forma. Continuate così fino a terminare l'impasto, disponendo man mano gli gnocchi su un vassoio spolverizzato con farina di ceci. 
									

								

															

																		
																															
											
										
																														
																		Passate al condimento. Lavate le taccole, spuntatele 10 e tagliatele in pezzetti piuttosto piccoli 11. Versate un filo d'olio in un tegame, unite uno spicchio d'aglio sbucciato 12 e lasciatelo imbiondire. 
									

								

															

																		
																															
											
										
																														
																		Aggiungete poi le taccole 13 e mescolate 14. Unite poi i pomodorini interi 15, 
									

								

															

																		
																															
											
										
																														
																		mescolate ancora 16 e aggiungete abbondante basilico 17. Salate, pepate 18 
									

								

															

																		
																															
											
										
																														
																		e versate 1 bicchiere d'acqua 19. Coprite con un coperchio 20 e lasciate cuocere per circa 10 minuti, aggiungendo altra acqua al bisogno. Eliminate l'aglio 21 e spegnete il fuoco. Nel frattempo mettete sul fuoco una pentola colma d'acqua, salata a piacere, che servirà per la cottura degli gnocchi. 
									

								

															

																		
																															
											
										
																														
																		Trasferite il tutto in un contenitore dai bordi alti 22 e frullate con un mixer ad immersione 23 fino ad ottenere una crema 24. 
									

								

															

																		
																															
											
										
																														
																		Cuocete pochi gnocchi per volta nell'acqua che ormai sarà arrivata a bollore 25. Nel frattempo versate di nuovo il condimento nel tegame e unite un mestolo d'acqua di cottura 26. Quando gli gnocchi torneranno a galla scolateli e trasferiteli nel condimento 27; 
									

								

															

																		
																															
											
										
																														
																		proseguite cuocendo tutti gli gnocchi e versandoli man mano insieme agli altri 28. Saltate per 1 minuto, poi impiattate gli gnocchi e guarnite con un filo d'olio e il pepe nero 29. Servite gli gnocchi di farina di ceci con taccole e pomodorini gialli ancora caldi 30. 
									

								

							
					    