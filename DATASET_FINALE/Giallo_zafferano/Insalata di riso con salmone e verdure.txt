Difficoltà: Molto facile
In estate si ha voglia di pietanze fresche e leggere, possibilmente facili e veloci da preparare, proprio come l’insalata di riso con salmone e verdure che vi proponiamo in questa ricetta! Una gustosa insalata di riso realizzata con pochi ingredienti ma ricca di gusto e colore, ideale da portare in spiaggia o come schiscetta per l’ufficio. La consistenza croccante delle zucchine e dei peperoni saltati brevemente in padella si sposa con il sapore intenso del salmone affumicato e con l’aroma fresco e pungente del prezzemolo: un piatto unico semplice e appetitoso che può diventare anche un pratico salvacena!


												
						
						

														INGREDIENTI
							
													


						
							
							

							
								

																	Riso
								
								
								(varietà per insalate)
																	320
									g
																

								

							
								

																	Peperoni rossi
								
								
								
																	500
									g
																

								

							
								

																	Zucchine
								
								
								
																	450
									g
																

								

							
								

																	Salmone affumicato
								
								
								
																	250
									g
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare l’insalata di riso con salmone e verdure per prima cosa mettete sul fuoco una pentola con l’acqua per cuocere il riso. Preparate le verdure: dividete i peperoni a metà ed eliminate i semi e filamenti interni 1, poi tagliateli a listarelle sottili 2. Spuntate le zucchine e riducetele a tocchetti 3.
									

								

															

																		
																																											
											
										
																						
											
										
																						
											
										
																																										
																		Quando l’acqua sarà arrivata a bollore, salate e cuocete il riso per il tempo indicato sulla confezione 4. Nel frattempo versate le verdure in una padella e condite con olio 5 e sale 6.
									

								

															

																		
																																											
											
										
																						
											
										
																						
											
										
																																										
																		Aggiungete anche il prezzemolo tritato 7 e cuocete le verdure a fuoco vivace per qualche minuto: non dovranno risultare troppo morbide, ma ancora croccanti 8. Una volta cotto, scolate il riso e trasferitelo in una ciotola capiente 9.
									

								

															

																		
																																											
											
										
																						
											
										
																						
											
										
																																										
																		Condite con un filo d’olio 10, mescolate e lasciate raffreddare a temperatura ambiente. Intanto tagliate il salmone affumicato a pezzetti 11. Aggiungete il salmone al riso intiepidito 12.
									

								

															

																		
																																											
											
										
																						
											
										
																						
											
										
																																										
																		Unite anche le verdure spadellate 13 e un altro filo d’olio 14, poi mescolate bene. Potete gustare subito la vostra insalata di riso con salmone e verdure oppure, ancora meglio, lasciarla riposare in frigorifero per un paio d’ore 15!
									

								

							
					    