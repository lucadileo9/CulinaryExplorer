Difficoltà: Facile
Siete alla ricerca di dessert alternativi per concludere in allegria una cena tra amici? Allora siete capitati nel posto giusto! Oggi vi presentiamo un modo diverso e originale per gustare la polpa di uno dei frutti estivi più amati: il cocomero. L'anello di cocomero al moscato si prepara velocemente e con pochissimi ingredienti: zucchero, succo di limone e tanto buon succo di cocomero danno forma a un budino dal gusto inatteso e fruttato, aromatizzato con del vino moscato, che dona a questa preparazione delle note aromatiche e ricercate. Fresco e dissetante, questo dessert vi conquisterà non appena vi tufferete il cucchiaio!


												
						
						

														INGREDIENTI
							
							                            
                                
    								
    									
    										
    										129
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    129
    					
    					    					    					
    					    Carboidrati
    					    g
    					    27.3
    					
    					    					    					
    					      di cui zuccheri
    					    g
    					    27.3
    					
    					    					    					
    					    Proteine
    					    g
    					    0.8
    					
    					    					    					    					    					
    					    Fibre
    					    g
    					    0.4
    					
    					    					    					    					
    					    Sodio
    					    mg
    					    8
    					
    					    				
    			
                            
													


						
							
														Ingredienti per uno stampo della capienza di 1,5 Kg
							

							
								

																	Cocomero (anguria)
								
								
								(la polpa)
																	1,6
									kg
																

								

							
								

																	Moscato
								
								
								(bianco)
																	200
									g
																

								

							
								

																	Zucchero
								
								
								
																	150
									g
																

								

							
								

																	Gelatina in fogli
								
								
								
																	40
									g
																

								

							
								

																	Succo di limone
								
								
								 
																	40
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’anello di cocomero al moscato iniziate ammollando la gelatina in acqua fredda per almeno 10 minuti 1. Nel frattempo prendete un cocomero e tagliatene le estremità. 2, quindi tagliate la polpa grossolanamente 3 e privatelo dei semi.
									

								

															

																		
																															
											
										
																														
																		Riponete i tocchetti di cocomero in una centrifuga per separare la polpa dal succo del frutto 4: otterrete 1,3 kg di succo di cocomero 5: tenetelo da parte. Spremete ora il limone 6.
									

								

															

																		
																															
											
										
																														
																		Filtrate il succo di limone con un colino a maglie strette 7 e tenete anch’esso da parte. Ora prendete una ciotola capiente e versatevi il moscato ed il succo di cocomero 8. Aiutandovi con le fruste a mano amalgamate gli ingredienti 9.
									

								

															

																		
																															
											
										
																														
																		Quindi versate i liquidi in un tegame dai bordi alti e scaldate a fuoco dolce 10. Unite la gelatina ormai ammollata e ben strizzata 11 ed il succo di limone 12.
									

								

															

																		
																															
											
										
																														
																		Unite anche lo zucchero e amalgamate gli ingredienti per amalgamarli 14. Affinché gli ingredienti si sciolgano ci vorranno circa 5-6 minuti. Quindi versate il composto in uno stampo a forma di anello della capienza di 1,5 kg 15.
									

								

															

																		
																															
											
										
																														
																		Copritelo con pellicola alimentare trasparente 16 e trasferitelo in frigorifero a rassodare per almeno 12 ore. Trascorso questo tempo riempite a metà un tegame con acqua. E' importante che il tegame abbia una circonferenza leggermente più ampia rispetto a quella dello stampo a forma di anello dove avete versato il composto. Portate a bollore l’acqua ed adagiate lo stampo con la preparazione sopra di esso 17 affinché il calore consenta di staccare il dolce dallo stampo. Ci vorrà solo qualche secondo. Dopodiché estraete lo stampo dal tegame aiutandovi con delle palette, appoggiate un piatto da portata sopra allo stampo e rovesciate entrambi contemporaneamente sopra ad una superificie piana. Staccate quindi lo stampo e servite il vostro anello di cocomero al moscato 18! Se preferite potete servirlo accompagnando con alcuni pezzetti di cocomero o frutti di bosco.
									

								

							
					    