Difficoltà: Facile
L’autunno è la stagione dei funghi e noi abbiamo colto l’occasione per portare in tavola un primo piatto che esalti il sapore di questo ingrediente: gli spaghetti ai pomodorini e champignon. In questa ricetta abbiamo scelto gli champignon bianchi, che si distinguono dagli champignon biondi per il gusto più tenue e meno marcato. L’armonia di sapori che si crea quando vengono uniti ai pomodorini è musica per il palato: il sapore delicato ed aromatico dei funghi si fonde con il gusto acidulo e deciso dei pomodorini. Un primo piatto in grado di rievocare le gite in montagna e portare i suoi profumi direttamente sulla tavola di casa vostra!

Scoprite anche le nostre penne all'arrabbiata con funghi champignon!


						
						

														INGREDIENTI
							
							                            
                                
    								
    									
    										
    										415
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    415
    					
    					    					    					
    					    Carboidrati
    					    g
    					    70.2
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    12.7
    					
    					    					    					
    					    Grassi
    					    g
    					    8.5
    					
    					    					    					
    					      di cui saturi
    					    g
    					    1.28
    					
    					    					    					
    					    Fibre
    					    g
    					    5.5
    					
    					    					    					    					
    					    Sodio
    					    mg
    					    632
    					
    					    				
    			
                            
													


						
														
							
														Ingredienti per gli spaghetti
							

							
								

																	Spaghetti
								
								
								
																	320
									g
																

								

							
								

																	Pomodorini ciliegino
								
								
								
																	350
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Peperoncino fresco
								
								
								
																	1
									
																

								

							
														
							
						
														
							
														per gli champignon
							

							
								

																	Funghi champignon
								
								
								
																	300
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Vino bianco
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti ai pomodorini e champignon iniziate dalla pulizia dei funghi. Eliminate la parte terrosa del gambo raschiandolo con un coltellino. Se preferite, qualora non ci fosse troppa terra sui funghi, potete effettuare l’operazione con un pennellino oppure con un panno di cotone leggermente umido e passandolo su tutta la superficie 1. Una volta puliti, effettuate un taglio netto nella parte inferiore del gambo per eliminarlo 2 e tagliateli a fettine sottili nel senso della lunghezza 3.
									

								

															

																		
																															
											
										
																														
																		Prendete una padella dal fondo antiaderente ed irroratela con un filo di olio. Fate rosolare uno spicchio di aglio 4. Quando avrà una colorazione dorata eliminatelo 5. Versate quindi gli champignon in padella 6.
									

								

															

																		
																															
											
										
																														
																		Regolate di sale 7 e pepe  e cuocete gli champignon a fuoco dolce per circa 10 minuti, fino a che non avranno rilasciato totalmente l’acqua. Quindi sfumate con il vino 8 e lasciate evaporare. Infine aggiungete il prezzemolo 9, mescolate e tenete da parte.
									

								

															

																		
																															
											
										
																														
																		Passate ai pomodori: tagliateli in quattro spicchi 10 e fate scaldare un filo di olio in una padella antiaderente. Rosolatevi uno spicchio di aglio 11, e appena l'olio si insaporisce eliminatelo 12.
									

								

															

																		
																															
											
										
																														
																		Prendete un peperoncino, privatelo dei semini interni e tagliatelo a listarelle sottili, poi unitelo nella padella 13 assieme ai pomodorini 14. Aggiustate di sale 15 e pepe. Fate cuocere i pomodorini a fuoco moderato per circa 10 minuti.
									

								

															

																		
																															
											
										
																														
																		Spezzettatevi grossolanamente delle foglie di basilico ben pulite ed asciugate 16 e mentre i pomodorini si cuociono buttate la pasta in un tegame con abbondante acqua bollente salata 17. Quando sarà al dente scolatela direttamente nella padella con i pomodorini 18.
									

								

															

																		
																															
											
										
																														
																		Amalgamatela al condimento 19 ed unite anche i funghi 20. Mescolate bene gli ingredienti ed impiattate i vostri spaghetti ai pomodorini e champignon 21.
									

								

							
					    