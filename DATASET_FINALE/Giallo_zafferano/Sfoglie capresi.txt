Difficoltà: Molto facile
Tutti conoscono l’insalata caprese: fresca mozzarella, succosi pomodori e profumato basilico per un tricolore tutto da gustare! Perché non declinarlo quindi in un finger food sfizioso per le vostre serate in compagnia? Le sfoglie capresi sono delle sfiziose pizzette di sfoglia, perfette per un buffet di compleanno o un aperitivo informale. Si preparano in pochi minuti grazie alla base di pasta sfoglia già pronta da condire con pochi semplici ingredienti dal sapore mediterraneo… una veloce passata in forno e saranno pronte da addentare! Bando alle solite pizzette quindi: le sfoglie capresi sono un'alternativa casalinga altrettanto stuzzicante, ma con un tocco fragrante in più che piacerà a tutti!


												
						
						

														INGREDIENTI
							
							                            
                                
    								
    									
    										
    										256
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    256
    					
    					    					    					
    					    Carboidrati
    					    g
    					    14.5
    					
    					    					    					
    					      di cui zuccheri
    					    g
    					    1.5
    					
    					    					    					
    					    Proteine
    					    g
    					    5.5
    					
    					    					    					
    					    Grassi
    					    g
    					    19.5
    					
    					    					    					
    					      di cui saturi
    					    g
    					    7.31
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    13
    					
    					    					    					
    					    Sodio
    					    mg
    					    320
    					
    					    				
    			
                            
													


						
							
														Ingredienti per 8 sfoglie
							

							
								

																	Pasta Sfoglia
								
								
								tonda
																	230
									g
																

								

							
								

																	Pomodorini datterini
								
								
								
																	140
									g
																

								

							
								

																	Mozzarella
								
								
								
																	150
									g
																

								

							
								

																	Origano
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le sfoglie capresi, per prima cosa preriscaldate il forno a 200° in modalità statica, poi lavate e tagliate i pomodorini in quarti 1 e riducete la mozzarella a cubetti 2. Srotolate la pasta sfoglia senza staccarla dalla carta forno e coppatela con un coppapasta di 9 cm di diametro 3 in modo da ottenere 8 dischetti.
									

								

															

																		
																															
											
										
																														
																		Rimuovete la pasta in eccesso 4 e bucherellate i dischetti con i rebbi di una forchetta 5. Ora aggiungete un cucchiaio di pomodorini sopra ogni dischetto 6,
									

								

															

																		
																															
											
										
																														
																		condite con un filo d’olio 7, un pizzico di sale 8 e un po’ di origano secco 9, poi cuocete nel forno statico preriscaldato a 200° per 10 minuti.
									

								

															

																		
																															
											
										
																														
																		Quando le sfoglie saranno dorate, rimuovetele dal forno e aggiungete un cucchiaino di cubetti di mozzarella su ognuna 10, poi infornate nuovamente per un paio di minuti. Una volta sfornate, aggiungete del basilico fresco spezzettato con le mani 11 e servite le vostre sfoglie capresi ancora calde e fragranti 12!
									

								

							
					    