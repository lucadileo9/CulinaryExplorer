Difficoltà: Molto facile
Si mangia con gli occhi, prima che con le mani, e preferibilmente in un sol boccone… sono queste le caratteristiche che deve avere un perfetto finger food! Dopo avervi stupito con l’abbinamento anguria e caprino, oggi vi proponiamo un’idea altrettanto semplice e veloce: i finger food di cetrioli e hummus. Dovrete solo procurarvi delle piadine per la base e la tahina da unire ai ceci precotti per preparare una versione veloce della tipica salsa mediorientale, il tempo di assemblare gli ingredienti e in pochi minuti avrete realizzato un appetizer degno dei migliori cocktail bar! Siete pronti a stupire i vostri amici con i finger food di cetrioli e hummus?


						
						

														INGREDIENTI
							
													


						
														
							
														Ingredienti per 16 finger food
							

							
								

																	Cetrioli
								
								
								
																	165
									g
																

								

							
								

																	Piadine
								
								
								grandi
																	2
									
																

								

							
								

																	Peperoncino fresco
								
								
								
																	10
									g
																

								

							
								

																	Finocchietto selvatico
								
								
								
																	
									q.b.
																

								

							
														
							
						
														
							
														Per l'hummus
							

							
								

																	Ceci precotti
								
								
								(peso sgocciolato)
																	100
									g
																

								

							
								

																	Tahina
								
								
								
																	30
									g
																

								

							
								

																	Succo di limone
								
								
								
																	10
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i finger food di cetrioli e hummus, per prima cosa ricavate 16 dischetti dalle piadine utilizzando un coppapasta del diametro di 5 cm 1. Riscaldate bene una piastra e scottate i dischetti per 2 minuti da un lato e 1 minuto dall’altro 2, poi teneteli da parte 3.
									

								

															

																		
																															
											
										
																														
																		Tagliate il cetriolo a fettine dello spessore di 1 cm, senza togliere la buccia 4. Ora passate alla preparazione dell’hummus: versate i ceci in un mixer insieme alla tahina 5, poi aggiungete il sale 6,
									

								

															

																		
																															
											
										
																														
																		il succo di limone 7 e l’olio 8. Frullate fino a ottenere una crema liscia e omogenea 9.
									

								

															

																		
																															
											
										
																														
																		Infine tritate finemente il peperoncino fresco, dopo averlo privato dei semi 10. Siete pronti per assemblare i finger food: adagiate una fettina di cetriolo sopra ogni dischetto di piadina 11, poi aggiungete un cucchiaino di hummus 12.
									

								

															

																		
																															
											
										
																														
																		In ultimo guarnite con il peperoncino fresco 13 e una fogliolina di finocchietto selvatico 14. I vostri finger food di cetrioli e hummus sono pronti per essere gustati 15!
									

								

							
					    