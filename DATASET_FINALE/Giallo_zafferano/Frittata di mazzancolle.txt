Difficoltà: Facile
La frittata di mazzancolle è un secondo gustoso e versatile, ideale da gustare anche freddo durante la stagione estiva, accompagnato da una fresca insalata.
Questa ricetta è perfetta per chi in poco tempo vuole realizzare un piatto sfizioso e pratico, racchiudendo la bontà del mare. Dopo aver pulito le mazzancolle, infatti, basta farle scottare in padella, insaporendole con un trito di prezzemolo, aglio e scalogno e poi versare le uova sbattute. Il risultato è una frittata diversa e colorata, che abbina la golosa porosità della frittata e la consistenza carnosa e saporita di questi crostacei.
Tagliata a spicchi o a cubetti, la frittata di mazzancolle è un ottimo piatto da gustare durante un pic-nic o un buffet. Non vi resta che preparare la frittata di mazzancolle e assaporarla come più vi piace!


												
						
						

														INGREDIENTI
							
							                            
                                
    								
    									
    										
    										243
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    243
    					
    					    					    					
    					    Carboidrati
    					    g
    					    3.1
    					
    					    					    					
    					      di cui zuccheri
    					    g
    					    3.1
    					
    					    					    					
    					    Proteine
    					    g
    					    25.4
    					
    					    					    					
    					    Grassi
    					    g
    					    14.3
    					
    					    					    					
    					      di cui saturi
    					    g
    					    3.99
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    510
    					
    					    					    					
    					    Sodio
    					    mg
    					    569
    					
    					    				
    			
                            
													


						
							
							

							
								

																	Uova
								
								
								medie
																	8
									
																

								

							
								

																	Mazzancolle
								
								
								
																	800
									g
																

								

							
								

																	Prezzemolo
								
								
								
																	4
									rametti
																

								

							
								

																	Scalogno
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la frittata di mazzancolle, iniziate sciacquando con cura le mazzancolle sotto acqua corrente. Dopodichè eliminate la testa, esercitando pressione e tirando con le dita 1. Continuate staccando tutte ed estraete la polpa dal carapace 2. Quindi munitevi di un coltellino, effettuate un’incisione lungo il dorso della mazzancolla e sfilate l’intestino interno 3. Per scoprire come effettuare al meglio questa operazione, potete consultare la nostra Scuola di cucina: come pulire i gamberi.
									

								

															

																		
																															
											
										
																														
																		Ora lavate i gambi di prezzemolo e tamponateli con un panno da cucina pulito o della carta assorbente, dopodichè sbucciate uno spicchio d’aglio e mondate uno scalogno. Quindi poneteli su un tagliere e tritateli finemente 4. A questo punto rompete le uova in una ciotola 5, sbattetele con una forchetta o una frusta 6 e salate e pepate a piacere.
									

								

															

																		
																															
											
										
																														
																		Prendete una padella antiaderente, fate scaldare l’olio e versate il trito di aglio, prezzemolo e scalogno 7 e fate soffriggere per pochi secondi. Versate le mazzancolle pulite e sgusciate nel soffritto 8 e fatele rosolare a fuoco medio per circa 5 minuti, fino a quando non risulteranno leggermente rosate. Trascorso questo tempo, aggiungete in padella le uova sbattute 9, inclinando la padella per far sì che il composto ricopra l’intera superficie del tegame.
									

								

															

																		
																															
											
										
																														
																		Lasciate cuocere il tutto per 2 minuti a fuoco dolce, dopodichè coprite con un coperchio 10 e continuate a cuocere per 5-6 minuti, fino a quando la superficie non risulterà abbastanza rappresa. A questo punto girate la frittata con l’aiuto del coperchio 11 o di un piatto, capovolgendola e facendola scivolare di nuovo nella padella e lasciate cuocere l’altro lato per altri 2 minuti senza coperchio. Quando la frittata presenterà una consistenza più densa e un colore più deciso 12, spegnete il fuoco, impiattate la vostra frittata di mazzancolle e servitela calda o fredda!
									

								

							
					    