Difficoltà: Facile
La torta al cioccolato senza burro è un dolce soffice e goloso, perfetto per la colazione e la merenda, che prevede l'utilizzo dell'olio di semi di girasole invece del burro, usato invece per la classica torta al cioccolato. Otterrete così un impasto più leggero ma dalle resa morbida e dal gusto intenso, complici le gocce di cioccolato che si scioglieranno in cottura, donando un tocco fondente. Questa deliziosa torta diventerà un must immancabile nei ricettari casalinghi, accanto ad altre delizie senza burro come la torta all'acqua al cioccolato, che vi stupirà per la sua leggerezza, torta al cacao senza burro, aromatizzata al rum, per una nota di sapore accattivante. Divertitevi a sperimentare in cucina tutte le diverse ricette, e per decorare queste torte provate anche degli stencil fai da te, come quelli realizzati qui usando delle semplici foglie per ricreare un grazioso motivo autunnale!


						
						

														INGREDIENTI
							
							                            
                                
    								
    									
    										
    										374
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    374
    					
    					    					    					
    					    Carboidrati
    					    g
    					    54.1
    					
    					    					    					
    					      di cui zuccheri
    					    g
    					    35.5
    					
    					    					    					
    					    Proteine
    					    g
    					    5.5
    					
    					    					    					
    					    Grassi
    					    g
    					    15
    					
    					    					    					
    					      di cui saturi
    					    g
    					    4.98
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    50
    					
    					    					    					
    					    Sodio
    					    mg
    					    29
    					
    					    				
    			
                            
													


						
														
							
														Per uno stampo di 22 cm di diametro
							

							
								

																	Cioccolato fondente al 55%
								
								
								
																	50
									g
																

								

							
								

																	Farina 00
								
								
								
																	200
									g
																

								

							
								

																	Zucchero di canna
								
								
								
																	180
									g
																

								

							
								

																	Uova
								
								
								(circa 2 medie) a temperatura ambiente
																	110
									g
																

								

							
								

																	Latte di mandorle
								
								
								a temperatura ambiente
																	100
									g
																

								

							
								

																	Olio di semi di girasole
								
								
								
																	60
									g
																

								

							
								

																	Gocce di cioccolato fondente
								
								
								
																	100
									g
																

								

							
								

																	Lievito in polvere per dolci
								
								
								
																	8
									g
																

								

							
														
							
						
														
							
														Per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta al cioccolato senza burro, per prima cosa sciogliete il cioccolato a bagnomaria o nel microonde e lasciatelo intiepidire. Versate le uova in una ciotola 1, aggiungete lo zucchero di canna 2 e lavorate con una frusta a mano, poi unite l’olio di semi 3.
									

								

															

																		
																															
											
										
																														
																		Aggiungete anche il cioccolato fuso intiepidito 4 e mescolate con la frusta per un minuto, poi unite la farina 5 e il lievito 6.
									

								

															

																		
																															
											
										
																														
																		Infine versate il latte di mandorla 7 e continuate a mescolare per amalgamare il tutto. Quando avrete ottenuto un composto liscio e omogeneo 8, aggiungete le gocce di cioccolato 9.
									

								

															

																		
																															
											
										
																														
																		Mescolate con una spatola per incorporare le gocce di cioccolato in modo uniforme 10. Versate l’impasto in uno stampo del diametro di 22 cm foderato con carta forno 11 e cuocete in forno statico preriscaldato a 180° per circa 40 minuti, sul ripiano medio 12.
									

								

															

																		
																															
											
										
																														
																		Una volta cotta, sfornate la torta e lasciatela raffreddare completamente prima di sformarla 13. Per la decorazione potete utilizzare delle foglie, per esempio di alloro, che avrete precedentemente lavato e asciugato, e spolverizzare la superficie con lo zucchero a velo 14. La vostra torta al cioccolato senza burro è pronta per essere servita 15!
									

								

							
					    