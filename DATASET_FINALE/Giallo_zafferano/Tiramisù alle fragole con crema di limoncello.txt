Difficoltà: Facile
Il tiramisù alle fragole con crema di limoncello è un dolce al cucchiaio fresco e delicato, una versione che unisce la dolcezza del tiramisù alle fragole all'aroma di agrumi del tiramisù al limone. Al posto del caffè, come nel tiramisù classico, i savoiardi sono insaporiti da una delicata bagna al limoncello che dona un aroma speciale anche alla crema di mascarpone.
Nella preparazione dei bicchierini, le fragole lasciate macerare insieme allo zucchero e al limone si alternano agli strati di crema. Facendo ben aderire le fragole ai lati dei bicchierini, otterete un meraviglioso effetto visivo che esalta l'alternanza degli strati di colore diverso.
Il tiramisù alle fragole con crema di limoncello è il dessert perfetto per la stagione calda, da offrire come gradevole fine pasto!


						
						

														INGREDIENTI
							
							                            
                                
    								
    									
    										
    										589
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    589
    					
    					    					    					
    					    Carboidrati
    					    g
    					    48.7
    					
    					    					    					
    					      di cui zuccheri
    					    g
    					    41.1
    					
    					    					    					
    					    Proteine
    					    g
    					    10.7
    					
    					    					    					
    					    Grassi
    					    g
    					    36.3
    					
    					    					    					
    					      di cui saturi
    					    g
    					    19.4
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    325
    					
    					    					    					
    					    Sodio
    					    mg
    					    83
    					
    					    				
    			
                            
													


						
														
							
														Ingredienti per la crema al mascarpone di 4 bicchierini da 190 ml l'uno
							

							
								

																	Mascarpone
								
								
								
																	250
									g
																

								

							
								

																	Tuorli
								
								
								
																	3
									
																

								

							
								

																	Zucchero a velo
								
								
								
																	30
									g
																

								

							
								

																	Limoncello
								
								
								
																	30
									g
																

								

							
														
							
						
														
							
														Per il tiramisù
							

							
								

																	Fragole
								
								
								
																	250
									g
																

								

							
								

																	Limoni
								
								
								(scorza e succo)
																	1
									
																

								

							
								

																	Zucchero
								
								
								
																	30
									g
																

								

							
								

																	Savoiardi
								
								
								
																	10
									
																

								

							
														
							
						
														
							
														Per la bagna
							

							
								

																	Limoni
								
								
								(scorza e succo)
																	1
									
																

								

							
								

																	Acqua
								
								
								
																	75
									ml
																

								

							
								

																	Zucchero
								
								
								
																	20
									g
																

								

							
								

																	Limoncello
								
								
								
																	6
									cucchiai
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il tiramisù alle fragole con crema al limoncello, iniziate dalla crema al mascarpone. In una planetaria (o in una ciotola capiente utilizzando lo sbattitore elettrico) versate i tuorli e aggiungete lo zucchero a velo 1; quindi azionate le fruste. Aggiungete poi il limoncello all’impasto di tuorli e zucchero 2 e continuate a montare gli ingredienti. Unite al composto anche il mascarpone poco alla volta 3.
									

								

															

																		
																															
											
										
																														
																		Una volta pronta la crema soffice e spumosa, trasferitela in una sac-à-poche 4 e mettetela in frigorifero intanto che proseguite nella preparazione. Lavate le fragole, lasciatene 4 da parte per la decorazione, mentre private le altre delle foglioline verdi 5. Tagliate le fragole a pezzettini 6.
									

								

															

																		
																															
											
										
																														
																		Raccoglietele in una ciotolina, versate la scorza grattugiata di un limone non trattato 7, lo zucchero e il succo del limone 8. Tenete le fragole da parte a macerare. Intanto preparate la bagna: in un pentolino versate l’acqua, poi il limoncello, quindi aggiungete lo zucchero 9.
									

								

															

																		
																															
											
										
																														
																		Versate anche il succo di limone 10 e la scorza grattugiata del limone 11. Mescolate gli ingredienti 12 e portate a ebollizione.
									

								

															

																		
																															
											
										
																														
																		Fate raffreddare la bagna e trasferitela in una ciotolina. Ora potete iniziare a comporre i vostri tiramisù: prendete i savoiardi, divideteli a metà prima di immergerli rapidamente nella bagna oramai fredda 13; poi trasferiteli nei bicchierini da 190 ml l’uno 14 (se non ne avete potete utilizzare uno stampo unico rettangolare o tondo da circa 1,9 lt). Mettete due metà di savoiardo bagnate sul fondo, ricopritele con uno strato di crema aiutandovi con la sac-à-poche 15.
									

								

															

																		
																															
											
										
																														
																		Quindi ricoprite con uno strato di fragole 16 e fatele aderire bene ai lati dei bicchierini per un miglior effetto visivo. Ricoprite ancora con la crema 17, poi ricominciate con mezzo savoiardo 18,
									

								

															

																		
																															
											
										
																														
																		poca crema e uno stato di fragole. Terminate con la crema fino al bordo del bicchierino 19. Procedete allo stesso modo anche per gli altri bicchierini. Completate decorando ciascun tiramisù con una fragola tagliata a metà 20. Conservate in frigorifero i vostri tiramisù alle fragole con crema di limoncello fino al momento di servirli 21!
									

								

							
					    