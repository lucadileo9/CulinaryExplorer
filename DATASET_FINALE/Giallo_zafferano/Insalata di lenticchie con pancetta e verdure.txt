Difficoltà: Molto facile
Lenticchie, piccole pepite tanto versatili quanto ricche di proprietà. Già vi abbiamo stuzzicato l'appetito con la torta salata funghi e lenticchie e con deliziose polpette di lenticchie! Oggi vi presentiamo un modo originale di servirle come contorno, un'insalata di lenticchie colorata e gustosa che potrete personalizzare a vostro piacimento. Noi ad esempio abbiamo scelto i cavoletti di bruxelles, songino e croccanti carote, per rendere questo piatto vivace e accattivante già solo a guardarlo. Non lasciatevi scappare questa bontà, perché l’insalata di lenticchie è davvero sfiziosa, non solo in inverno... provate la variante con pomodori e cipollotti per esempio!


												
						
						

														INGREDIENTI
							
							                            
                                
    								
    									
    										
    										455
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    455
    					
    					    					    					
    					    Carboidrati
    					    g
    					    49
    					
    					    					    					
    					      di cui zuccheri
    					    g
    					    4.8
    					
    					    					    					
    					    Proteine
    					    g
    					    22.5
    					
    					    					    					
    					    Grassi
    					    g
    					    18.8
    					
    					    					    					
    					      di cui saturi
    					    g
    					    2.69
    					
    					    					    					
    					    Fibre
    					    g
    					    13
    					
    					    					    					    					
    					    Sodio
    					    mg
    					    415
    					
    					    				
    			
                            
													


						
							
							

							
								

																	Lenticchie secche
								
								
								umbre
																	200
									g
																

								

							
								

																	Pancetta affumicata
								
								
								
																	100
									g
																

								

							
								

																	Carote
								
								
								
																	100
									g
																

								

							
								

																	Cavoletti di Bruxelles
								
								
								
																	200
									g
																

								

							
								

																	Songino
								
								
								
																	100
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’insalata di lenticchie cominciate sciacquandole e mettendole in ammollo in abbondante acqua fredda per circa 2 ore 1, questo servirà solo a ridurre leggermente i tempi di cottura delle lenticchie. Poi scolatele e sciacquatele per eliminare eventuali impurità 2. In un tegame versate dell’acqua e non appena sarà a bollore cuocete le lenticchie per 40 minuti 3.
									

								

															

																		
																															
											
										
																														
																		Se notate della schiuma in superficie eliminatela semplicemente con l’aiuto di una schiumarola 4. Aggiustate di sale soltanto alla fine e quando cotte scolatele lasciandole raffreddare 5. Intanto occupatevi degli altri ingredienti. Quindi tritate finemente lo scalogno e tenetelo da parte 6.
									

								

															

																		
																															
											
										
																														
																		Poi tagliate a striscioline di 1-2 cm la pancetta affumicata 7. Affettate la carota a bastoncini dopo che l’avrete mondata a spuntata 8. Infine occupatevi dei cavoletti, quindi sfogliateli 9
									

								

															

																		
																															
											
										
																														
																		e sciacquateli sotto acqua corrente 10. Asciugateli con carta assorbente e tagliateli a spicchi 11. A questo punto potete passare alle cotture. Quindi rosolate qualche minuto a fuoco basso lo scalogno nell’olio, mescolando di tanto in tanto, poi unite i pezzetti di pancetta 12.
									

								

															

																		
																															
											
										
																														
																		Dopo 2-3 minuti versate le carote 13 e i cavoletti 14, aggiustate di sale e di pepe e lasciate cuocere a fuoco vivace per 7-8 minuti. Trascorsi questi pochi minuti unite anche le lenticchie 15 e continuate la cottura per altri 4-5 minuti.
									

								

															

																		
																															
											
										
																														
																		Infine, a fiamma spenta, aggiungete il songino (già lavato e lasciato scolare) 16, mescolate mentre il composto è ancora caldo così da far amalgamare per bene i sapori 17. A questo punto non vi resta che servire la vostra insalata di lenticchie appena intiepidita oppure, perchè no, anche fredda 18!
									

								

							
					    