Difficoltà: Media
Donuts e Nutella®, possiamo dirlo: amore a prima vista! I donuts con Nutella® sono un'irresistibile merenda perfetta per il Carnevale, quando ci si può concedere qualche dolcezza in più! Le famose ciambelle fritte americane, per altro molto simili alle ciambelle di carnevale che prepariamo in Italia, incontrano la crema alle nocciole più amata al mondo. Un'accoppiata perfetta e vincente che potrete rendere ancora più originale e golosa aggiungendo piccole decorazioni di zucchero o granella di frutta secca. Oppure, tagliate a metà i vostri Donuts per arricchirli con una generosa farcitura di Nutella®! Sopra, dentro o solo di accompagnamento... voi come realizzerete le decorazioni dei vostri Donuts con Nutella®?


						
						

														INGREDIENTI
							
							                            
                                
    								
    									
    										
    										465
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    465
    					
    					    					    					
    					    Carboidrati
    					    g
    					    49.1
    					
    					    					    					
    					      di cui zuccheri
    					    g
    					    19.2
    					
    					    					    					
    					    Proteine
    					    g
    					    8.4
    					
    					    					    					
    					    Grassi
    					    g
    					    26.1
    					
    					    					    					
    					      di cui saturi
    					    g
    					    7.88
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    52
    					
    					    					    					
    					    Sodio
    					    mg
    					    228
    					
    					    				
    			
                            
													


						
														
							
														Ingredienti per 12 donuts
							

							
								

																	Farina 00
								
								
								
																	250
									g
																

								

							
								

																	Farina Manitoba
								
								
								
																	250
									g
																

								

							
								

																	Zucchero
								
								
								
																	70
									g
																

								

							
								

																	Latte intero
								
								
								(tiepido)
																	250
									g
																

								

							
								

																	Uova
								
								
								(circa 2 medie a temperatura ambiente)
																	110
									g
																

								

							
								

																	Burro
								
								
								(ammorbidito)
																	75
									g
																

								

							
								

																	Lievito di birra fresco
								
								
								
																	12
									g
																

								

							
								

																	Estratto di vaniglia
								
								
								
																	1
									cucchiaino
																

								

							
								

																	Sale fino
								
								
								
																	6
									g
																

								

							
														
							
						
														
							
														per farcire e guarnire
							

							
								

																	Nutella®
								
								
								(circa)
																	180
									g
																

								

							
								

																	Codette colorate
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
								

																	Granella di nocciole
								
								
								
																	
									q.b.
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i donuts con Nutella®, per prima cosa fate scaldare leggermente il latte per intiepidirlo. Poi tirate fuori il burro dal frigo perchè dovrà essere ammorbidito per essere impiegato nella ricetta, anche le uova preferibilmente a temperatura ambiente. Nel frattempo versate nella ciotola di una planetaria munita di gancio la farina 00 e la farina manitoba 1, unite anche lo zucchero 2 e il lievito di birra fresco sbriciolato 3. 
									

								

															

																		
																															
											
										
																														
																		Azionate la planetaria a velocità moderata e versate a filo il latte tiepido 4. Aggiungete le uova, una alla volta 5 e in ultimo unite anche il sale 6 e l'estratto di vaniglia. 
									

								

															

																		
																															
											
										
																														
																		A questo punto potete aggiungere il burro ammorbidito, un pezzetto per volta, avendo cura che quello precedente sia stato ben assorbito prima di aggiungerne un altro 7: in questa fase dovete avere pazienza, ci vorranno circa 15-20 minuti prima che l’impasto si incorderà staccandosi dalle pareti della ciotola e aggrappandosi al gancio 8. Inumiditevi le mani e staccate l'impasto, spostatevi sulla spianatoia leggermente infarinata. Date un paio di pieghe alzando l'impasto e ripiegandolo sul bancone, metodo "slap&fold" 9, poi date una forma rotonda aiutandovi con un tarocco se necessario.
									

								

															

																		
																															
											
										
																														
																		Imburrate leggermente una ciotola capiente, ponete l'impasto all'interno e coprite con pellicola 10. Lasciate lievitare per circa 2 ore nel forno spento con la luce accesa o comunque finché non sarà raddoppiato 11. Trascorso il tempo indicato, trasferite nuovamente l’impasto sulla spianatoia leggermente infarinata, infarinate anche la superficie dell'impasto e stendetelo con il mattarello fino allo spessore di 1 cm 12. 
									

								

															

																		
																															
											
										
																														
																		Prendete un coppapasta del diametro di 6 cm e ricavate dei dischi 13. Trasferiteli man a mano su un vassoio foderato con carta forno 14, quindi realizzate i buchi delle ciambelle utilizzando un coppapasta più piccolo, del diametro di 2 cm: i pezzetti ottenuti potranno essere fritti ma non reimpastati 15. 
									

								

															

																		
																															
											
										
																														
																		Coprite con canovaccio e fate riposare ancora per 40 minuti circa, lontano da correnti d'aria 16. Trascorso il tempo le ciambelle saranno raddoppiate 17 quindi tagliate la carta forno sottostante a ciascuna e spostatevi ai fornelli. In un pentolino pieno d'olio bollente a 175° immergete non più di 2-3 pezzi alla volta con tutta la carta forno (si staccherà da sola) 18.
									

								

															

																		
																															
											
										
																														
																		Rigiratele su entrambi i lati con una schiumarola finché non saranno uniformemente dorate, ci vorranno circa 3 minuti 19. Scolate su carta assorbente e lasciate intiepidire i Donuts a temperatura ambiente, per almeno 15 min 20. Dedicatevi alla decorazione in due versioni. Per la prima potete tagliare la ciambella a metà 21, 
									

								

															

																		
																															
											
										
																														
																		farcirla con circa 15 g di Nutella® da un lato 22 e richiudere con l'altra metà 23. Quindi spolverizzare con zucchero a velo ed è pronta 24. 
									

								

															

																		
																															
											
										
																														
																		Oppure, nella seconda versione, potete decorare i donuts con circa 15 g di Nutella® per ciambella aiutandovi con una spatolina 25 quindi spolverizzate in superficie 26 con zuccherini, codette o granella, con palline di cacao o frutta secca, a piacere 27!
									

								

							
					    