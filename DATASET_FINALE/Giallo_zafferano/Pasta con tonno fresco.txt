Difficoltà: Molto facile
State cercando un piatto fresco per questa estate? Qualcosa che non sia troppo classico come la pasta al pomodoro fresco ma nemmeno troppo veloce come gli spaghetti al tonno. Ebbene, abbiamo pensato di mescolare insieme questi due ingredienti principali preparandovi una sfiziosa pasta con tonno fresco! Il mix di pomodori colorati, proprio gli stessi che abbiamo utilizzato per la crostata di pomodori, renderà ricco e gioioso il piatto che prevede il tonno fresco. Sì perché stavolta niente scatoletta di tonno, abbiamo optato per un gustoso filetto di tonno fresco che renderà il piatto davvero speciale grazie alla veloce marinatura. Un buon piatto di pasta con tonno fresco è quello che ci vuole per accogliere gli amici a cena e sorprenderli con una ricetta veloce e saporita come questa.


												
						
						

														INGREDIENTI
							
							                            
                                
    								
    									
    										
    										437
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    437
    					
    					    					    					
    					    Carboidrati
    					    g
    					    70.1
    					
    					    					    					
    					      di cui zuccheri
    					    g
    					    6.1
    					
    					    					    					
    					    Proteine
    					    g
    					    16.3
    					
    					    					    					
    					    Grassi
    					    g
    					    10.1
    					
    					    					    					
    					      di cui saturi
    					    g
    					    2.12
    					
    					    					    					
    					    Fibre
    					    g
    					    3.7
    					
    					    					    					
    					    Colesterolo
    					    mg
    					    21
    					
    					    					    					
    					    Sodio
    					    mg
    					    318
    					
    					    				
    			
                            
													


						
							
							

							
								

																	Spaghetti Rigati
								
								
								
																	320
									g
																

								

							
								

																	Tonno
								
								
								
																	120
									g
																

								

							
								

																	Pomodorini ciliegino
								
								
								di vari colori
																	200
									g
																

								

							
								

																	Olive taggiasche
								
								
								snocciolate
																	20
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Scorza di limone
								
								
								
																	1
									
																

								

							
								

																	Zucchero di canna
								
								
								
																	1
									cucchiaino
																

								

							
								

																	Basilico
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con tonno fresco cominciate marinando quest’ultimo. Quindi tagliatelo a striscioline 1 e poi a cubetti di circa un paio di centimetri 2. Poi condite con sale, pepe e olio 3,
									

								

															

																		
																															
											
										
																														
																		grattugiate la scorza di mezzo limone 4 e mescolate bene. Lasciate in disparte ad insaporire 5. Nel frattempo lavate, asciugate e dividete a metà i pomodorini 6. 
									

								

															

																		
																															
											
										
																														
																		Eliminate il cappello dal peperoncino, affettatelo scartando buona parte dei semi e sminuzzatelo finemente 7, sbucciate l’aglio e spostatevi ai fornelli. Mettete sul fuoco una padella insieme all’olio, tuffate aglio e peperoncino e soffriggete per 5 minuti a fuoco dolce 8. È il momento di aggiungere i pomodori e subito dopo lo zucchero di canna 9.
									

								

															

																		
																															
											
										
																														
																		Mentre i pomodori vanno cuocete la pasta in acqua bollente e salata 10. Quando manca poco alla fine della cottura eliminate l’aglio 11 e scolate la pasta direttamente nel condimento; aggiungete un po’ d’acqua di cottura al bisogno 12.
									

								

															

																		
																															
											
										
																														
																		Aggiungete le olive 13, prezzemolo e basilico sminuzzati insieme grossolanamente 14 e mescolate. Cominciate quindi ad impiattare versando la pasta nei piatti insieme al tonno 15,
									

								

															

																		
																															
											
										
																														
																		ancora un po’ di prezzemolo e basilico 16, grattugiato ancora un po’ di scorza 17 ed ecco pronta la vostra pasta con tonno fresco: buon appetito 18!
									

								

							
					    