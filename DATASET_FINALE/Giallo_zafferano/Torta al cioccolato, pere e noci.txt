Difficoltà: Facile
La torta di pere, come quella di mele, è un classico dolce autunnale. Fra le varianti più amate c’è la torta cioccolato e pere, ve ne proponiamo una ancora più ricca: torta al cioccolato, pere e noci! L’impasto, morbido e goloso, è arricchito con frutta fresca e gocce di cioccolato fondente… un binomio vincente che ritroviamo anche in superficie, con in più la nota croccante della frutta secca, in questo caso gherigli di noci. Perfetta per la merenda, la torta al cioccolato pere e noci è ottima anche da gustare a colazione per iniziare la giornata col piede giusto!


						
						

														INGREDIENTI
							
													


						
														
							
														per uno stampo da 22 cm di diametro
							

							
								

																	Pere abate
								
								
								
																	2
									
																

								

							
								

																	Gocce di cioccolato fondente
								
								
								
																	80
									g
																

								

							
								

																	Uova
								
								
								a temperatura ambiente
																	4
									
																

								

							
								

																	Farina 00
								
								
								
																	250
									g
																

								

							
								

																	Zucchero
								
								
								
																	200
									g
																

								

							
								

																	Lievito in polvere per dolci
								
								
								
																	16
									g
																

								

							
								

																	Olio di semi di girasole
								
								
								
																	50
									g
																

								

							
								

																	Latte intero
								
								
								
																	50
									g
																

								

							
								

																	Succo di limone
								
								
								
																	20
									g
																

								

							
														
							
						
														
							
														Per imburrare e infarinare
							

							
								

																	Burro
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
														
							
						
														
							
														Per guarnire
							

							
								

																	Gocce di cioccolato fondente
								
								
								
																	50
									g
																

								

							
								

																	Gherigli di noci
								
								
								
																	40
									g
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la torta al cioccolato, pere e noci versate le uova e lo zucchero in una ciotola capiente 1 e cominciate a montare con le fruste elettriche alla massima velocità fino ad ottenere un composto soffice e spumoso. Aggiungete l’olio di semi 2 e il latte 3.
									

								

															

																		
																																											
											
										
																						
											
										
																						
											
										
																																										
																		Unite anche la farina 4 e il lievito 5, precedentemente setacciati. Lavorate con le fruste a velocità sostenuta per incorporare gli ingredienti 6.
									

								

															

																		
																																											
											
										
																						
											
										
																						
											
										
																																										
																		A questo punto sbucciate una delle pere e tenete l’altra con la buccia: dividete entrambe a metà ed eliminate il torsolo, poi tagliate quella con la buccia a fettine 7 e quella senza buccia a tocchetti 8. In tutto vi serviranno circa 400 g di pere. Irrorate con il succo di limone per evitare che si anneriscano 9.
									

								

															

																		
																																											
											
										
																						
											
										
																						
											
										
																																										
																		Aggiungete le pere sbucciate all’impasto 10 e mescolate con una marisa, poi unite anche le gocce di cioccolato 11 e amalgamate bene il tutto 12.
									

								

															

																		
																																											
											
										
																						
											
										
																						
											
										
																																										
																		Versate l’impasto ottenuto in uno stampo del diametro di 22 cm, imburrato e infarinato 13. Livellate la superficie e sistemate a raggiera gli spicchi di pera con la buccia 14, poi cospargete con le gocce di cioccolato 15.
									

								

															

																		
																																											
											
										
																						
											
										
																						
											
										
																																										
																		In ultimo guarnite con i gherigli di noce 16. Cuocete in forno ventilato preriscaldato a 180° per 25 minuti sul ripiano medio, poi passate alla modalità statica e proseguite la cottura per altri 35 minuti, sempre a 180° 17. Una volta cotta, sfornate e lasciate raffreddare la torta nello stampo prima di sformarla 18 e spolverizzarla con zucchero a velo. La vostra torta al cioccolato, pere e noci è pronta per essere gustata!
									

								

							
					    