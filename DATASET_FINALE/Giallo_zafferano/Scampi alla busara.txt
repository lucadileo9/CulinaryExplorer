Difficoltà: Facile
Chi ha detto che cucinare il pesce è difficile? In 30 minuti potrete preparare un secondo piatto di pesce, semplice ma ricco di gusto: gli scampi alla busara, un saporito guazzetto di scampi con pomodoro, aglio, peperoncino e prezzemolo.
Gli scampi alla busara sono un piatto conteso tra le regioni Veneto e Friuli Venezia Giulia; in realtà è un piatto tipico della città di Trieste, che molto probabilmente lo ha ereditato dalle influenze dalmata-istriane. Il significato del termine busara o buzara non è ancora molto chiaro: secondo alcuni la busara era una pentola in ferro usata per preparare i pasti a bordo dei pescherecci; secondo altri deriva da "busiara" che in dialetto significa bugia o imbroglio e si riferisce al fatto che la ricetta prevede che gli scampi siano "imbrogliati", cioè coperti, nascosti, con il pomodoro; infine altri ancora segnalano che busara stia a significare zuppa.
Gli scampi alla busara si preparano con pochi ingredienti e richiedono di essere mangiati assolutamente con le mani, almeno in Friuli Venezia Giulia! Scoprite anche voi la ricetta degli scampi alla busara e come dice la nostra Cristina: "se me vien a mi… te vien anca a ti!"


												
						
						

														INGREDIENTI
							
							                            
                                
    								
    									
    										
    										168
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    168
    					
    					    					    					
    					    Carboidrati
    					    g
    					    10.6
    					
    					    					    					
    					      di cui zuccheri
    					    g
    					    6.8
    					
    					    					    					
    					    Proteine
    					    g
    					    18.63
    					
    					    					    					
    					    Grassi
    					    g
    					    4.9
    					
    					    					    					
    					      di cui saturi
    					    g
    					    0.7
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    187
    					
    					    					    					
    					    Sodio
    					    mg
    					    522
    					
    					    				
    			
                            
													


						
							
							

							
								

																	Scampi
								
								
								
																	1
									kg
																

								

							
								

																	Pomodori pelati
								
								
								
																	300
									g
																

								

							
								

																	Vino bianco secco
								
								
								
																	50
									ml
																

								

							
								

																	Pangrattato
								
								
								
																	20
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								da tritare
																	2
									cucchiai
																

								

							
								

																	Peperoncino fresco
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli scampi alla busara, per prima cosa lavate bene gli scampi sotto l’acqua corrente fredda 1. Con un coltello affilato o con le forbici praticate un taglio verticale sul dorso 2 oppure sulla pancia, in modo da facilitare l'estrazione della polpa una volta cotti. Se preferite, potete anche lasciarli interi. In una padella capiente fate inbiondire in olio d'oliva extravergine uno spicchio d'aglio 3;
									

								

															

																		
																															
											
										
																														
																		unite anche il peperoncino fresco intero 4. Potete infilzare sia l'aglio che il peperoncino con uno stuzzicadente, per facilitarne poi l'eliminazione a fine cottura. Quando l'aglio sarà imbiondito, aggiungete il pangrattato 5, che servirà per addensare la polpa di pomodoro, e mescolate velocemente per non farlo bruciare. Subito dopo, aggiungete gli scampi 6, meglio non sovrapporli per uniformare la cottura, e
									

								

															

																		
																															
											
										
																														
																		sfumate con il vino bianco 7. Lasciate evaporare per un paio di minuti quindi salate e unite i pomodori pelati tagliati a pezzetti 8, date una mescolata 9 e
									

								

															

																		
																															
											
										
																														
																		coprite con un coperchio la padella 10. Lasciate cuocere così per 15 minuti circa. Intanto tritate finemente il prezzemolo 11 e, a cottura ultimata, spolverizzatelo sugli scampi 12.
									

								

															

																		
																															
											
										
																														
																		Prima di servire gli scampi alla busara, eliminate il peperoncino e lo spicchio d'aglio (13-14): ecco pronti i vostri scampi alla busara 15!
									

								

							
					    