Difficoltà: Molto facile
Il French toast non è solo una golosa colazione con cui iniziare la giornata, ma anche un modo creativo per utilizzare il pane raffermo. Questa volta abbiamo deciso di sostituire il pane con il panettone, uno degli avanzi più comuni delle festività natalizie, per proporvi il French toast di panettone! Ispirati dai classici pancake della colazione all’americana, abbiamo impilato le fette dorate di panettone su un piatto alternandole con scaglie di cioccolato fondente e irrorando il tutto con abbondante sciroppo d’acero… Lasciatevi ispirare anche voi dalle nostre ricette e servite il French toast di panettone ogni volta in modo diverso, per esempio con l’aggiunta di mele caramellate! Provate a realizzare i french toast utilizzando anche il panettone senza lievitazione. 


						
						

														INGREDIENTI
							
													


						
														
							
							

							
								

																	Panettone
								
								
								
																	500
									g
																

								

							
								

																	Uova
								
								
								
																	3
									
																

								

							
								

																	Latte intero
								
								
								
																	100
									g
																

								

							
								

																	Burro
								
								
								
																	50
									g
																

								

							
								

																	Cannella in polvere
								
								
								
																	1
									pizzico
																

								

							
														
							
						
														
							
														Per guarnire
							

							
								

																	Cioccolato fondente
								
								
								
																	50
									g
																

								

							
								

																	Sciroppo di acero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il French toast di panettone, per prima cosa tagliate il panettone in 10 fette di circa 2 cm di spessore 1. Tritate il cioccolato fondente 2 e tenetelo da parte, poi versate le uova in una ciotola 3.
									

								

															

																		
																															
											
										
																														
																		Sbattete le uova con una frusta, poi aggiungete il latte 4 e la cannella 5 e mescolate ancora per amalgamare il tutto. Ora fate sciogliere una noce di burro in una padella 6.
									

								

															

																		
																															
											
										
																														
																		Intingete le fette di panettone da entrambi i lati nel composto di uova e latte 7, poi fatele tostare nella padella per circa 2 minuti per lato 8, finché non saranno belle dorate 9. Proseguite in questo modo con il resto del panettone, aggiungendo altro burro nella padella nel caso diventi troppo asciutta.
									

								

															

																		
																															
											
										
																														
																		Siete pronti per assemblare il vostro French toast: adagiate una fetta di panettone nel piatto, guarnite con il cioccolato tritato 10 e coprite con un’altra fetta di panettone 11. Aggiungete ancora del cioccolato tritato e irrorate con lo sciroppo d’acero 12: il vostro French toast di panettone è pronto per essere gustato!
									

								

							
					    