Difficoltà: Molto facile
Se il brutto tempo vi costringe a stare in casa, noi vi suggeriamo un'idea carina per preparare un ottimo snack sfizioso e saporito ma allo stesso tempo salutare, da offrire agli amici, per uno spuntino gustoso ma leggero, o per una merenda originale per i vostri bambini: chips di mele! Le mele, spesso grandi protagoniste di dolci deliziosi come le mele cotte al forno, al microonde o la classica torta di mele, questa volta vengono trasformate in sottilissime fettine che, addolcite da uno sciroppo di acqua, zucchero e limone e fatte essiccare nel forno, diventano dorate e croccanti, perfette per un dolcissimo break in stile finger food. Del resto di frutta o di verdure le chips sono sempre graditissime!
Anche se state attenti alla linea, con questo delizioso spuntino tutto da sgranocchiare non avrete sensi di colpa: prepararle sarà molto semplice, dovrete solo avere un po' di pazienza e lasciarle essiccare bene nel forno per qualche ora... il tempo di godervi un bel libro e rilassarvi un po' in attesa di sfornare le vostre chips!


												
						
						

														INGREDIENTI
							
							                            
                                
    								
    									
    										
    										22
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    22
    					
    					    					    					
    					    Carboidrati
    					    g
    					    5.4
    					
    					    					    					
    					      di cui zuccheri
    					    g
    					    5.4
    					
    					    					    					    					    					
    					      di cui saturi
    					    g
    					    0.01
    					
    					    					    					
    					    Fibre
    					    g
    					    0.3
    					
    					    					    					    				
    			
                            
													


						
							
							

							
								

																	Mele Red Delicious
								
								
								
																	500
									g
																

								

							
								

																	Zucchero
								
								
								
																	150
									g
																

								

							
								

																	Acqua
								
								
								
																	200
									g
																

								

							
								

																	Succo di limone
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le chips di mele, iniziate a realizzare lo sciroppo: in un pentolino versate l'acqua 1, lo zucchero 2 e fate sciogliere il tutto a fuoco dolce 3. 
									

								

															

																		
																															
											
										
																														
																		Trasferite lo sciroppo ottenuto in una pirofila 4 e fatelo raffreddare; quando sarà a temperatura ambiente, spremete un limone 5 e unite il suo succo allo sciroppo precedentemente preparato 3: quest'ultimo servirà ad evitare che le mele, una volta affettate, anneriscano. Se decidete di preparare le mele senza tuffarle nello sciroppo di zucchero, è importante che le mettiate comunque a mollo qualche istante nel succo di limone.
 
 
									

								

															

																		
																															
											
										
																														
																		Lavate le mele, privatele del torsolo mediante l’apposito attrezzo 7 e, con l’aiuto di una mandolina, affettatele 8, ottenendo uno spessore di un paio di millimetri al massimo. Adeguate lo spessore delle fette in base alla consistenza della mela: tagliandole troppo sottili infatti, rischiereste di romperle toccandole, ma se fossero troppo spesse, avrebbero difficoltà a essiccarsi. Immergete poi le fettine di mela nello sciroppo preparato 9. 
									

								

															

																		
																															
											
										
																														
																		Sgocciolatele e riponetele su teglie ricoperte di carta da forno 10; mettetele ad asciugare in forno ventilato a 80/90 gradi per almeno 5/6 ore, girandole con l’aiuto di un coltellino 11 (o un attrezzo dalla lama molto sottile) a metà essiccatura. Probabilmente, dopo le 5/6 ore passate al forno risulteranno ancora morbide al tatto: non preoccupatevi, è l’effetto del calore. Non appena raffreddate diventeranno croccanti e le vostre chips di mela saranno pronte per essere gustate! 12.
 
									

								

							
					    