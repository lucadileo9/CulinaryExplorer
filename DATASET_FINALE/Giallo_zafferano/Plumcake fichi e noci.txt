Difficoltà: Molto facile
La stagione dei fichi passa così velocemente che è quasi un dovere approfittarne per preparare tanti dolci irresistibili! Noi abbiamo preso questi polposi frutti zuccherini e li abbiamo utilizzati per farcire biscotti, torte e persino ghiaccioli, ma ancora non avevamo realizzato un favoloso plumcake fichi e noci! Soffice e goloso come tutti i migliori plumcake, il plumcake fichi e noci renderà indimenticabili le vostre merende di fine estate e anche ritornare a scuola sarà un vero piacere dopo una colazione così ricca e nutriente!


						
						

														INGREDIENTI
							
							                            
                                
    								
    									
    										
    										697
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    697
    					
    					    					    					
    					    Carboidrati
    					    g
    					    81.2
    					
    					    					    					
    					      di cui zuccheri
    					    g
    					    33.3
    					
    					    					    					
    					    Proteine
    					    g
    					    15.3
    					
    					    					    					
    					    Grassi
    					    g
    					    34.5
    					
    					    					    					
    					      di cui saturi
    					    g
    					    14.39
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    215
    					
    					    					    					
    					    Sodio
    					    mg
    					    62
    					
    					    				
    			
                            
													


						
														
							
														Ingredienti (per uno stampo da plumcake di 20x11 cm)
							

							
								

																	Fichi
								
								
								
																	250
									g
																

								

							
								

																	Gherigli di noci
								
								
								
																	60
									g
																

								

							
								

																	Farina 00
								
								
								
																	220
									g
																

								

							
								

																	Burro
								
								
								
																	100
									g
																

								

							
								

																	Zucchero
								
								
								
																	80
									g
																

								

							
								

																	Uova
								
								
								(circa 3)
																	165
									g
																

								

							
								

																	Lievito in polvere per dolci
								
								
								
																	8
									g
																

								

							
														
							
						
														
							
														Per lo stampo
							

							
								

																	Burro
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
														
							
						
														
							
														Per guarnire
							

							
								

																	Fichi
								
								
								
																	1
									
																

								

							
								

																	Zucchero
								
								
								
																	1
									cucchiaio
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il plumcake fichi e noci, per prima cosa fate sciogliere il burro in un pentolino. Lavate i fichi ed eliminate le estremità, poi tagliateli grossolanamente a pezzi senza rimuovere la buccia 1. Versate le uova in una ciotola capiente e montatele con le fruste elettriche aggiungendo gradualmente lo zucchero 2 fino ad ottenere un composto spumoso e omogeneo 3.
									

								

															

																		
																															
											
										
																														
																		Setacciate la farina 4 e il lievito 5 all’interno della ciotola, poi mescolate con una spatola e aggiungete anche il burro fuso 6.
									

								

															

																		
																															
											
										
																														
																		Unite i fichi 7 e le noci 8 e mescolate ancora per amalgamare il tutto 9.
									

								

															

																		
																															
											
										
																														
																		A questo punto imburrate e infarinate uno stampo da plumcake di 20x11 cm e versate all’interno il composto ottenuto 11. Livellate la superficie con il dorso di un cucchiaio leggermente inumidito con acqua e adagiate le fettine di fico che avrete precedentemente tagliato 12.
									

								

															

																		
																															
											
										
																														
																		Infine spolverizzate con lo zucchero semolato 13 e cuocete in forno statico preriscaldato a 180° per circa 60 minuti. Una volta cotto, sfornate il vostro plumcake fichi e noci 14 e lasciatelo intiepidire prima di rimuoverlo dallo stampo e servirlo tagliato a fette 15!
									

								

							
					    