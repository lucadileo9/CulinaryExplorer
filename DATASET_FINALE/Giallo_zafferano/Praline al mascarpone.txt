Difficoltà: Molto facile
Le praline al mascarpone sono dei bon-bon a base di cioccolato. Si tratta di un’idea originale e raffinata per utilizzare il mascarpone. Morbide e colorate, guarnite con granella di nocciole e pistacchi, con scaglie di cocco e cacao amaro per i più golosi, ma potrete personalizzarle secondo i vostri gusti! Servitele adagiate in eleganti pirottini a fantasia, per avere un effetto ancora più raffinato. Le praline al mascarpone abbelliranno così la vostra tavola nelle occasioni più speciali, come feste, pranzi di Natale o di Capodanno oppure sulla tavola di un ricco buffet, magari creando un gustoso cabaret di truffles e semplici tartufi di cioccolato!


						
						

														INGREDIENTI
							
							                            
                                
    								
    									
    										
    										82
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    82
    					
    					    					    					
    					    Carboidrati
    					    g
    					    7.3
    					
    					    					    					
    					      di cui zuccheri
    					    g
    					    7.3
    					
    					    					    					
    					    Proteine
    					    g
    					    1.7
    					
    					    					    					
    					    Grassi
    					    g
    					    5.1
    					
    					    					    					
    					      di cui saturi
    					    g
    					    2.12
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    2
    					
    					    					    					
    					    Sodio
    					    mg
    					    2
    					
    					    				
    			
                            
													


						
														
							
														Ingredienti per 22 praline al mascarpone
							

							
								

																	Cioccolato fondente
								
								
								
																	200
									g
																

								

							
								

																	Mascarpone
								
								
								
																	100
									g
																

								

							
														
							
						
														
							
														Per la copertura
							

							
								

																	Cacao amaro in polvere
								
								
								
																	10
									g
																

								

							
								

																	Cocco rapè
								
								
								
																	40
									g
																

								

							
								

																	Granella di pistacchi
								
								
								
																	20
									g
																

								

							
								

																	Granella di nocciole
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le praline al mascarpone tritate grossolanamente il cioccolato 1 e mettetelo a sciogliere a bagnomaria in un pentolino sul fuoco 2. Mescolate il cioccolato con una spatola 3
									

								

															

																		
																															
											
										
																														
																		E continuate fino a quando il cioccolato non si sarà sciolto 4. Dopodiché togliete la pentola dal fuoco e versate il cioccolato fuso in una ciotola capiente 5 e aggiungete il mascarpone 6.
									

								

															

																		
																															
											
										
																														
																		Mescolate bene il cioccolato fuso con il mascarpone 7 fino a ottenere un composto omogeneo 8. Coprite la ciotola con pellicola e lasciate raffreddare in frigo per almeno due ore per far solidificare l’impasto. Trascorse le due ore suddividete il composto in piccole porzioni da 14gr l’una aiutandovi con un cucchiaino e con le mani umide date una forma rotonda a ciascuna porzione. Otterrete circa 22 praline. A questo punto, preparate le ciotole con il cacao in polvere, la granella di nocciole e di pistacchio e il cocco in scagliette 9.
									

								

															

																		
																															
											
										
																														
																		Ricoprite a vostro piacimento le praline tuffandole nel pistacchio 10 e nelle altre decorazioni, avendo cura di ricoprirle interamente. Adagiate le praline al mascarpone nei pirottini di carta 11 e conservate in frigorifero fino al momento di servirle 12.
									

								

							
					    