Difficoltà: Molto facile
Le ali di pollo e patate saporite sono un secondo piatto succulento ispirato a due intramontabili ricette: il pollo arrosto e le ali di pollo fritte. Il pollo arrosto con le patate è un grande classico della cucina casalinga, una pietanza rustica che non manca mai nel menù settimanale delle famiglie italiane. Le ali di pollo fritte, invece, arrivano da Oltreoceano dove sono apprezzate da grandi e piccoli grazie a una panatura croccante e molto gustosa. Da una parte la speciale panatura, arricchita con parmigiano e prezzemolo, che renderà il pollo particolarmente saporito. Dall’altra la cottura delle alette di pollo al forno, che permette di ottenere una deliziosa crosticina all’esterno e una carne morbida e succosa all’interno, senza che la pietanza risulti troppo pesante o calorica. Se state cercando un secondo piatto economico e facile da preparare, con contorno incluso, lasciate stare per una volta le solite cosce di pollo e provate le nostre appetitose ali di pollo e patate saporite!


						
						

														INGREDIENTI
							
							                            
                                
    								
    									
    										
    										829
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    829
    					
    					    					    					
    					    Carboidrati
    					    g
    					    66.2
    					
    					    					    					
    					      di cui zuccheri
    					    g
    					    2
    					
    					    					    					
    					    Proteine
    					    g
    					    50.2
    					
    					    					    					
    					    Grassi
    					    g
    					    40.3
    					
    					    					    					
    					      di cui saturi
    					    g
    					    12.94
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    276
    					
    					    					    					
    					    Sodio
    					    mg
    					    887
    					
    					    				
    			
                            
													


						
														
							
							

							
								

																	Alette di pollo
								
								
								
																	8
									
																

								

							
								

																	Patate
								
								
								
																	500
									g
																

								

							
														
							
						
														
							
														per la panatura
							

							
								

																	Pangrattato
								
								
								
																	200
									g
																

								

							
								

																	Farina 00
								
								
								
																	50
									g
																

								

							
								

																	Parmigiano Reggiano DOP
								
								
								da grattugiare
																	50
									g
																

								

							
								

																	Uova
								
								
								
																	2
									
																

								

							
								

																	Prezzemolo
								
								
								da tritare
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le ali di pollo e patate saporite, per prima cosa versate la farina in una ciotola e infarinate le ali di pollo sia da un lato 1 che dall’altro 2, poi eliminate la farina in eccesso e adagiatele su un vassoio 3.
									

								

															

																		
																															
											
										
																														
																		In un’altra ciotola versate il pangrattato, il parmigiano grattugiato 4 e il prezzemolo tritato (tenetene un po' da parte per la guarnizione finale) 5 e mescolate accuratamente 6. Infine sbattete le uova in un’altra ciotola ancora.
									

								

															

																		
																															
											
										
																														
																		Immergete le ali di pollo infarinate prima nell’uovo sbattuto 7 e poi nella panatura di pangrattato e parmigiano 8, premendo con le mani in modo da farla aderire bene. E’ importante infarinare prima la carne per evitare che la panatura si stacchi durante la cottura. Una volta che avrete impanato tutte le ali di pollo 9, potete occuparvi delle patate.
									

								

															

																		
																															
											
										
																														
																		Sbucciate le patate e dividetele prima a metà 10 e poi in quarti; infine tagliatele a cubetti 11. Mettete le patate in una ciotola e conditele con olio e sale, dopodiché versatele nella ciotola con la panatura avanzata 12
									

								

															

																		
																															
											
										
																														
																		e mescolate bene 13. A questo punto prendete un tegame capiente e adagiate all’interno le ali di pollo impanate 14, poi versate anche le patate 15 e distribuitele uniformemente sulla superficie.
									

								

															

																		
																															
											
										
																														
																		Condite con un po’ di sale e un giro abbondante di olio 16 e cuocete in forno ventilato preriscaldato a 200° per 40 minuti 17. Trascorso questo tempo accendete il grill e proseguite la cottura per altri 10 minuti per rendere la panatura bella croccante. Una volta cotte, guarnite con il prezzemolo rimasto e servite le vostre ali di pollo e patate saporite ancora fumanti 18!
									

								

							
					    