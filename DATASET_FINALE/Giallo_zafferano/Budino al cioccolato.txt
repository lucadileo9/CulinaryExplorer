Difficoltà: Facile
Il budino al cioccolato è un delizioso dessert casalingo dai sapori intramontabili. Questo dolce al cucchiaio non teme le mode culinarie, è un evergreen della pasticceria fai da te, facile da preparare. La nostra ricetta prevede una cottura di pochi minuti e poi subito in frigo a rassodare negli stampini decorati, che conferiranno una forma raffinata ai budini. Per completare l'opera dedicatevi a una decorazione golosa e accattivante, che includa anche una nota croccante. Noi abbiamo scelto degli aromatici amaretti e una manciata di chicchi di melagrana che, oltre a conferire un tocco acido, coloreranno il piatto di un bel color amaranto! Venite a scoprire come è facile preparare in casa il budino al cioccolato e sperimentate altre gustose varianti:


						
						

														INGREDIENTI
							
							                            
                                
    								
    									
    										
    										662
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    662
    					
    					    					    					
    					    Carboidrati
    					    g
    					    72
    					
    					    					    					
    					      di cui zuccheri
    					    g
    					    62
    					
    					    					    					
    					    Proteine
    					    g
    					    7.5
    					
    					    					    					
    					    Grassi
    					    g
    					    38.2
    					
    					    					    					
    					      di cui saturi
    					    g
    					    22.05
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    64
    					
    					    					    					
    					    Sodio
    					    mg
    					    68
    					
    					    				
    			
                            
													


						
														
							
														Ingredienti (per 2 stampi da 150 ml)
							

							
								

																	Latte intero
								
								
								
																	250
									g
																

								

							
								

																	Cioccolato fondente
								
								
								
																	70
									g
																

								

							
								

																	Zucchero
								
								
								
																	50
									g
																

								

							
								

																	Burro
								
								
								
																	40
									g
																

								

							
								

																	Amido di mais (maizena)
								
								
								
																	20
									g
																

								

							
														
							
						
														
							
														per decorare
							

							
								

																	Amaretti
								
								
								
																	16
									g
																

								

							
								

																	Cioccolato fondente
								
								
								in scaglie
																	
									q.b.
																

								

							
								

																	Melagrana
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il budino al cioccolato in un pentolino scaldate il latte 1 e portatelo fino a sfiorare il bollore, a fiamma moderata. In un altro tegame, fate sciogliere il burro 2 e unite lo zucchero 3.
									

								

															

																		
																																											
											
										
																						
											
										
																						
											
										
																																										
																		Mescolate con una frusta per amalgamare 4. Tritate il cioccolato al coltello, piuttosto grossolanamente 5, e unitelo nel tegame del burro 6. Fate sciogliere a fiamma moderata, mescolando con una frusta a mano. 
									

								

															

																		
																																											
											
										
																						
											
										
																						
											
										
																																										
																		Quando il composto sarà del tutto fluido, unite l'amido di mais setacciato 7 e fate incorporare con la frusta. In questa maniera non si formeranno grumi. Come ultimo passaggio, versate anche il latte caldo a filo 8, mescolando con la frusta 9. Fate cuocere il budino per qualche minuto, fino a quando inizierà ad addensarsi. Togliete dal fuoco appena inizia a compattarsi: raffreddandosi si addenserà del tutto. 
									

								

															

																		
																																											
											
										
																						
											
										
																						
											
										
																																										
																		Bagnate 2 stampi per budino da 150 ml e versate subito il composto all'interno 10. Riempite lo stampo a metà, sbriciolate all'interno 1 amaretto ciascuno 11 e poi ricoprite con il resto del budino 12. 
									

								

															

																		
																																											
											
										
																						
											
										
																						
											
										
																																										
																		Lasciate raffreddare a temperatura ambiente 13, coprite con i tappi degli stampi 14, poi ponete in frigorifero per almeno 3 ore. Trascorso il tempo, togliete i tappi 15. 
									

								

															

																		
																																											
											
										
																						
											
										
																						
											
										
																																										
																		Rovesciate il budino al cioccolato su un piattino e servite, decorando la superficie con degli amaretti sbriciolati, delle scaglie di cioccolato e dei chicchi di melagrana 17, per un tocco di colore- 18.
									

								

							
					    