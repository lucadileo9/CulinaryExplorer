Difficoltà: Media
La spianata romagnola è un prodotto da forno tipico della tradizione culinaria Romagnola, che viene servito e degustato con gli ottimi salumi e formaggi locali.
Soffice e gustosa, la spianata romagnola è solitamente conosciuta nella versione con rosmarino e sale grosso, ma è possibile trovarne anche altre varianti.
In alcuni casi la spianata romagnola viene cotta al forno farcita con tocchetti di lardo o pancetta.
La spianata romagnola è ottima servita a tavola come antipasto o  gustata  a merenda e, nella sua versione classica, usata come sostituto del pane.


						
						

														INGREDIENTI
							
							                            
                                
    								
    									
    										
    										250
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    250
    					
    					    					    					
    					    Carboidrati
    					    g
    					    42.4
    					
    					    					    					
    					      di cui zuccheri
    					    g
    					    1.2
    					
    					    					    					
    					    Proteine
    					    g
    					    7
    					
    					    					    					
    					    Grassi
    					    g
    					    5.9
    					
    					    					    					
    					      di cui saturi
    					    g
    					    0.89
    					
    					    					    					
    					    Fibre
    					    g
    					    1.6
    					
    					    					    					    					
    					    Sodio
    					    mg
    					    546
    					
    					    				
    			
                            
													


						
														
							
														Ingredienti per 850 gr di impasto
							

							
								

																	Farina 00
								
								
								
																	250
									g
																

								

							
								

																	Farina Manitoba
								
								
								
																	250
									g
																

								

							
								

																	Acqua
								
								
								
																	300
									ml
																

								

							
								

																	Sale fino
								
								
								
																	10
									g
																

								

							
								

																	Malto
								
								
								
																	1
									cucchiaino
																

								

							
								

																	Olio extravergine d'oliva
								
								
								
																	30
									g
																

								

							
								

																	Lievito di birra secco
								
								
								
																	4
									g
																

								

							
														
							
						
														
							
														Ingredienti per cospargere
							

							
								

																	Olio extravergine d'oliva
								
								
								
																	2
									cucchiai
																

								

							
								

																	Sale grosso
								
								
								
																	
									q.b.
																

								

							
								

																	Rosmarino
								
								
								
																	1
									rametto
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la spianata romagnola iniziate setacciando le due farine in una ciotola capiente 1. Mettete il lievito di birra in una ciotolina ed aggiungetevi un cucchiaino di malto (o zucchero) 2 e poca acqua (presa dalla dose totale della ricetta), poi mescolate fino a sciogliere completamente il lievito 3.
									

								

															

																		
																															
											
										
																														
																		Nella restante acqua sciogliete il sale fino 4 e 30 gr di olio extravergine di oliva 5. Unite alle farine setacciate il composto di lievito6
									

								

															

																		
																															
											
										
																														
																		e mescolate con la punta delle dita per incorporarlo 7, poi aggiungete anche il composto di acqua, sale e olio 8 impastando il tutto accuratamente 9. Una volta che gli ingredienti saranno ben amalgamati continuate a lavorare l’impasto su di una spianatoia per almeno 10 minuti fino ad ottenere un composto liscio ed omogeneo.
									

								

															

																		
																															
											
										
																														
																		Mettete l’impasto ottenuto in una ciotola spolverizzata con poca farina che coprirete con la pellicola trasparente e ponete a lievitare per almeno due ore nel forno spento ma con la luce accesa 10.Trascorso il tempo indicato l'impasto avrà raddoppiato il suo volume 11. A questo punto prendete una teglia con un foglio di carta da forno e cospargetelo con 2 cucchiai di olio 12,
									

								

															

																		
																															
											
										
																														
																		poi prendete l’impasto e stendetelo aiutandovi con le mani 13. Passate i polpastrelli delle dita sulla spianata per imprimere dei buchi 14, quindi cospargete di sale grosso (non eccessivamente) e aghi di rosmarino la superficie 15 e mettete a lievitare per 30-40 minuti in forno spento con la luce accesa. Infornate la spianata in forno preriscaldato a 200° per circa 30 minuti, fino a che non sarà ben dorata. Sfornate la spianata e mettetela su di una gratella per evitare che il trasudamento le faccia perdere croccantezza. Non appena sarà tiepida tagliate la spianta romagnola e servitela accompagnandola con salumi e formaggi.
									

								

							
					    