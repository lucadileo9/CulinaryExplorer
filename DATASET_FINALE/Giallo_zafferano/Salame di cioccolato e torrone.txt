Difficoltà: Molto facile
Il torrone è un tradizionale dolce delle feste che può essere utilizzato anche per realizzare numerosi dessert, per esempio un raffinato semifreddo o un’originale cheesecake! Se cercate un’idea particolarmente semplice e veloce, però, vi consigliamo di provare il salame di cioccolato e torrone, una variante natalizia del classico dolce casalingo. Morbido e croccante allo stesso tempo grazie all’aggiunta di biscotti secchi e torrone tritato, il salame di cioccolato e torrone sarà perfetto per una golosa merenda o per accompagnare un’allegra tombolata fra amici… essendo ideale da preparare in anticipo, inoltre, non ruberà tempo ai preparativi per il cenone!


						
						

														INGREDIENTI
							
													


						
														
							
							

							
								

																	Biscotti secchi
								
								
								
																	250
									g
																

								

							
								

																	Burro
								
								
								morbido
																	150
									g
																

								

							
								

																	Zucchero
								
								
								
																	120
									g
																

								

							
								

																	Torrone bianco
								
								
								duro
																	60
									g
																

								

							
								

																	Cacao amaro in polvere
								
								
								
																	30
									g
																

								

							
								

																	Uova
								
								
								(circa 2 medie)
																	120
									g
																

								

							
														
							
						
														
							
														Per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il salame di cioccolato e torrone, per prima cosa versate i pezzi di torrone in un mixer 1 e tritatelo per pochi secondi alla massima velocità 2, poi spezzettate grossolanamente i biscotti secchi con le mani 3.
									

								

															

																		
																															
											
										
																														
																		In una ciotola mettete il burro morbido insieme allo zucchero 4 e lavorate con le fruste elettriche per ottenere un composto cremoso 5, poi unite i biscotti spezzettati 6.
									

								

															

																		
																															
											
										
																														
																		Aggiungete anche il cacao amaro 7, il torrone tritato 8 e le uova 9.
									

								

															

																		
																															
											
										
																														
																		Mescolate con un cucchiaio fino ad ottenere un composto omogeneo 10. Versate il composto ottenuto al centro di un foglio di carta forno, sollevate il lembo inferiore 11 e arrotolate fino ad avvolgerlo completamente, poi attorcigliate le estremità per sigillare il cilindro 12. Lasciate rassodare in frigorifero per almeno 6 ore, o meglio per tutta la notte. In alternativa potete metterlo in freezer per un paio d’ore.
									

								

															

																		
																															
											
										
																														
																		Trascorso il tempo di raffreddamento, rimuovete la carta forno 13 e ricoprite il salame con abbondante zucchero a velo 14. Il vostro salame di cioccolato e torrone è pronto per essere servito 15!
									

								

							
					    