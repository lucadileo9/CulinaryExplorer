Difficoltà: Facile
Quando i prodotti locali incontrano la creatività di ristoratori appassionati e legati al territorio, i risultati sono sorprendenti… è quello che è successo nelle cucine della trattoria "Vini Da Gigio", dove sono nati gli spaghetti con salsa di Monte Veronese e tartare di branzino! Laura e Paolo Lazzari, gestori di questa storica trattoria familiare a Venezia, ci presentano un primo piatto insolito e raffinato che abbina il gusto intenso di questo tipico formaggio stagionato alla delicata freschezza del pesce crudo. La pasta inoltre viene mantecata con una delicata crema all’aglio e vivacizzata con un pizzico di peperoncino. Una variante gourmet degli spaghetti aglio, olio e peperoncino che vi stupirà con il suo sapiente equilibrio di sapori… provate anche voi la ricetta degli spaghetti con salsa di Monte Veronese e tartare di branzino, rimarrete davvero soddisfatti!


						
						

														INGREDIENTI
							
													


						
														
							
							

							
								

																	Spaghetti
								
								
								
																	320
									g
																

								

							
														
							
						
														
							
														Per la salsa di Monte Veronese
							

							
								

																	Monte Veronese
								
								
								media stagionatura
																	200
									g
																

								

							
								

																	Panna fresca liquida
								
								
								
																	100
									g
																

								

							
														
							
						
														
							
														Per la tartare di branzino
							

							
								

																	Branzino (spigola)
								
								
								filetti (senza pelle)
																	120
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Peperoncino in polvere
								
								
								
																	
									q.b.
																

								

							
														
							
						
														
							
														Per la crema di aglio
							

							
								

																	Aglio
								
								
								
																	4
									spicchi
																

								

							
								

																	Olio extravergine d'oliva
								
								
								
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare gli spaghetti con salsa di Monte Veronese e tartare di branzino per prima cosa tritate i filetti di pesce al coltello, dopo aver eliminato eventuali lische 1. Trasferite il branzino in una ciotola e condite con olio 2 e pepe 3. Mescolate e coprite con pellicola, poi lasciate in frigorifero fino al momento dell’utilizzo.
									

								

															

																		
																																											
											
										
																						
											
										
																						
											
										
																																										
																		Passate alla crema di aglio: sbucciate gli spicchi di aglio e sbollentateli per pochi secondi 4, poi versateli in una ciotola con acqua e ghiaccio 5. Ripetete questa operazione per 3 volte, dopodiché eliminate il germoglio interno 6.
									

								

															

																		
																																											
											
										
																						
											
										
																						
											
										
																																										
																		Trasferite gli spicchi in un boccale, aggiungete l’olio 7 e frullate con un mixer a immersione 8 fino ad ottenere una consistenza omogenea 9.
									

								

															

																		
																																											
											
										
																						
											
										
																						
											
										
																																										
																		Versate la crema all’aglio in una padella capiente e tenete da parte 10. Portate a bollore una pentola di acqua salata per la pasta e nel frattempo grattugiate il Monte Veronese 11. Cuocete gli spaghetti al dente 12.
									

								

															

																		
																																											
											
										
																						
											
										
																						
											
										
																																										
																		Mentre la pasta cuoce preparate la salsa di Monte Veronese: versate il formaggio grattugiato in una padella antiaderente 13, aggiungete la panna 14 e mescolate a fuoco dolce per farlo sciogliere completamente. Una volta pronta, tenete la salsa di Monte Veronese da parte 15.
									

								

															

																		
																																											
											
										
																						
											
										
																						
											
										
																																										
																		A questo punto riprendete la tartare di branzino, unite il peperoncino 16 e mescolate delicatamente. Scolate gli spaghetti nella padella con la crema all’aglio che avrete riscaldato a fuoco basso 17 e saltateli per un minuto per amalgamarli al condimento, aggiungendo se necessario poca acqua di cottura. Siete pronti per impiattare: distribuite la salsa di Monte Veronese ancora calda sulla base del piatto 18 e adagiatevi sopra il nido di spaghetti.
									

								

															

																		
																																											
											
										
																						
											
										
																						
											
										
																																										
																		Con l’aiuto di 2 cucchiai formate delle quenelle 19 e posizionate la tartare in cima al piatto 20. I vostri spaghetti con salsa di Monte Veronese e tartare di branzino sono pronti per essere serviti 21!
									

								

							
					    