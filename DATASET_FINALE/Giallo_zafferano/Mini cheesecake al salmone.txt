Difficoltà: Molto facile
Le mini cheesecake al salmone sono uno sfizioso antipasto monoporzione. La loro base di biscotti salati e burro si sposa molto bene con il formaggio e il gusto fresco del salmone.
Le mini cheesecake al salmone hanno anche un aspetto romantico, ottime come apertura di una cenetta a due! Facilissime da fare, le mini cheesecake al salmone si prestano bene anche come finger food, ideali per un buffet.


						
						

														INGREDIENTI
							
							                            
                                
    								
    									
    										
    										260
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    260
    					
    					    					    					
    					    Carboidrati
    					    g
    					    11.4
    					
    					    					    					
    					      di cui zuccheri
    					    g
    					    1.6
    					
    					    					    					
    					    Proteine
    					    g
    					    9.8
    					
    					    					    					
    					    Grassi
    					    g
    					    19.5
    					
    					    					    					
    					      di cui saturi
    					    g
    					    10.77
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    62
    					
    					    					    					
    					    Sodio
    					    mg
    					    595
    					
    					    				
    			
                            
													


						
														
							
														Ingredienti per 12 mini cheescake
							

							
								

																	Cracker
								
								
								salati (tipo Tuc)
																	150
									g
																

								

							
								

																	Burro
								
								
								
																	70
									g
																

								

							
														
							
						
														
							
														Per la crema al salmone
							

							
								

																	Formaggio fresco spalmabile
								
								
								
																	300
									g
																

								

							
								

																	Ricotta vaccina
								
								
								
																	250
									g
																

								

							
								

																	Salmone affumicato
								
								
								
																	160
									g
																

								

							
								

																	Gelatina in fogli
								
								
								
																	9
									g
																

								

							
								

																	Panna fresca liquida
								
								
								
																	150
									ml
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la guarnizione
							

							
								

																	Salmone affumicato
								
								
								
																	2
									fette
																

								

							
								

																	Aneto
								
								
								qualche rametto
																	
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le mini cheesecake al salmone iniziate dalle basi: frullate finemente i cracker salati in un mixer fino ad ottenere una polverina 1. Aggiungete quindi il burro fuso e amalgamatelo con un cucchiaio 2. Prendete uno stampo da muffin e riempitelo con dei pirottini di carta: distribuite il composto ottenuto nei pirottini (un cucchiaio abbondante per ogni pirottino) e appiattite le basi con il dorso di un cucchiaino 3. Ponete il tutto a raffreddare in frigorifero per almeno mezz’ora.
									

								

															

																		
																															
											
										
																														
																		Procedete quindi preparando la crema: mettete la gelatina in fogli ad ammorbidire in una ciotola d’acqua fredda 4; nel frattempo prendete una ciotola capiente e unite il formaggio Philadelphia con la ricotta, mescolate molto bene per amalgamare i due formaggi 5. In un pentolino scaldate 50 ml di panna fresca, strizzate la gelatina in fogli e fatela sciogliere nella panna. A questo punto unite il composto tiepido di panna e gelatina ai due formaggi e mescolate bene per amalgamarla 6.
									

								

															

																		
																															
											
										
																														
																		Tritate il salmone affumicato con un coltello e incorporatelo al composto di formaggi 7. Montate i 100 ml di panna che sono rimasti e incorporatela al composto delicatamente per non farla smontare 8. Mettete il composto ottenuto in una sac-à-poche e distribuitelo sulle basi di biscotto 9. Mettete a rassodare in frigorifero per almeno due ore coprendo le mini cheesecake con della pellicola trasparente. Preparate la guarnizione realizzando delle roselline con il salmone affumicato: è sufficiente tagliare delle striscioline di salmone larghe circa 1,5 cm e arrotolarle per formare le rose, guarnite le mini cheesecake al salmone con le roselline e un rametto di aneto!
									

								

							
					    