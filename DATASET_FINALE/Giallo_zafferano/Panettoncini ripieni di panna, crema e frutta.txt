Difficoltà: Media
I panettoncini ripieni di crema e frutta sono una raffinata e divertente idea da proporre come originale dessert alla fine di un pasto Natalizio o del cenone di Capodanno. Scavate e spennellate i panettoncini con del Grand Marnier per conferire un aroma particolare, scegliete il ripieno che più vi piace tra frutti di bosco o altra frutta di stagione: saranno golosissimi, con una farcitura di crema diplomatica. Preparate questi simpatici e deliziosi dessert monoporzione, che porterete in tavola guarniti a festa con una spolverata di zucchero a velo!


						
						

														INGREDIENTI
							
							                            
                                
    								
    									
    										
    										934
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    934
    					
    					    					    					
    					    Carboidrati
    					    g
    					    127.2
    					
    					    					    					
    					      di cui zuccheri
    					    g
    					    74
    					
    					    					    					
    					    Proteine
    					    g
    					    17
    					
    					    					    					
    					    Grassi
    					    g
    					    35.3
    					
    					    					    					
    					      di cui saturi
    					    g
    					    18.15
    					
    					    					    					
    					    Fibre
    					    g
    					    6.8
    					
    					    					    					
    					    Colesterolo
    					    mg
    					    466
    					
    					    					    					
    					    Sodio
    					    mg
    					    122
    					
    					    				
    			
                            
													


						
														
							
														Ingredienti per 4 panettoncini
							

							
								

																	Panettoncini
								
								
								
																	4
									
																

								

							
								

																	Grand Marnier
								
								
								
																	1
									bicchierino
																

								

							
								

																	Fragole
								
								
								
																	4
									
																

								

							
								

																	Ribes
								
								
								
																	1
									rametto
																

								

							
								

																	More
								
								
								
																	4
									
																

								

							
														
							
						
														
							
														Per la crema diplomatica
							

							
								

																	Latte intero
								
								
								
																	250
									g
																

								

							
								

																	Tuorli
								
								
								
																	3
									
																

								

							
								

																	Amido di mais (maizena)
								
								
								
																	25
									g
																

								

							
								

																	Zucchero
								
								
								
																	75
									g
																

								

							
								

																	Panna fresca liquida
								
								
								
																	180
									g
																

								

							
								

																	Baccello di vaniglia
								
								
								
																	½
									
																

								

							
								

																	Zucchero a velo
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i panettoncini ripieni di crema e frutta iniziate dalla crema pasticcera, sarà la base della crema diplomatica: ponete sul fuoco una casseruola capiente con il latte ; quindi incidete la bacca di vaniglia con un coltellino ed estraetene i semi da aggiungere insieme al baccello al latte 1. Accendete il fuoco dolce e quando il composto avrà sfiorato il bollore, spegnete il fuoco e lasciate la vaniglia in infusione per almeno 5 minuti. Intanto proseguite la preparazione separando gli albumi dai tuorli; raccogliete questi ultimi un una ciotola capiente e aggiungete lo zucchero 2 (con gli albumi avanzati potete preparare una deliziosa Angel Cake, delle meringhe oppure le lingue di gatto). Sbattete i tuorli e lo zucchero semolato con uno sbattitore elettrico oppure una frusta a mano per ottenere una crema omogenea. Quando saranno bianchi e spumosi, unite l'amido di mais setacciato 3 o di riso e amalgamatelo al resto del composto.
									

								

															

																		
																															
											
										
																														
																		Togliete la bacca di vaniglia dal latte scaldato e unite il composto con i tuorli 4. Accendete nuovamente il fuoco dolce e mescolate con una frusta continuamente per addensare il composto 5. Quando la crema sarà ben densa, spegnete il fuoco e versatela in una terrina bassa e ampia; copritela immediatamente con pellicola trasparente a contatto in modo che non si crei la fastidiosa crosticina 6; quindi fatela raffreddare prima a temperatura ambiente poi in frigorifero.
									

								

															

																		
																															
											
										
																														
																		Intanto preparate la panna montata che vi servirà da aggiungere alla crema pasticcera per preparare la crema diplomatica: nella tazza di una planetaria versate la panna fresca liquida 7 iniziate a montare, poi versate lo zucchero a velo setacciato 8, e amalgamatelo con una spatola alla panna montata 9. 
									

								

															

																		
																															
											
										
																														
																		Unite alla crema pasticcera oramai fredda la panna montata 10 e mescolate all'inizio con una spatola dall’alto verso il basso per non smontarla, poi con una frusta 11 fino ad ottenere un composto spumoso e omogeneo 12. Trasferite la crema diplomatica in una sac-à-poche con bocchetta a stella.
									

								

															

																		
																															
											
										
																														
																		Prendete i panettoncini e togliete accuratametne la carta che li avvolge lateralmente 13, facendo attenzione a non rovinare la loro superficie. Tagliate via le calotte superiori e con un coltellino e scavate l’interno dei panettoncini (restando ad una distanza di circa 1 cm dai bordi esterni) 14, quindi estraete l’impasto 15, che taglierete in dischetti per formare gli strati da intervallare con la crema.
									

								

															

																		
																															
											
										
																														
																		Spennellate leggermente i panettoncini di Gran marnier (o di altro liquore fruttato come Marascino o Cointreau) 16. Con l’aiuto di una sa-à-poche, mettete circa 1 cm di crema diplomatica sulla base 17. Poi adagiate 2 lamponi per ogni panettoncino e ponete sopra di essi un dischetto di panettoncino 18 e ricoprite ancora con la crema diplomatica.
									

								

															

																		
																															
											
										
																														
																		Guarnite la sommità decorando con ciuffetti di crema 19; tagliate a metà nel senso della lunghezza le calotte che avevate messo da parte e adagiatele sul panettoncino, mentre l'altra metà potete decorarla con la frutta da dividere per ciascun panettoncino ripieno 20. Spolverate con dello zucchero al velo 21 e i vostri panettoncini ripieni di crema e frutta sono pronti per essere gustati!
									

								

							
					    