Difficoltà: Molto facile
La torta al cioccolato è un classico dolce casalingo, di quelli che piacciono sempre a tutti… alta e soffice, ogni momento è quello giusto per gustarne una fetta: è perfetta per la merenda o da inzuppare nel latte al mattino, per una colazione speciale che con il suo aroma inconfondibile di cacao saprà risvegliare persino i più assonnati! Ma questa torta al cioccolato è una ricetta davvero versatile e per trasformarla in un dessert più strutturato basterà farcirla con crema e decorarla con panna, glassa, ganache o frutti di bosco. Preparate anche voi questo dolce per una festa di compleanno o magari come base per creazioni golose e originali, come la torta a cuore per esempio: con la torta al cioccolato giocherete sul sicuro, e non dovrete fare altro che riscuotere il vostro successo!


						
						

														INGREDIENTI
							
							                            
                                
    								
    									
    										
    										488.22
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    488.22
    					
    					    					    					
    					    Carboidrati
    					    g
    					    44.26
    					
    					    					    					
    					      di cui zuccheri
    					    g
    					    29
    					
    					    					    					
    					    Proteine
    					    g
    					    8.1
    					
    					    					    					
    					    Grassi
    					    g
    					    30.9
    					
    					    					    					
    					      di cui saturi
    					    g
    					    17.1
    					
    					    					    					
    					    Fibre
    					    g
    					    172.5
    					
    					    					    					
    					    Colesterolo
    					    mg
    					    3.3
    					
    					    					    					
    					    Sodio
    					    mg
    					    166.4
    					
    					    				
    			
                            
													


						
														
							
														Per uno stampo del diametro di 22 cm
							

							
								

																	Cioccolato fondente al 55%
								
								
								
																	150
									g
																

								

							
								

																	Burro
								
								
								(a temperatura ambiente)
																	200
									g
																

								

							
								

																	Zucchero
								
								
								
																	150
									g
																

								

							
								

																	Farina 00
								
								
								
																	150
									g
																

								

							
								

																	Cacao amaro in polvere
								
								
								
																	30
									g
																

								

							
								

																	Uova
								
								
								(a temperatura ambiente)
																	4
									
																

								

							
								

																	Lievito in polvere per dolci
								
								
								
																	8
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per spolverizzare
							

							
								

																	Cacao amaro in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la torta al cioccolato per prima cosa sciogliete il cioccolato fondente a bagnomaria o al microonde e lasciatelo intiepidire. Nel frattempo mettete in una ciotola il burro ammorbidito e lo zucchero 1. Aggiungete un pizzico di sale e lavorate con le fruste elettriche fino ad ottenere un composto morbido e cremoso 2. Versate 2 delle 4 uova 3 e continuate a lavorare fino a completo assorbimento.
									

								

															

																		
																																											
											
										
																						
											
										
																						
											
										
																																										
																		Unite anche metà del cioccolato fuso 4 e amalgamate il composto con le fruste. Proseguite versando le uova rimanenti 5 e il resto del cioccolato fuso 6, mescolando ogni volta con le fruste fino a completo assorbimento.
									

								

															

																		
																																											
											
										
																						
											
										
																						
											
										
																																										
																		A questo punto setacciate all’interno della ciotola la farina 7, il cacao 8 e il lievito 9.
									

								

															

																		
																																											
											
										
																						
											
										
																						
											
										
																																										
																		Incorporate le polveri con le fruste elettriche 10: dovrete ottenere un impasto liscio e omogeneo 11. Versate l’impasto in uno stampo del diametro di 22 cm foderato con carta forno (in alternativa potete imburrarlo e infarinarlo) 12.
									

								

															

																		
																																											
											
										
																						
											
										
																						
											
										
																																										
																		Livellate la superficie con il dorso di un cucchiaio 13 e cuocete in forno statico preriscaldato a 180° per circa 40 minuti. Trascorso questo tempo verificate la cottura con uno stecchino, poi sfornate e lasciate raffreddare prima di rimuovere la torta dallo stampo 14. Spolverizzate con poco cacao amaro e servite la vostra torta al cioccolato 15!
									

								

							
					    