Difficoltà: Facile
Avete organizzato una cena estiva in compagnia dei vostri amici e siete alla ricerca di un antipasto fresco e stuzzicante per intrattenerli con un aromatico calice di bollicine? Ecco la nostra proposta veloce per cui non serviranno i fornelli: insalata di daikon e gamberi, arricchita con sapori esotici e accattivanti per creare il mix perfetto di leggerezza e gusto. Dimenticate il solito lattughino, per questa ricetta abbiamo scelto la croccantezza delle carote e del daikon, molto usato nelle preparazione asiatiche, il cui sapore ricorda quello del ravanello. Il profumo del basilico, il tocco balsamico e piccante del wasabi, infine la carnosità dei gamberi daranno una marcia in più alla julienne di carote e daikon, non dunque la solita insalata bensì una pietanza grintosa e appetitosa, perfetta per accogliere i vostri ospiti.


						
						

														INGREDIENTI
							
							                            
                                
    								
    									
    										
    										317
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    317
    					
    					    					    					
    					    Carboidrati
    					    g
    					    5.7
    					
    					    					    					
    					      di cui zuccheri
    					    g
    					    5.1
    					
    					    					    					
    					    Proteine
    					    g
    					    10.2
    					
    					    					    					
    					    Grassi
    					    g
    					    28.1
    					
    					    					    					
    					      di cui saturi
    					    g
    					    5.32
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    157
    					
    					    					    					
    					    Sodio
    					    mg
    					    611
    					
    					    				
    			
                            
													


						
														
							
							

							
								

																	Gamberi
								
								
								
																	12
									
																

								

							
								

																	Daikon
								
								
								
																	80
									g
																

								

							
								

																	Carote
								
								
								
																	100
									g
																

								

							
								

																	Semi di papavero
								
								
								
																	
									q.b.
																

								

							
								

																	Fiocchi di sale
								
								
								 
																	
									q.b.
																

								

							
								

																	Limoni
								
								
								 
																	1
									
																

								

							
								

																	Basilico
								
								
								 
																	
									q.b.
																

								

							
								

																	Olio extravergine d'oliva
								
								
								 
																	
									q.b.
																

								

							
														
							
						
														
							
														per la maionese al wasabi
							

							
								

																	Tuorli
								
								
								
																	1
									
																

								

							
								

																	Aceto di riso
								
								
								
																	10
									g
																

								

							
								

																	Wasabi
								
								
								pasta
																	2
									g
																

								

							
								

																	Olio di semi di arachide
								
								
								 
																	80
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’insalata di daikon e gamberi per prima cosa assicuratevi che i vostri gamberi siano stati abbattuti, se non ne siete certi vi consigliamo comunque di congelarli per almeno per 96 ore a -18 gradi, poi di scongelarli prima di impiegarli nella ricetta. Sgusciate i gamberi eliminando il carapace e le zampette 1,poi staccate anche la coda e in ultimo con un coltellino estraete il filamento nero che si trova sul dorso 2; per ulteriori approfondimenti consultate la nostra scheda come pulire i gamberi. Ponete i gamberi puliti in una ciotola, condite con l’olio di oliva 3,
									

								

															

																		
																															
											
										
																														
																		i fiocchi di sale 4, la scorza di limone 5 e le foglioline di basilico fresco, spezzettandole con le mani 6.
									

								

															

																		
																															
											
										
																														
																		Spremete il succo del limone 7, versatelo sui gamberi 8 e mescolate il tutto. Lasciate marinare il pesce a temperatura ambiente, giusto il tempo di realizzare le altre preparazioni. Occupatevi intanto della maionese al wasabi: nel bicchiere alto del mixer versate il tuorlo d’uovo 9
									

								

															

																		
																															
											
										
																														
																		Salate 10, unite l’aceto di riso 11, la pasta di wasabi 12 e aggiungete metà dose di olio di semi.
									

								

															

																		
																															
											
										
																														
																		Iniziate ad emulsionare tutto con il frullatore ad immersione aggiungendo anche la quantità d'olio rimasta 13. Frullate il tempo necessario per ottenere una salsa cremosa e spumosa 14. Ora preparate le verdure: lavate, pelate le carote e con lo stesso pelaverdure ritagliate delle fettine sottili di carote 15
									

								

															

																		
																															
											
										
																														
																		Sovrapponetele una sopra l'altra, quindi ripiegatele in due e poi tagliatele a julienne 16. Per preservare il colore vivo delle carote ponetele in un colino immerso in una ciotola con acqua e ghiaccio 17. Ripetete lo stesso procedimento per il daikon (prediligendo la parte alta che è più dolce): pelatelo 18
									

								

															

																		
																															
											
										
																														
																		e poi ritagliatelo a fettine molto sottili con il pelaverdure quindi sovrapponete le fettine una sopra l'altra per poi ritagliare a julienne 19. Unite il daikon nella ciotola con acqua e ghiaccio 20. Le verdure sono pronte, potete scolarle su un canovaccio 21
									

								

															

																		
																															
											
										
																														
																		per poi tamponarle delicatamente 22. Trasferite le verdure in una ciotola, conditele con sale e olio di oliva 23. Tutto è pronto per servire: prendete un piatto di portata e ponete al centro un coppapasta, inserite all’interno uno strato di verdure 24
									

								

															

																		
																															
											
										
																														
																		aggiungete poi i gamberi 25 ed estraete il coppapasta con delicatezza. Guarnite il piatto con la maionese al wasabi 26 e i semi di papavero 27. La vostra insalata di daikon e gamberi è pronta per essere gustata!
									

								

							
					    