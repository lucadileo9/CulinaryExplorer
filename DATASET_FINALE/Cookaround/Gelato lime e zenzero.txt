DIFFICOLTÀ
bassa
Stupite gli ospiti proponendo un gelato lime e zenzero! Molto fresco e speziato questo gelato saprà stuzzicare le papille gustative di chi lo assaggia, grazie all'intenso profumo del lime e alle note pungenti dello zenzero. Di certo risulta perfetto per chi vuole concludere una cena estiva, magari a base di pesce nel modo migliore, perché questi due ingredienti puliscono in maniera meravigliosa il palato. Provate a realizzare questo dessert e vedrete che buono! E se amate questo tipo di proposte, vi invitiamo a realizzare anche la ricetta del sorbetto all'arancia!

                                                                                      
                
                                                                Latte intero
                                                                                          500
                  ml
                                                              
              
                                  
                
                                                                Panna
                                                                                          100
                  ml
                                                              
              
                                  
                
                                                                Zucchero
                                                                                          120
                  gr
                                                              
              
                                  
                
                                                                Destrosio
                                                                                          25
                  gr
                                                              
              
                                  
                
                                                                Latte in polvere
                                                                  sostituibile con pari quantità di panna -
                                                                  25
                  gr
                                                              
              
                                  
                
                                                                Farina di carrube
                                                                                          3
                  gr
                                                              
              
                                                                                      Per il gusto
                                                                      
                
                                                                Zenzero
                                                                                          5
                  cm
                                                              
              
                                  
                
                                                                Acqua
                                                                                          100
                  ml
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Succo di lime
                                                                                          60
                  ml
                                                              
              
                                  
                
                                                                Zucchero
                                                                                          2
                  cucchiai da tavola
                                                              
              
                                                                                                Attrezzature
              
                
                                  Ciotola /                                   Frullatore /                                   Gelatiera /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Riunite in una pentola il latte, lo zucchero, il destrosio ed il latte in polvere (o pari quantità di panna).
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Scaldate il latte fino a raggiungere 85°C.

                      
                                          
                      Togliete la base al latte dal fuoco, trasferite il composto in una ciotola fredda a bagnomaria in acqua e ghiaccio ed unitevi la panna e la farina di semi di carrube.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Frullate il composto con un frullatore ad immersione e riponetelo in frigorifero a riposare per almeno 3 ore.

                      
                                          
                      Nel frattempo preparate uno sciroppo con 100 ml d'acqua e 100 g di zucchero scaldandolo sul fuoco.

                      
                                          
                      Quando lo sciroppo sarà pronto, unite lo zenzero tagliato a pezzettini.

                      
                                          
                      Spremete i limes, raccogliete il succo in una padella e fatevi sciogliere due cucchiai di zucchero per regolarne l'acidità (assaggiate per verificare che il quantitativo di zucchero sia sufficiente).
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Unite al succo di lime anche un cucchiaino di sciroppo d'infusione dello zenzero.

                      
                                          
                      Trascorso il tempo di riposo della base, aromatizzatela con il succo dei limes regolato con lo zucchero e lo sciroppo e lo zenzero scolato dallo sciroppo d'infusione.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Assaggiate la base ed aggiungete altro sciroppo di infusione dello zenzero qualora il sapore dello zenzero fosse troppo leggero.

                      
                                          
                      Trasferite la base del gelato ai frutti di bosco nei cestelli della gelatiera ed azionatela.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Lasciate mantecare il gelato fino ad ottenere una consistenza piuttosto compatta, ci vorranno circa 40 minuti (la tempistica varia a seconda del modello di gelatiera utilizzata).

                      
                                          
                      Una volta ben mantecato, potrete servire il gelato immediatamente oppure potrete conservarlo in freezer in un contenitore di plastica.
                      
                                                            
                    
                    
                
                                              
          
                              Note
                                
                  
                                        Con le dosi indicate otterrete circa 1,5 kg di gelato.
                  
                
                              
          
                  