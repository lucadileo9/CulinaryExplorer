DIFFICOLTÀ
bassa
Se amate i sapori forti e decisi di quelli che di certo non passano inosservati, l'insalata di pasta fredda alla napoletana è ciò che fa per voi! Con il peperone verde, il peperoncino, la cipolla e l'aglio è consigliata solo agli amanti dei sapori intensi e decisamente non banali. La ricetta è deliziosa e decisamente semplice da realizzare ed è per questo che vi consigliamo di farla, perché diventerà certamente un vostro cavallo di battaglia! Se amate i piatti campani ecco per voi un'altra proposta interessante: ecco come fare una speciale parmigiana!

                                                                                      
                
                                                                Farfalle
                                                                                          300
                  gr
                                                              
              
                                  
                
                                                                Peperone  giallo
                                                                                          ½
                  
                                                              
              
                                  
                
                                                                Peperoncino rosso piccante
                                                                                          2
                  
                                                              
              
                                  
                
                                                                Pomodorini
                                                                                          250
                  gr
                                                              
              
                                  
                
                                                                Zucchine
                                                                                          3
                  
                                                              
              
                                  
                
                                                                Provolone
                                                                                          200
                  gr
                                                              
              
                                  
                
                                                                Cipollotti
                                                                                          4
                  
                                                              
              
                                  
                
                                                                Aceto di vino rosso
                                                                  o a piacere -
                                                                  2
                  cucchiai da tavola
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Basilico
                                                                                          1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          5
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la pasta fredda alla napoletana dovrete come prima cosa mettere sul fuoco una pentola colma d'acqua che dovrete salare adeguatamente, quindi a bollore tuffate la pasta e fate cuocere al dente.

                      
                                          
                      Quando sarà cotta dovrete passarla o sotto l'acqua fredda corrente o farla freddare in acqua ghiacciata.
                      
                                                                                
                    
                    
                    
                
                                                
                  
                    2
                                                                
                                          
                      Preparate, ora, le zucchine: lavatele, spuntatele, quindi prendete solo la parte verde esterna delle zucchine eliminando la parte centrale semosa. Riducete questa a listarelle.

                      
                                          
                      Lavate il peperone, rimuovete i semi e i filamenti bianchi, quindi riducete la polpa a cubetti.

                      
                                          
                      Lavate i pomodorini e tagliateli a metà.

                      
                                          
                      Pulite anche i cipollotti ed affettateli a rondelle.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Portate a bollore dell'acqua e fatevi scottare le zucchine giusto per 30 secondi, fate freddare velocemente in acqua ghiacciata.
                      
                                                            
                    
                    
                
                                                
                  
                    4
                                                                
                                          
                      Condite, ora, la pasta con le verdure, il provolone che avrete tagliato a cubetti, l'aglio ed il peperoncino preventivamente tritati, del basilico spezzettato a mano per evitare che si ossidi, dell'aceto a vostro gusto, sale e pepe e abbondante olio extravergine d'oliva.
                      
                                                            
                    
                    
                
                                                
                  
                    5
                                                                
                                          
                      Mescolate tutto molto bene affinchè l'insalata di pasta fredda alla napoletana possa condirsi alla perfezione.

                      
                                          
                      Fate riposare al preparazione in frigorifero per almeno un'oretta per poterla servire ben fredda e per lasciargli il tempo di insaporirsi.
                      
                                                            
                    
                    
                
                                              
          
                  