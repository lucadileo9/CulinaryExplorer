DIFFICOLTÀ
bassa
Le mezze maniche con porri e funghi sono un piatto semplice e immediato nei sapori! Funghi e porri stanno benissimo insieme e l'atmosfera giusta per servire questo piatto, potrebbe essere un pranzo intimo e familiare, di quelli dove si può spendere molto tempo seduti a tavola! Scommettiamo che piaceranno a tutti? Essendo un piatto ottimo diventerà sicuramente un vostro asso nella manica! Se amate particolarmente questo ingrediente autunnale, perché non provate anche a realizzare la ricetta della polenta e funghi? 

                                                                                      
                
                                                                Mezze maniche
                                                                                          400
                  gr
                                                              
              
                                  
                
                                                                Porri
                                                                  piccoli -
                                                                  3
                  
                                                              
              
                                  
                
                                                                Funghi champignon (A. bisporus)
                                                                                          500
                  gr
                                                              
              
                                  
                
                                                                Scalogno
                                                                                          1
                  
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                Panna
                                                                                          125
                  gr
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Prendete una padella, versatevi un bel giro di olio, aggiungete uno spicchio di aglio intero, lo scalogno tritato grossolanamente e lasciate prendere calore.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo prendete i porri, tagliate la parte finale, sfogliateli e lavateli per eliminare la terra rimasta tra le foglie, quindi affettateli in modo grossolano e aggiungeteli in padella.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungete un po' d'acqua e lasciate stufare a padella coperta.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Ora preparate i funghi: lavateli, puliteli e tagliateli finemente e mettete da parte.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungete un pizzico di sale nella padella, mescolate e trasferite i porri stufati in una ciotola.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Nella stessa padella, aggiungete dell'altro olio, uno spicchio di aglio e i funghi tagliati precedentemente.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Aggiungete un po' di prezzemolo tritato finemente, levate lo spicchio d'aglio, mescolate e aggiungete anche i porri precedentemente stufati.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Mettete un pentola colma di acqua sul fuoco e portatela ad ebollizione, quindi tuffatevi la pasta.
                      
                                                              
                                                
													
												
                                              
                                        
                    
                    
                
                                                
                  
                    9
                                                                
                                          
                      Abbassate il fuoco sotto la padella, aggiungete la panna e mantecate il tutto; regolate di sale.
                      
                                                              
                                                
													
												
                                              
                                        
                    
                    
                
                                                
                  
                    10
                                                                
                                          
                      Scolate la pasta al dente, aggiungetela nella padella e mantecatela bene con il sugo.
                      
                                                              
                                                
													
												
                                              
                                        
                    
                    
                
                                                
                  
                    11
                                                                
                                          
                      Infine aggiungete un po' di prezzemolo tritato, del pepe macinato fresco e servite.
                      
                                                              
                                                
													
												
                                              
                                        
                    
                    
                
                                              
          
                  