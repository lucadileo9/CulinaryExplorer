DIFFICOLTÀ
bassa
La pastiera amalfitana, una dolce variante di quella classica napoletana. Questa è arricchita, semmai ce ne fosse bisogno, dalla crema pasticcera che rende ancora più cremoso e goloso il ripieno.Provatela, solo così potrete decidere quale vi piace di più! E se volete ampliare la vostra scelta di dolci nei giorno a ridosso della Pasqua, provate anche a fare la colomba al cioccolato.

                                                                                      
                
                                                                Farina
                                                                                          300
                  gr
                                                              
              
                                  
                
                                                                Burro
                                                                                          150
                  gr
                                                              
              
                                  
                
                                                                Zucchero a velo
                                                                                          150
                  gr
                                                              
              
                                  
                
                                                                Tuorlo d'uovo
                                                                                          3
                  
                                                              
              
                                  
                
                                                                Sale
                                                                                          1
                  pizzico
                                                              
              
                                                                                      Ingredienti per il grano
                                                                      
                
                                                                Grano per pastiera
                                                                  già cotto -
                                                                  250
                  gr
                                                              
              
                                  
                
                                                                Latte intero
                                                                                          50
                  gr
                                                              
              
                                  
                
                                                                Cannella in polvere
                                                                                          ½
                  cucchiai da tè
                                                              
              
                                  
                
                                                                Zucchero
                                                                                          1
                  cucchiaio da tavola
                                                              
              
                                  
                
                                                                Scorza di limone
                                                                                          
                  q.b.
                                                              
              
                                  
                
                                                                Sale
                                                                                          1
                  pizzico
                                                              
              
                                                                                      Ingredienti per la ricotta
                                                                      
                
                                                                Ricotta
                                                                                          250
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Tuorlo d'uovo
                                                                                          1
                  
                                                              
              
                                  
                
                                                                Zucchero a velo
                                                                                          180
                  gr
                                                              
              
                                  
                
                                                                Canditi
                                                                  misti -
                                                                  100
                  gr
                                                              
              
                                  
                
                                                                Scorza di limone
                                                                  grattugiata -
                                                                  2
                  cucchiai da tè
                                                              
              
                                  
                
                                                                Cannella in polvere
                                                                                          ½
                  cucchiai da tè
                                                              
              
                                  
                
                                                                Acqua di fiori d'arancio
                                                                                          1
                  cucchiaio da tavola
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Crema pasticcera
                                                                                          300
                  gr
                                                              
              
                                                                                                Attrezzature
              
                
                                  Ciotola /                                   Forno /                                   Frusta a mano /                                   Pentola /                                   Stampo                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare la ricetta della pastiera amalfitana,  preparate per prima cosa la pasta frolla impastando tutti gli ingredienti nell'impastatrice dotata di gancio a foglia fino ad ottenere un composto omogeneo, quindi riponetela in frigorifero a riposare per almeno 30 minuti.

                      
                                          
                      Nel frattempo mettete in una pentola il grano già cotto insieme al latte e a tutti gli altri ingredienti indicati.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mettete la pentola sul fuoco e lasciate che il grano s'insaporisca, mescolando continuamente. Il grano sarà pronto quando avrà assorbito tutto il latte e si sarà formato un composto un po' colloso.

                      
                                          
                      Togliete la pentola dal fuoco e lasciate da parte a freddare; una volta freddo rimuovete dal grano la scorzetta di limone.

                      
                                          
                      Preparate, quindi, la farcia di ricotta: lavorate bene la ricotta in una ciotola con una frusta o un cucchiaio fino a quando risulterà piuttosto cremosa.

                      
                                          
                      Unite, quindi, lo zucchero a velo continuando a lavorare il composto.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungete, successivamente, le uova, una per volta ed il tuorlo mescolando fino a quando ciascun uovo sarà completamente assorbito dal composto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Unite i canditi e tutti gli aromi e mescolate per amalgamare il tutto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Unite, quindi, il composto di ricotta al grano e mescolate bene.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Unite al composto anche la crema pasticcera ed amalgamate il tutto. Riponete in frigorifero la farcia fino al momento di utilizzarla.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Riprendete dal frigorifero la pasta frolla e stendetela in uno strato uniforme. Imburrate uno stampo di 22 cm di diametro e foderatelo con la pasta frolla.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Bucherellate la pasta frolla.

                      
                                          
                      Riprendete la farcia dal frigorifero e riempite lo stampo.
                      
                                                              
                                                
													
												
                                              
                                        
                    
                    
                
                                                
                  
                    9
                                                                
                                          
                      Stendete la frolla rimasta e ricavatene delle strisce aiutandovi con una rotella taglia pasta. Adagiate le strisce di frolla sulla farcia per decorare la pastiera.
                      
                                                              
                                                
													
												
                                              
                                        
                    
                    
                
                                                
                  
                    10
                                                                
                                          
                      Infornate la pastiera a 170°C per 1 ora 15 minuti o fino a quando la frolla e la farcia risulteranno ben dorate.

                      
                                          
                      Fate freddare la pastiera nello stampo, quindi sformatela e servitela tagliata a fette con una spolverata di zucchero a velo.
                      
                                                            
                    
                    
                
                                              
          
                              Consiglio
                                
                  
                                        Come la conservo?
Puoi conservarla in un luogo fresco e asciutto per due o tre giorni.
 
                  
                
                              
          
                  