DIFFICOLTÀ
bassa
La minestra con cannellini e salsiccia è un primo piatto di quelli furbissimi! Avete dei fagioli cucinati all'uccelletto che proprio non vi va di rimangiare in quella versione, perchè non trasformarli in qualcosa di diverso, una minestra per esempio! Avrete così un piatto tutto nuovo in pochissimo tempo!

                                                                                      
                
                                                                Fagioli
                                                                  già cotti all'uccelletto -
                                                                  600
                  gr
                                                              
              
                                  
                
                                                                Acqua
                                                                                          
                  q.b.
                                                              
              
                                  
                
                                                                Ditali
                                                                  rigati -
                                                                  250
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la minestra con cannellini e salsiccia dovrete partire da una base fondamentale: i fagioli già cotti all'uccelletto. Se non li avete non potretre procedere con la ricetta, questa infatti è una soluzione per recuperare un avanzo della ricetta dei fagioli all'uccelletto trasformandola in qualcosa di veramente gustoso come solo una minestra con cannellini e salsiccia può essere.

                      
                                          
                      Come prima cosa dividete le salsicce dai fagioli, trasferendo le salsicce in un contenitore a parte.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trasferite i fagioli con tutto il sugo in una pentola e frullate il tutto fino ad ottenere una minestra liscia ed omogenea. Aggiungete anche circa un litro d'acqua così da diluire la minestra e continuare con la cottura.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel mentre che la minestra si scalda, dedicatevi alle salsicce: spellatele e sminuzzatele a mano facendo ricadere i pezzettini in una ciotola.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Unite la salsiccia sbriciolata a mano nella minestra a base di fagioli e lasciate insaporire bene il tutto per qualche minuto nell'attesa che la minestra riprenda bollore.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Quando la minestra avrà ripreso il bollore, assaggiatela e regolatene la sapidità aggiungendo del sale, se necessario.

                      
                                          
                      A questo punto versate anche la pastina che dovrà cuocere completamente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Non vi resta che servire la minestra ben calda ultimando ciascun piatto a piacere con una macinata di pepe e un giro d'olio extravergine a crudo.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Che bell'idea! Ma se non avessi dei fagioli all'uccelletto? Come posso realizzare questa ricetta?

                      
                                          
                      Ovviamente non ti consiglio di preparare i fagioli all'uccelletto apposta per questa ricetta, quindi se non li hai ti conviene scegliere un'altra ricetta. Se vuoi, per tuo piacere, preparare i fagioli all'uccelletto incuriosita dalla menzione in questa ricetta potrai sempre farlo.
                      
                                                            
                    
                    
                
                                              
          
                  