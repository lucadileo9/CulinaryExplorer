DIFFICOLTÀ
bassa
Crepes con pesto leggero e gamberetti: una ricetta deliziosa, facile, che parte dalla crepes ricetta base, e ti permetterà di fare un'ottima figura con i tuoi ospiti. La base che ti proponiamo è quella classica, che tutti più o meno conosciamo, ma è il ripieno a fare la differenza. Prova questa versione e vedrai che bontà! Trova idee per le ricette delle crepes dolci e salate!

                                                                                      
                
                                                                Gamberetti
                                                                                          350
                  gr
                                                              
              
                                  
                
                                                                Basilico
                                                                                          45
                  gr
                                                              
              
                                  
                
                                                                Olio extravergine d'oliva (EVO)
                                                                                          120
                  gr
                                                              
              
                                  
                
                                                                Parmigiano grattugiato
                                                                                          20
                  gr
                                                              
              
                                  
                
                                                                Spicchio di aglio
                                                                                          ½
                  
                                                              
              
                                  
                
                                                                Ghiaccio
                                                                  cubetto -
                                                                  1
                  
                                                              
              
                                  
                
                                                                Pinoli
                                                                                          30
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                                                                      Per le crepes
                                                                      
                
                                                                Latte
                                                                                          250
                  gr
                                                              
              
                                  
                
                                                                Farina
                                                                                          90
                  gr
                                                              
              
                                  
                
                                                                Burro a temperatura ambiente
                                                                                          20
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Sale
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando vuoi cucinare le crepes con pesto leggero e gamberetti inizia dalla preparazione della pastella per le crepes. Lavora con le fruste le uova ed il latte, incorpora al composto la farina setacciata poco alla volta sempre mescolando, amalgama bene fino ad ottenere una pastella liscia ed omogenea, aggiungi il burro fuso a temperatura ambiente ed infine un pizzico di sale, mescola, quindi copri con della pellicola trasparente; metti a riposare in frigorifero per almeno 30 minuti. 
                      
                                                                                
                    
                    
                    
                
                                                
                  
                    2
                                                                
                                          
                      Trascorso il tempo di riposo, ungi con del burro il fondo di una padella da crepes del diametro di 22 cm, con l'aiuto di un mestolo versa il composto sulla padellina, inclinala leggermente in maniera da distribuire omogeneamente il composto su tutta la superficie. Lascia cuocere a fuoco medio-basso, per circa 2 minuti, alza la crepes da un lato per verificare la colorazione e, appena prende una leggera doratura nella parte inferiore, girala dall'altro lato, continua la cottura per circa 1 minuto.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Pulisci i gamberetti dal carapace e dal budello interno, quindi cuocili a vapore per un paio di minuti, condiscili con sale e pepe. In un bicchiere idoneo frulla con il frullatore ad immersione il basilico, i pinoli, il formaggio, l'aglio ed il cubetto di ghiaccio (quest'ultimo servirà a mantenere una temperatura bassa, durante la lavorazione, e a conservare un bel colore agli ingredienti). Aggiungi al composto l'olio, infine regola di sale. 
                      
                                                            
                    
                    
                
                                                
                  
                    4
                                                                
                                          
                      Metti su metà di ogni crepes un po' del pesto preparato e adagiavi sopra i gamberetti, richiudi a portafoglio. Servi le crepes con qualche pinolo, del pepe macinato fresco e foglie di basilico come guarnizione.
                      
                                                            
                    
                    
                
                                              
          
                  