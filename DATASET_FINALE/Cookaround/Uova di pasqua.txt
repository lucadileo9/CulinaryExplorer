DIFFICOLTÀ
media
Le uova di Pasqua sono uno dei dolci simbolo della festività pasquale, e rappresentano una tradizione che viene tramandata da generazioni. Una delle classiche ricette di Pasqua.

                                                                                      
                
                                                                Cioccolato fondente
                                                                                          700
                  gr
                                                              
              
                                                                                                Attrezzature
              
                
                                  Spatola /                                   Spianatoia in inox /                                   Stampo in policarbonato /                                   Termometro                                
              
                          

                    
                            
          
                            Preparazione
                                
                  
                    1
                                                                
                                          
                      N.B. Le seguenti indicazioni valgono per il cioccolato fondente, se vuoi utilizzare il cioccolato al latte o bianco, in fondo alla ricetta verranno riportate le rispettive temperature.

                      
                                          
                      Sciogli il cioccolato a bagnomaria o nel microonde a potenza media mescolandolo ogni 30 secondi. Continua a scioglierlo e mescolarlo fino a raggiungere la temperatura di almeno 52°C. 

                      
                                          
                      Non superare i 55°C e se lo sciogli a bagnomaria, fai assoluta attenzione a non far andare dell'acqua, o del vapore all'interno del cioccolato, sennò rovinerai irrimediabilmente il cioccolato.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Una volta che il cioccolato è sciolto, versa circa 2/3 del cioccolato sulla spianatoia in inox o su un piano di marmo.

                      
                                          
                      Poi Con una spatola, spalmandolo raccogliendolo più volte, raffredda il cioccolato fino a quando non raggiunge la temperatura di 28 gradi.

                      
                                          
                      Quando il cioccolato viene sciolto, i cristalli di grassi si separano e si disordinano. Il raffreddamento e il riscaldamento del cioccolato fuso sono necessari per "ristabilire l'ordine" dei cristalli di grassi, in modo che si formino quelli giusti per la lavorazione del cioccolato. Il mescolamento continuo invece durante il processo di temperaggio serve proprio ad ordinare i cristalli di grassi.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Una volta che il cioccolato si è raffreddato, riportalo nella ciotola insieme al cioccolato restante e mescola fino a raggiungere la temperatura di circa 32°. Se la temperatura del cioccolato è ancora troppo alta, puoi raffreddare una piccola quantità di cioccolato sulla spianatoia e poi incorporarlo al resto del cioccolato per raggiungere la temperatura giusta.

                      
                                          
                      Adesso che il cioccolato è stato temperato, possiamo procedere al riempimento degli stampi per le uova di Pasqua. Versa il cioccolato temperato all'interno dello stampo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Ruota lo stampo in modo da coprire tutte le pareti con uno strato uniforme di cioccolato. Per evitare la formazione di bolle d'aria, sbatti leggermente il fondo dello stampo con la mano.

                      
                                          
                      Poi continua a ruotare lo stampo e, quando il cioccolato ha raggiunto lo spessore desiderato, gira lo stampo a testa in giù per far colare via il cioccolato in eccesso. Sbatti leggermente il lato dello stampo aiutare il cioccolato in eccesso a cadere e lascia cristallizzare il cioccolato per alcuni minuti.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Rimuovi con una spatola il cioccolato in eccesso dai lati dello stampo quindi lascia cristallizzare il cioccolato nel frigorifero per circa 15 minuti, dopodiché puoi spostare lo stampo a temperatura ambiente e continuare a lasciare cristallizzare fino a quando il cioccolato risulterà completamente solido.

                      
                                          
                      Per verificare se il cioccolato si è cristallizzato completamente, controlla che lo stampo risulti opaco. Se il cioccolato risulta ancora lucido, significa che non si è cristallizzato del tutto e dovrai lasciarlo riposare ulteriormente.

                      
                                          
                      Quando lo stampo risulta completamente opaco, puoi procedere a estrarre l'uovo di cioccolato.

                      
                                          
                      Basta girare lo stampo sul banco e il mezzo guscio uscirà senza alcuno sforzo. Se il cioccolato è stato temperato correttamente, l'uovo di cioccolato dovrebbe risultare lucido e senza alcuna imperfezione.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Una volta che hai estratto entrambi i gusci di cioccolato dallo stampo, è il momento di accoppiarli.

                      
                                          
                      Io di solito utilizzo una teglia leggermente scaldata in forno, sulla quale appoggio le due metà per qualche secondo. In questo modo, il cioccolato si scioglie leggermente e le due parti si possono unire facilmente.

                      
                                          
                      A questo punto, se lo desideri, puoi inserire all'interno dell'uovo una sorpresa, come ad esempio dei cioccolatini o delle caramelle. Una volta fatto ciò, puoi incartare l'uovo o presentarlo così com'è. Le uova di Pasqua fatte in casa saranno pronte per essere gustate e condivise con i tuoi cari.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Il temperaggio del cioccolato in breve
                                
                  
                                        
Il cioccolato è fatto di grassi e zuccheri, che devono cristallizzare (solidificarsi) nella giusta forma per ottenere un cioccolato lucido e croccante.
Il processo di temperaggio prevede di sciogliere il cioccolato a una certa temperatura, raffreddarlo rapidamente e poi riscaldarlo leggermente per formare i giusti cristalli di grassi.
Per fare questo, bisogna usare un termometro per controllare le temperature e mescolare continuamente il cioccolato durante il raffreddamento e il riscaldamento.
Se il cioccolato non è temperato correttamente, potrebbe risultare opaco, avere striature bianche o non solidificarsi bene.
Quando il cioccolato è temperato correttamente, può essere usato per fare forme solide come le uova di Pasqua, perché si solidifica rapidamente e ha una consistenza croccante e lucida.

                  
                
                              
          
                              Rispetta le temperature!
                                
                  
                                        Attenzione che ogni cioccolato ha le sue temperature!
Cioccolato fondente:
Sciogliere a 50-52°C;
Raffreddare rapidamente a 27-28°C;
Riscaldare a 31-32°C
Cioccolato al latte:
Sciogliere a 45-48°C;
Raffreddare rapidamente a 26-27°C;
Riscaldare a 29-30°C.
Cioccolato bianco:
Sciogliere a 45°C;
Raffreddare rapidamente a 24-25°C;
Riscaldare a 27-28°C.
                  
                
                              
          
              				
					Domande e risposte
						
							
                
                    
                    
                
              
						
					
					
  					  						
  							Ho uno stampo in silicone, va bene?
  							Io consiglio di utilizzare gli stampi in policarbonato, in quanto sono più comodi da gestire e garantiscono un risultato finale migliore. Gli stampi in silicone, soprattutto quelli grandi e morbidi, sono difficili da gestire per la creazione dei gusci esterni delle uova di Pasqua. Tuttavia, per cioccolatini più piccoli, gli stampi in silicone possono andare bene.
  						
  					  						
  							Il cioccolato non si è cristallizzato ed è rimasto molle, cosa è successo? Devo buttare tutto?
  							Se il cioccolato non si è cristallizzato correttamente durante la fase di temperaggio, il risultato sarà un cioccolato molle e non cristallizzato. Tuttavia, non bisogna buttare tutto. È possibile recuperare il cioccolato dallo stampo e riprovarlo, magari sciogliendolo un po' al microonde. Tieni presente che il cioccolato deve rimanere completamente asciutto e non deve entrare in contatto con neanche una goccia d'acqua, altrimenti non potrai più usarlo per il temperaggio.
  						
  					  						
  							Il guscio è uscito dallo stampo, ma è un po' opaco, è normale?
  							Un guscio opaco può essere un segnale che le temperature di lavoro non sono state gestite correttamente. Il temperaggio corretto va fatto mantenendo le temperature entro un range definito e unpoco flessibile. Tuttavia, se si scalda troppo o si raffredda troppo, può definirsi sovratemperato o sottotemperato ed ognuno ha le sue caratteristiche e difetti. In ogni caso, un guscio opaco non compromette il sapore del cioccolato.
  						
  										
				
              
          
                  