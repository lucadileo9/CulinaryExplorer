DIFFICOLTÀ
bassa
I ravioli con il cavolo nero rappresentano un'ottima soluzione se vi trovate nella difficoltà di dover preparare un pranzo o cena di Natale per i vostri familiari vegetariani ma che, una volta preparato, potrete servire tranquillamente a tutti.

                                                Ingredienti per i tortelli
                                                                      
                
                                                                Pasta all'uovo
                                                                                          150
                  gr
                                                              
              
                                  
                
                                                                Ricotta
                                                                                          100
                  gr
                                                              
              
                                  
                
                                                                Cavolo nero
                                                                                          100
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Parmigiano grattugiato
                                                                                          50
                  gr
                                                              
              
                                  
                
                                                                Tuorlo d'uovo
                                                                                          1
                  
                                                              
              
                                  
                
                                                                Burro fuso
                                                                                          
                  q.b.
                                                              
              
                                                                                      Ingredienti per la salse
                                                                      
                
                                                                Scalogno
                                                                                          2
                  
                                                              
              
                                  
                
                                                                Carote
                                                                                          200
                  gr
                                                              
              
                                  
                
                                                                Zenzero
                                                                                          2
                  cm
                                                              
              
                                  
                
                                                                Pisellini
                                                                                          200
                  gr
                                                              
              
                                  
                
                                                                Menta
                                                                                          3
                  foglie
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                      Ingredienti per decorare
                                                                      
                
                                                                Foglie di menta
                                                                                          
                  q.b.
                                                              
              
                                  
                
                                                                Pisellini
                                                                  a vapore -
                                                                  50
                  gr
                                                              
              
                                  
                
                                                                Carote
                                                                  a vapore -
                                                                  50
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando volete preparare i ravioli con cavolo nero per prima cosa cuocete a vapore i pisellini e le carote, qundi mettete le verdure da parte vi serviranno per decorare il piatto finito.

                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      A questo punto preparate le salse, che utlizzerete come condimento dei ravioli. Da prima preparate la salsa con la carota: in una padella soffrigete con poco olio lo scalogno. Aggiungete in padella la carota tagliata a cubetti con lo zenzero, fate saltare per pochi istanti e insaporite con un pizzico di sale; aggiungete poca acqua calda e cuocete per 10 minuti circa. 

                      
                                          
                      Trascorso il tempo indicato trasferite le carote e lo zenzero nel bicchiere del frullatore ad immersione, aggiungete tanto liquido di cottura necessario in modo tale da ottenere un salsa e frullate bene. Aggiustate la salsa con un pizzico di sale se necessario
                      
                                                            
                                        
                    
                    
                    
                    
                
                                                
                  
                    3
                                                                
                                          
                      A questo punto preparate anche l'altra salsa con i pisellini: soffriggete lo scalogno in un pentolino con un filo d'olio extravergine d'oliva. Aggiungete nel pentolino i pisellini e aromatizzateli con delle foglie di menta, aggiungete poca acqua calda, salate e, cuocete per 10 minuti circa. Quindi come per l'altra salsa, raccogliete i pisellini nel bicchiere del frullatore ad immersione e frullate il tutto, aggiungendo il liquido di cottura necessario per ottenere una salsa.

                      
                                          
                      Alla fine regolate la salsa con un pizzico di sale se necessario.
                      
                                                            
                    
                    
                
                                                
                  
                    4
                                                                
                                          
                      Una volta preparate le salse per il condimento, procedete con la preparazione dei ravioli. Preparate il ripieno: lessate il cavolo nero in abbondante acqua, adeguatamente salata. Raggiunto il grado di cottura desiderato, scolate e strizzate bene il cavolo, in maniera tale da eliminare il più possibile l'acqua di cottura. Tagliate al coltelllo finemente il cavolo e, riunitelo all'interno di un recipiente con la ricotta. Unite nel recipiente, l'uovo e il parmigiano grattugiato, infine insaporite con un pizzico di sale e una macinata di pepe. Mescolate bene in maniera tale da far insaporire e amalgare tutti gli ingredienti.
                      
                                                            
                    
                    
                
                                                
                  
                    5
                                                                
                                          
                      A questo punto stendete la pasta sul piano di lavoro e coppatela con un coppapasta tondo del diametro di 6 cm circa. Al centro di ogni disco di pasta mettete una piccola porzione di ripieno. Inumidite leggermente con le dita il bordo di ogni disco di pasta e, chiudete a tortellino.
                      
                                                            
                    
                    
                
                                                
                  
                    6
                                                                
                                          
                      Portate a bolllore in una pentola dell'acqua, raggiunto il bollore salate l'acqua e, tuffate i ravioli nell'acqua bollente. Lasciate cuocere i ravioli per pochi minuti. Una volta risaliti a galla, scolateli e ripassateli in una padella con del burro fuso. 
                      
                                                            
                    
                    
                
                                                
                  
                    7
                                                                
                                          
                      Stendete sul piatto di portata due cucchiai di salsa, uno alla carota e l'altro di pisellini. Adagiate i ravioli sopra le salse. Decorate con i pisellini e le carote cotte a vapore e, con delle foglioline di menta, servite.
                      
                                                            
                    
                    
                
                                              
          
                  