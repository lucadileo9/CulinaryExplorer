DIFFICOLTÀ
bassa
Il curry di tofu è un secondo piatto molto gustoso, l'ideale per accontentare anche i vostri amici vegetariani o vegani. Il tofu, ingrediente principale di questa ricetta, altro non è che un prodotto della lavorazione della soia. Spesso il tofu viene definito "formaggio di soia", non tanto per il sapore quanto per l'aspetto ma soprattutto per la lavorazione che ne consente la produzione.

                                                                                      
                
                                                                Tofu
                                                                                          250
                  gr
                                                              
              
                                  
                
                                                                Germogli di soia
                                                                                          200
                  gr
                                                              
              
                                  
                
                                                                Spinacini
                                                                                          200
                  gr
                                                              
              
                                  
                
                                                                Latte di cocco
                                                                                          400
                  ml
                                                              
              
                                  
                
                                                                Curry
                                                                  in polvere -
                                                                  1
                  cucchiaio da tavola
                                                              
              
                                  
                
                                                                Pomodorini
                                                                                          15
                  
                                                              
              
                                  
                
                                                                Cipollotti
                                                                                          2
                  
                                                              
              
                                  
                
                                                                Zenzero
                                                                                          3
                  cm
                                                              
              
                                  
                
                                                                Foglie di curry
                                                                                          5
                  
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Contorno
                                                                      
                
                                                                Riso Basmati
                                                                                          200
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Prima di preparare il curry di tofu vero e proprio vi consigliamo di mettere sul fuoco il riso basmati che fungerà da contorno. Chi mangerà il curry di tofu potrà utilizzare il riso per raccogliere il sughetto al curry.

                      
                                          
                      Pesate il riso e trasferitelo in una pentola sufficientemente capiente, considerate che il riso raddoppierà circa il suo volume iniziale.

                      
                                          
                      Aggiungete al riso acqua pari al doppio del peso del riso, insaporite con una presa di sale e accendete il fuoco.

                      
                                          
                      Incoperchiate la pentola e lasciate cuocere fino a che il riso non abbia assorbito completamente l'acqua, ci vorranno circa 10 minuti.
                      
                                                              
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Passate, ora, alla preparazione del curry di tofu. Sbucciate e tagliate un pezzo di 3 cm di zenzero a listarelle molto fini. 

                      
                                          
                      Mettete sul fuoco una padella con il latte di cocco al quale aggiungerete un cucchiaio di curry in polvere. Scegliete la versione di curry che prediligete, più o meno piccante e aromatico.

                      
                                          
                      Unite in padella anche lo zenzero a listarelle e fate prendere calore.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando il fondo di cottura è ben caldo, aggiungete il tofu dopo averlo tagliato a cubetti, grandi quanto un bocconcino.

                      
                                          
                      Aggiungete anche le foglie di curry, i pomodorini tagliati a metà, la parte verde dei cipollotti e i germogli di soia e lasciate che la preparazione s'insaporisca per un paio di minuti.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Unite, infine, gli spinacini che impiegheranno davvero pochissimo tempo a cuocersi, uno o due minuti al massimo. Salate il tutto e lasciate cuocere giusto per il tempo necessario a far appassire gli spinacini.

                      
                                          
                      Servite il curry di tofu ancora caldo accompagnando ciascun piatto con una ciotola di riso basmati.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                              
          
                  