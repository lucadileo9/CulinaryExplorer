DIFFICOLTÀ
bassa
Creme brulèe con sorbetto al lampone: una vera goduria!! E sapete qual'è il valore aggiunto di questa ricetta? Che potete proporla ogni volta che vi trovate a cucinare per chi ha problemi con il glutine. Si! Questa ricetta è completamente gluten free! Ed in più è proprio golosa.

                                                Ingredienti per la creme brulèe
                                                                      
                
                                                                Panna fresca
                                                                                          750
                  ml
                                                              
              
                                  
                
                                                                Tuorlo d'uovo
                                                                                          6
                  
                                                              
              
                                  
                
                                                                Zucchero
                                                                                          55
                  gr
                                                              
              
                                  
                
                                                                Zucchero a velo
                                                                                          40
                  gr
                                                              
              
                                  
                
                                                                Vanillina
                                                                                          1
                  bustina
                                                              
              
                                                                                      Ingredienti per il sorbetto al lampone
                                                                      
                
                                                                Lamponi
                                                                                          250
                  gr
                                                              
              
                                  
                
                                                                Albume
                                                                                          1
                  
                                                              
              
                                  
                
                                                                Acqua
                                                                                          100
                  ml
                                                              
              
                                  
                
                                                                Zucchero
                                                                  + 2 cucchiai -
                                                                  75
                  gr
                                                              
              
                                  
                
                                                                Succo di limone
                                                                                          1
                  cucchiaio da tè
                                                              
              
                                  
                
                                                                Vino bianco
                                                                  prosecco -
                                                                  1
                  bicchierino
                                                              
              
                                                                                      Per decorare
                                                                      
                
                                                                Lamponi
                                                                                          
                  q.b.
                                                              
              
                                  
                
                                                                Mirtilli
                                                                                          
                  q.b.
                                                              
              
                                  
                
                                                                Foglie di menta
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare la creme brulèe con sorbetto al lampone per prima cosa preriscaldate il forno statico a 180°C, oppure ventilato a 160°C.

                      
                                          
                      Versate la panna in un pentolino, aromatizzatela con la vanillina e lasciatela scaldare senza portarla ad ebollizione. 
                      
                                                                                
                    
                    
                    
                
                                                
                  
                    2
                                                                
                                          
                      Riunite i tuorli e lo zucchero semolato in un recipiente adatto per la cottura a bagnomaria e sbatteteli leggermente.

                      
                                          
                      Gradualmente incorporate, al composto di uova e zucchero, la panna calda. Mescolate bene, in maniera tale da formare un unico composto.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Posizionate il recipiente, su di una pentola colma d'acqua bollente, mescolate con un cucchiaio e lasciate cuocere la crema per 10 minuti circa o fino a quando si crei una crema che veli il cucchiaio.

                      
                                          
                       
                      
                                                            
                    
                    
                
                                                
                  
                    4
                                                                
                                          
                      Trasferite la crema in una pirofila da 25X17 cm alta almeno 6 cm, ponete la pirofila all'interno di un'altra pirofila più grande e aggiungete tanta acqua nella pirofila sottostante, fino a raggiungere la meta della pirofila con la crema. Trasferite nel forno preriscaldato precedentemente a 180°C e cuocete per 30 minuti, gli ultimi 10 minuti coprite la crema con un foglio d'alluminio.

                      
                                          
                      Trascorso il tempo indicato, distribuite lo zucchero a velo sulla crema e con il grill acceso, lasciate caramellare la crema per il tempo necessario, quindi sfornate e lasciate raffreddare bene.
                      
                                                            
                    
                    
                
                                                
                  
                    5
                                                                
                                          
                      A questo punto preparate il sorbetto al lampone. Preparate lo sciroppo di zucchero: in un pentolino versate l'acqua con 75g di zucchero. Mettete sul fuoco e portate a bollore. Quando lo sciroppo è arrivato a bollore, spegnete il fuoco e trasferitelo in una scodella e lasciatelo intiepidire.
                      
                                                            
                    
                    
                
                                                
                  
                    6
                                                                
                                          
                      Trasferite i lamponi all'interno di un bicchiere e frullateli. Aggiungete qualche goccia di succo di limone e due cucchiai di zucchero, quindi frullate nuovamente. 
                      
                                                            
                    
                    
                
                                                
                  
                    7
                                                                
                                          
                      Setacciate la purea di lamponi, facendola ricadere sullo sciroppo di zucchero e mescolate.

                      
                                          
                      Lasciate da parte un paio di cucchiai di salsa al lampone per la decorazione. Aggiungete al composto il prosecco e mescolate.
                      
                                                            
                    
                    
                
                                                
                  
                    8
                                                                
                                          
                      Versate il composto per il sorbetto in una gelatiera e lasciate mantecare per 15 minuti. Montate un albume a neve e aggiungetelo al composto. Continuate a mantecare per altri 15 minuti. Una volta che il sorbetto è pronto riponetelo in congelatore.
                      
                                                            
                    
                    
                
                                                
                  
                    9
                                                                
                                          
                      Dividete la creme brulèe ormai fredda in parti uguali, anche con l'aiuto di un coppa pasta, disponete le porzioni nel piatto insieme al sorbetto al lampone, decorate con la salsa al lampone tenuta da parte, dei frutti di bosco e foglioline di menta.
                      
                                                            
                    
                    
                
                                              
          
                  