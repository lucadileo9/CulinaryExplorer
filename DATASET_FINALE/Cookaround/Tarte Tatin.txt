DIFFICOLTÀ
media
La Tarte Tatin è una torta di mele capovolta, tipica della cucina francese, in cui le mele vengono caramellate in burro e zucchero prima della cottura della torta. La storia di questa torta è curiosa e ha quasi dell'incredibile. Pare infatti che sia nata per un errore nel lontano 1800, a Lamotte-Beuvron, in Francia, come ti abbiamo raccontato quando abbiamo cucinato la Tarte Tatin alle pesche.

                                                Ingredienti per la pasta brisée
                                                                      
                
                                                                Farina 00
                                                                                          250
                  gr
                                                              
              
                                  
                
                                                                Burro
                                                                                          100
                  gr
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Acqua
                                                                                          20
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                                                                      Ingredienti per il caramello
                                                                      
                
                                                                Zucchero
                                                                                          120
                  gr
                                                              
              
                                  
                
                                                                Miele
                                                                                          2
                  cucchiai da tavola
                                                              
              
                                  
                
                                                                Acqua
                                                                  poche gocce -
                                                                  
                  q.b.
                                                              
              
                                  
                
                                                                Burro
                                                                                          40
                  gr
                                                              
              
                                                                                      Ingredienti per il ripieno 
                                                                      
                
                                                                Mele
                                                                                          6
                  
                                                              
              
                                  
                
                                                                Succo di limone
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Versa la farina nel bicchiere di un robot da cucina, aggiungi il burro freddo a pezzetti e aziona il mixer, dovrai ottenere un composto sabbioso.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi una presa di sale, e l'uovo e accendi di nuovo la macchina, una volta incorporato l'uovo, spegni e aggiungi l’acqua, aziona il robot un'ultima volta, ora il tuo composto è quasi pronto e inizia a legare.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Ribalta l'impasto sul piano da lavoro, lavoralo velocemente con le mani solo per pochi istanti, fino ad ottenere una base liscia e morbida. Copri con pellicola trasparente e conserva la tua brisée in frigorifero per almeno 30 minuti.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Lava le mele, tagliale in 4 spicchi, elimina il torsolo e sbucciale, infine bagnale con succo di limone, in questo modo eviterai che si anneriscano. 

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Prepara il caramello, versa lo zucchero, poche gocce d'acqua e il miele. Aspetta che il miele si sciolga tenendo sempre la fiamma dolce, quando inizierà a bollire noterai delle bollicine e il liquido diventerà di un colore ambrato, a questo punto aggiungi il burro e aspetta che si sciolga, sempre mescolando. Quando il caramello è pronto versalo sul fondo di una tortiera del diametro di 24 cm. che avrai precedentemente imburrato, e livellalo per renderlo uniforme. 

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Sistema i quarti di mela sul caramello, disponile a raggiera o come più ti piace.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Stendi la pasta brisée con un mattarello su un foglio di carta forno, ti servirà delle dimensioni della teglia.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Poggia la pasta brisée sopra le mele e cerca di farla scendere leggermente attorno ad esse. Pratica dei fori con una forchetta in modo che non si gonfi durante la cottura.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Cuoci la tarte tatin a 170°C forno statico, per 35-40 minuti circa, i tempi possono variare in base al forno.

                      
                                          
                      la tarte tatin sarà cotta quando raggiungerà un buon livello di doratura, a questo punto sfornala e tienila nel suo stampo fino a raffreddarsi. 

                      
                                          
                      Quando la tarte tatin sarà fredda non ti resta che capovolgerla su un piatto di servizio e portarla in tavola. 
                      
                                                              
                                                
													
												
                                                
													
												
                                              
                                        
                    
                    
                
                                              
          
                  