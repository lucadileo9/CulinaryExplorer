DIFFICOLTÀ
bassa
Se amate fare tutto da voi, sappiate che gli champignon al naturale sono ottimi per eesere messi a scaffali per farne una scorta lunga. Questa ricetta infatti è perfetta per fare provviste quando poi non ci saranno poiché è finita la stagione in cui si trovano freschi. Provate questa ricetta e vedrete che sorpresa!

                                                                                      
                
                                                                Funghi champignon
                                                                                          1
                  kg
                                                              
              
                                  
                
                                                                Acqua
                                                                                          700
                  ml
                                                              
              
                                  
                
                                                                Aceto di vino bianco
                                                                                          300
                  ml
                                                              
              
                                  
                
                                                                Sale grosso
                                                                                          30
                  gr
                                                              
              
                                  
                
                                                                Pepe nero in grani
                                                                                          
                  q.b.
                                                              
              
                                  
                
                                                                Foglie di alloro
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Se volete preparare gli champignon al naturale, procedete nella seguente maniera: prima di tutto preparate la salamoia: scaldate in una capiente casseruola, l'acqua e l'aceto di vino bianco, salate i liquidi con il sale grosso.
                      
                                                              
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aromatizzate il tutto con i grani di pepe nero e le foglie di alloro fresche, accendete il fuoco e, lasciate scaldare bene i liquidi, in modo tale da far sciogliere completamente il sale.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel frattempo con un pò di pazienza pulite i funghi champignon: con un coltellino eliminate la parte inferiore del gambo piena di terra, poi con delicatezza spellateli e raccoglieteli in una scodella.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando avrete pulito e spellato tutti i funghi, tagliateli a fettine piuttosto regolari e sistemateli all'interno dei vasi di vetro sterilizzati.

                      
                                          
                      Per sterilizzare i vasi di vetro: basta lavarli e asciugarli bene, poi metterli in forno a 100°C per circa 40 minuti.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Una volta che avrete sistemato tutti i funghi all'interno dei vasi di vetro, versateci sopra la salamoia calda appena preparata; abbiate l'accortezza di riempiere il vaso con il liquido, poco alla volta, in modo tale da eliminare tutte le bolle d'aria che si verranno a creare durante questa operazione. Fovorite l'eliminazione delle bolle d'aria sbattendo leggermente il vaso, coprite con la salamoia, completamente i funghi champignon.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Con l'aiuto di un pressino spingete i funghi sotto il livello del liquido, poi chiudete il vasi di vetro con i tappi.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Una volta che avrete sigillato i vasi di vetro con i tappi, avvolgeteli con un canovaccio, lasciateli raffreddare, in un luogo buio, asciutto e fresco. Attendete all'incirca 10 giorni, prima di assaggiarli e consumarli, nella maniera che preferite, in modo tale da farli insaporire bene.
                      
                                                              
                                                
													
												
                                              
                                        
                    
                    
                
                                              
          
                  