DIFFICOLTÀ
bassa
Il brodo di pollo è una delle preparazioni più amate, soprattutto in inverno. Una ricetta corroborante, perfetta da gustare come comfort food durante le serate invernali. Il brodo di pollo è ottimo da gustare con i tortellini, il riso o con altri formati di pasta fresca.
Oltre a questo, potrete utilizzare il brodo per tantissime preparazioni in cucina, donerà ai vostri piatti un gusto ricco e piacevole. Utilizzatelo per preparare un risotto, del cous cous o uno spezzatino... sentirete che bontà!
Potrete modificare il brodo a vostro piacimento, utilizzando le verdure che avete in casa e le parti del pollo che preferite. Qui vogliamo darvi la nostra ricetta base, quella che piace a noi e dalla quale partono le variazioni. 

Un comfort food che scalda il cuore, il corpo e la mente. 

                                                                                      
                
                                                                Pollo
                                                                                          650
                  gr
                                                              
              
                                  
                
                                                                Porri
                                                                                          300
                  gr
                                                              
              
                                  
                
                                                                Cipolle
                                                                                          150
                  gr
                                                              
              
                                  
                
                                                                Carote
                                                                                          70
                  gr
                                                              
              
                                  
                
                                                                Sedano
                                                                                          80
                  gr
                                                              
              
                                  
                
                                                                Aglio
                                                                                          1
                  spicchio
                                                              
              
                                  
                
                                                                Alloro
                                                                                          2
                  foglie
                                                              
              
                                  
                
                                                                Rametti di timo
                                                                                          1
                  
                                                              
              
                                  
                
                                                                Acqua
                                                                                          4
                  l
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il brodo di pollo iniziate dal porro. Spuntatelo, eliminando tutta la parte verde e tagliatelo in 3 pezzi. Tagliate le coste di sedano in 3 pezzi, sbucciate le carote e tagliatele a metà. Sbucciate anche la cipolla, eliminate le estremità e tagliatela a metà.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Una volta preparate le verdure, in una pentola capiente unite ad esse il timo, l'aglio, l'alloro. Aggiungete i pezzi di pollo quindi andate a coprire con acqua fredda. Ci vorranno circa 4 litri di acqua.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Salate e portate a bollore. Cuocete a fiamma bassa per un'ora e mezza e di tanto in tanto rimuovete con una schiumarola le impurità che si formeranno in superficie.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Sempre con l'aiuto della schiumarola trasferite in un contenitore il pollo e le verdure. Filtrate il brodo in una ciotola e coprite con pellicola. Lasciate raffreddare a temperatura ambiente, poi riponete in frigorifero per 8-9 ore.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Il giorno seguente togliete la ciotola dal frigo e rimuovete il grasso che si sarà formato in superficie. Sarà indurito e sarà molto semplice toglierlo con la schiumarola. Scaldate il brodo e utilizzatelo a vostro piacimento.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Potete utilizzare anche con la gallina seguendo la stessa ricetta.
                  
                
                              
          
                  