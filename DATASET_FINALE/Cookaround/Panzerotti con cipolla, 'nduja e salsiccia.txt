DIFFICOLTÀ
media
Panzerotti con cipolla, 'nduja e salsiccia una bella commistione tra le culture gastronomiche confinanti di Calabria e Puglia, una bella variante rispetto al classico panzerotto fritto con scamorza e prosciutto cotto. 

                                                Per la pasta
                                                                      
                
                                                                Farina 0
                                                                                          500
                  gr
                                                              
              
                                  
                
                                                                Farina di grano duro o semola
                                                                                          200
                  gr
                                                              
              
                                  
                
                                                                Sale
                                                                                          15
                  gr
                                                              
              
                                  
                
                                                                Strutto
                                                                                          1
                  cucchiaio da tavola
                                                              
              
                                  
                
                                                                Acqua
                                                                  tiepida -
                                                                  350
                  gr
                                                              
              
                                                                                      Per il ripieno
                                                                      
                
                                                                Cipolle
                                                                                          2
                  
                                                              
              
                                  
                
                                                                Salsiccia di maiale
                                                                  nodi -
                                                                  4
                  
                                                              
              
                                  
                
                                                                Nduja
                                                                                          100
                  gr
                                                              
              
                                  
                
                                                                Olio extravergine d'oliva (EVO)
                                                                                          2
                  cucchiai da tavola
                                                              
              
                                  
                
                                                                Passata di pomodoro
                                                                  abbondanti -
                                                                  2
                  cucchiai da tavola
                                                              
              
                                                                                      Per la cottura
                                                                      
                
                                                                Olio di semi per frittura
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Versate un pochino d'olio in una padella, affettate le cipolle e fatele rosolare per una decina di minuti.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Una volta ammorbidite le cipolle, aggiungete l'nduja dopo aver rimosso il budello e averla spezzettata a mano.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unite anche la salsa di pomodoro e lasciate cuocere per qualche minuto.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Nel frattempo preparate la salsiccia, privatela del budello e spezzettatela. Successivamente unitela in padella, mescolate e lasciate cuocere per una decina di minuti. 

                      
                                          
                      Una volta pronta la farcia, spegnete il fuoco e lasciate raffreddare. Aggiustate di sale.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Preparate la pasta: riunite nella ciotola dell'impastatrice le farina, il sale e lo strutto. Azionate la macchina e fate lavorare a bassa velocità.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Aggiungete l'acqua piano piano e con la macchina in funzione. Quando le farine avranno assorbito bene tutta l'acqua, aumentate la velocità di lavoro e fate lavorare l'impasto per circa 5 minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Quando l'impasto si sarà ben raccolto intorno al gancio e le pareti della ciotola risulteranno ben pulite, trasferite l'impasto sul piano di lavoro e lavoratelo velocemente a mano.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Riponete l'impasto ben lavorato in una ciotola, copritelo con un foglio di pellicola trasparente e fatelo riposare per almeno 30 minuti.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Riprendete l'impasto e stendetelo con il mattarello. Tagliate con lo stampo per panzerotti dei dischi di pasta che andrete a posizionare all'interno dello stampo.

                      
                                          
                      Aggiungete un cucchiaio di farcia al centro e chiudete lo stampo per formare il panzerotto.

                      
                                          
                      Procedete allo stesso modo fino ad esaurimento degli ingredienti.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Scaldate una buona quantità di olio di semi per frittura e tuffatevi i panzerotti appena realizzati.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    11
                                                                
                                          
                      Lasciate friggere fino a che i panzerotti non abbiano acquisito un bel colore dorato. Fateli scolare bene dall'olio in eccesso e serviteli ancora ben caldi.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  