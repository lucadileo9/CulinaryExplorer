DIFFICOLTÀ
molto bassa
Le castagne al forno! Che splendida ricetta ti abbiamo preparato oggi!

                                                                                      
                
                                                                Castagne
                                                                                          500
                  gr
                                                              
              
                                                                                                Attrezzature
              
                
                                  Canovaccio /                                   Carta forno /                                   Ciotola /                                   Coltello /                                   Tagliere /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Per la realizzazione delle castagne al forno scegli delle castagne tutte più o meno della stessa dimensione, in questo modo la cottura risulterà omogenea.

                      
                                          
                      Devono essere integre, senza buchi e sode se provi a schiacciarle tra le dita.

                      
                                          
                      Per prima cosa lava le castagne velocemente, dopo incidile con un coltello affilato realizzando un taglio netto sulla pancia. 

                      
                                          
                      Cerca di tagliare il guscio e meno possibile la castagna. Il taglio è indispensabile, altrimenti rischierai che le castagne scoppino in forno durante la cottura.

                      
                                          
                      Man mano che le tagli, trasferisci le castagne in una ciotola piena d’acqua.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lascia riposare le castagne in acqua per almeno mezz’ora, meglio un’ora. Questo passaggio renderà le castagne più morbide e vi aiuterà a sbucciarle con più facilità.

                      
                                          
                      Asciuga le castagne tamponando con un panno da cucina.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Fodera una teglia con carta da forno, trasferisci le castagne posizionandole con il taglio verso l’alto. 

                      
                                          
                      Accendi il forno a 200°C. Quando avrà raggiunto la temperatura, inforna in modalità statica, nel ripiano medio, per circa 30 minuti se le castagne sono medio-grandi,mentre se sono piccoline basteranno anche solo 20-25 minuti.

                      
                                          
                      Al termine della cottura le castagne al forno si saranno aperte e risulteranno fragranti e morbide.

                      
                                          
                      Servi e sbuccia le castagne ancora calde.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Si sconsiglia la conservazione, ma se dovessero avanzare, sbucciale ancora calde e potrai consumarle in un secondo momento anche in altre preparazioni.
                  
                
                              
          
                  