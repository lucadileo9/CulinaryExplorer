DIFFICOLTÀ
molto bassa
La parmigiana di zucchine è una ricetta deliziosa che prevede la combinazione di zucchine, formaggio, pomodoro e basilico, è chiaramente una variante della più famosa parmigiana di melanzane, un grande classico della cucina napoletana.

                                                Ingredienti per la base di zucchine 
                                                                      
                
                                                                Zucchine
                                                                                          500
                  gr
                                                              
              
                                  
                
                                                                Parmigiano Reggiano
                                                                  grattugiato -
                                                                  50
                  gr
                                                              
              
                                  
                
                                                                Mozzarella
                                                                                          250
                  gr
                                                              
              
                                  
                
                                                                Farina 00
                                                                                          
                  q.b.
                                                              
              
                                  
                
                                                                Olio di arachidi
                                                                                          
                  q.b.
                                                              
              
                                                                                      Ingredienti per il sugo di pomodoro
                                                                      
                
                                                                Passata di pomodoro
                                                                                          500
                  gr
                                                              
              
                                  
                
                                                                Cipolla
                                                                  piccola -
                                                                  1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Foglie di basilico
                                                                                          
                  q.b.
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                                Attrezzature
              
                
                                  pirofila rettangolare da 26 x 17 cm.                                
              
                          

                    
                            
          
                            Preparazione
                                
                  
                    1
                                                                
                                          
                      Inizia a cucinare la parmigiana di zucchine partendo dal sugo al pomodoro: lava e sbuccia una cipolla piccola, tagliala con il coltello a pezzettini della grandezza che preferisci. 

                      
                                          
                      Metti l'olio extravergine di oliva in una pentola e accendi la fiamma del fornello, aggiungi la cipolla e falla scaldare, quando sarà appena morbida, aggiungi la polpa di pomodoro e aggiusta di sale. Fai cuocere per circa 15 minuti, e verso la fine della cottura aggiungi qualche foglia di basilico spezzettata. 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lava e spunta le zucchine alle estremità. Con un coltello o se preferisci con una mandolina tagliale a fette, per il lungo, dello spessore di 5 mm. Passa le fette di zucchina nella farina che avrai già sistemato in un recipiente adatto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Metti in una padella l'olio di semi di arachide e lascialo scaldare, quando sarà ben caldo, immergi le zucchine infarinate nell'olio caldo, lasciale cuocere per qualche minuto fino a che non risulteranno ben dorate. Quando sono pronte, toglile dal tegame con un cucchiaio forato e mettile su dei fogli di carta assorbente in modo che perdano l'olio in eccesso. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      In una pirofila adatta alla cottura in forno, metti uno strato di sugo di pomodoro, disponi le fette di zucchina fritte, una di fianco all'altra, spalma sulle fette altro sugo di pomodoro. Taglia a fette la mozzarella e aggiungile sulla salsa di pomodoro.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Continua con un altro strato di fette di zucchine, e vai avanti strato dopo strato, fino a che non finisci gli ingredienti. Finisci con uno strato di sugo al pomodoro e completa con una abbondante spolverata di Parmigiano grattugiato. 

                      
                                          
                      Accendi il forno, statico a 200 gradi, quando sarà a temperatura inforna la pirofila con la parmigiana di zucchine e cuoci per circa 25 minuti. Una volta che sarà cotta, sforna la parmigiana di zucchine e lasciala riposare per qualche minuto prima di servirla.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Per rendere ancora più saporita la parmigiana, puoi aggiungere tra uno strato e l’altro anche la besciamella.
Se vuoi evitare di friggere, puoi cuocere le zucchine infarinate in forno statico a 200° per circa 15 minuti.
Al posto del sugo di pomodoro, puoi usare un Ragù di carne.
Puoi preparare la Parmigiana con altre verdure come melanzane, peperoni, patate o carciofi.
                  
                
                              
          
                              Conservazione
                                
                  
                                        La parmigiana di zucchine si conserva in frigorifero per 2 giorni, se hai utilizzato tutti ingredienti freschi, puoi congelarla già divisa in porzioni.
                  
                
                              
          
                  