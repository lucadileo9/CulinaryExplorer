DIFFICOLTÀ
molto bassa
Lo smoothie è una bevanda a base di frutta e verdura. Cremosa e leggera, quella dello smoothie,  è una ricetta adatta alla merenda di ogni giorno, soprattutto per le persone che non amano tantissimo mangiare la frutta e verdura. Oggi di proponiamo una ricetta facilissima, a metà strada tra il frullato e il succo di frutta: lo smoothie detox al mango e carote.

                                                Ingredienti per 4 porzioni di smoothie
                                                                      
                
                                                                Mango maturo
                                                                  già pulito -
                                                                  600
                  gr
                                                              
              
                                  
                
                                                                Carote
                                                                                          250
                  gr
                                                              
              
                                  
                
                                                                Ghiaccio
                                                                                          300
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Pelare le carote, eliminare le estremità, lavarle e tagliarle a pezzetti.

                      
                                          
                      Lavare il mango e tagliarlo a spicchi. Staccare il nocciolo dalla polpa con un coltello affilato e tagliare la polpa con delle incisioni prima verticali, poi orizzontali, ottenendo dei dadini, facendo attenzione a non tagliare anche la buccia. Spingere la polpa verso l'alto, incurvando la buccia con le dita e prelevare i cubetti di polpa con un coltello.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Versare i cubetti di ghiaccio, precedentemente rotti con un matterello per facilitare il lavoro del frullatore, nel bicchiere del frullatore, unire le carote e il mango tagliati e azionare il frullatore. 

                      
                                          
                      Per frullare lo smoothie con maggiore facilità, se necessario, aggiungere un po' di acqua naturale molto fredda.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Frullare fino a ottenere un composto spumoso, ma non troppo a lungo, perché il ghiaccio non deve sciogliersi.

                      
                                          
                      Versare lo smoothie detox al mango e carote in 4 bicchieri e servire con aggiunta di altro ghiaccio e pezzetti di mango.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  