DIFFICOLTÀ
media
Lo zuccotto è una ricetta dolce classica della cucina fiorentina, la ricetta originale prevede un involucro di pan di spagna bagnato di alchermes e ripieno di panna arricchita di cedro e ciliegie candite, solitamente è un dolce ottimo da servire durante le feste.

                                                Ingredienti per lo zuccotto
                                                                      
                
                                                                Ricotta vaccina
                                                                                          500
                  gr
                                                              
              
                                  
                
                                                                Biscotti savoiardi
                                                                                          300
                  gr
                                                              
              
                                  
                
                                                                Panna fresca liquida
                                                                                          250
                  ml
                                                              
              
                                  
                
                                                                Alchermes
                                                                                          250
                  ml
                                                              
              
                                  
                
                                                                Latte intero
                                                                                          250
                  ml
                                                              
              
                                  
                
                                                                Zucchero a velo
                                                                                          100
                  gr
                                                              
              
                                  
                
                                                                Cacao amaro in polvere
                                                                                          30
                  gr
                                                              
              
                                                                                      Ingredienti per decorare 
                                                                      
                
                                                                Cacao amaro in polvere
                                                                                          
                  q.b.
                                                              
              
                                  
                
                                                                Zucchero a velo
                                                                                          
                  q.b.
                                                              
              
                                  
                
                                                                Lamponi
                                                                                          3
                  
                                                              
              
                                                                                                Attrezzature
              
                
                                  Ciotole /                                   Pellicola per alimenti /                                   Stampo per zuccotto                                
              
                          

                    
                            
          
                            Preparazione
                                
                  
                    1
                                                                
                                          
                      In una scodella capiente versa la ricotta vaccina scolata del suo eventuale siero, unisci lo zucchero a velo setacciato e mescola con una forchetta fino ad ottenere una crema liscia. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In un'altra scodella monta la panna fresca liquida, con le fruste elettriche, fino a renderla soda. Quando avrai ottenuto il risultato descritto uniscila alla crema di ricotta mescolando delicatamente con una spatola dall'alto verso il basso per non farla smontare. 

                      
                                          
                      Copri con pellicola trasparente e riponi in frigorifero 15 minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Mentre attendi che la crema si solidifica, prepara lo stampo. Per questo zuccotto serve uno stampo a cupola da 22 cm. Rivesti la parte interna con la pellicola trasparente.

                      
                                          
                      Inizia ad inzuppare i savoiardi nell'alchermes disponendoli sul fondo dello stampo per creare la base, e poi a raggiera tutti intorno. 

                      
                                          
                      Idea furba: se ci sono bambini a tavola puoi inzuppare una metà dei savoiardi nell'alchermes e l'altra metà nel latte in modo che anche loro avranno la fetta di dolce senza il liquore. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando avrai terminato di rivestire lo stampo con i savoiardi, riprendi la crema dal frigorifero e inizia a spalmarne metà all’interno dello zuccotto, sopra i savoiardi, creando uno spessore di un centimetro. La crema andrà spalmata sul fondo e sui lati, lasciando un nido al centrale che ospiterà la crema al cioccolato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Alla crema rimasta unisci il cacao amaro setacciato e mescola molto bene fino ad incorporare tutta la polvere.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Riempi il nido centrale dello zuccotto con la crema di cacao e ricotta così ottenuta, usa una spatola o un cucchiaio per livellare il tutto. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Adesso sei pronto per creare la base finale dello zuccotto: inzuppa gli altri savoiardi nel latte, disponili uno accanto all’altro ricoprendo tutta la crema.

                      
                                          
                      Chiudi con la pellicola trasparente e lascia riposare in frigorifero 8 ore
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Trascorso il tempo di riposo elimina la pellicola e, usando un piatto piano, rigira molto delicatamente  lo zuccotto, quindi rimuovi  lo stampo e togli con attenzione l’altra pellicola che lo ricopre. 

                      
                                          
                      Decora lo zuccotto con il cacao in polvere setacciato, zucchero a velo e qualche lampone. Servi a fette.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conserva lo zuccotto per 2 giorni sopra un piatto, nella parte bassa del frigorifero.
                  
                
                              
          
                              Consiglio
                                
                  
                                        Al posto dell’alchermes e del latte puoi scegliere la bagna che preferisci, alcuni esempi possono essere latte e vaniglia, latte e cacao, limoncello diluito con un pochino di acqua o il marsala.
Come farcitura puoi utilizzare anche il mascarpone.
Per una versione ancora più golosa puoi impreziosire la farcitura con gocce di cioccolato o canditi. 
                  
                
                              
          
                  