DIFFICOLTÀ
bassa
Le girelle di pasta sfoglia salate sono degli stuzzichini vegetariani sfiziosi e rustici, super veloci da realizzare. Sono ottimi antipasti per una cena buffet o per arricchire con stile un aperitivo. E’ una ricetta versatile e svuota frigo, deciderete voi che ripieno utilizzare con quello che troverete in dispensa. Noi oggi vi proponiamo un abbinamento leggero, fresco e gustoso con zucchine, pomodorini e ricotta, un ripieno perfetto per le stagioni più calde.

                                                                                      
                
                                                                Rotolo di pasta sfoglia
                                                                                          1
                  
                                                              
              
                                  
                
                                                                Zucchine
                                                                                          2
                  
                                                              
              
                                  
                
                                                                Ricotta
                                                                                          150
                  gr
                                                              
              
                                  
                
                                                                Pomodorini
                                                                                          8
                  
                                                              
              
                                  
                
                                                                Olio di oliva
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Origano essiccato
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le girelle di pasta sfoglia salate prendete le zucchine e tagliate le estremità. Affettate le zucchine per il lato lungo, le fette dovranno essere dello spessore di qualche millimetro. Per facilitare l’operazione, potete utilizzare una mandolina o un pelapatate. Mettete le fettine di zucchina in un contenitore, salate, pepate e irrorate con un cucchiaio di olio di oliva.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Prendete la ricotta, aggiungete un cucchiaio di olio, mezzo cucchiaino di sale e poco pepe. Mescolate velocemente con i rebbi di una forchetta, fin quando la ricotta non si sarà ben ammorbidita. A questo punto srotolate la pasta sfoglia e tagliate, dalla parte lunga, delle strisce di circa 3 cm ciascuna. Se possibile, staccate i pomodorini dal ramo tagliando con una forbice, in modo da lasciare il picciolo. Lavate i pomodorini sotto acqua corrente e asciugateli tamponando con uno straccio. Su una striscia di pasta sfoglia spalmare abbondante crema di ricotta. Posizionate un pomodorino, facendo fuoriuscire di lato il picciolo. Arrotolate su se stessa la striscia di pasta sfoglia fino a coprire solo il pomodorino. Mettete sulla ricotta le fettine di zucchina. Arrotolate fino la fine della striscia, la girella è formata, adagiatela in una teglia con carta da forno. Procedete in questo modo per tutte le 8 strisce, una alla volta.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Infine, spolverate con dell’origano secco e irrorate con un filo di olio di oliva. Cuocete le girelle di pasta sfoglia salate nel ripiano medio, impostando in modalità ventilata a 180°  per 15 minuti. Quando le girelle saranno ben dorate, saranno pronte. Saranno ottime sia calde che fredde.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Per il ripieno potete utilizzare anche un altro formaggio cremoso, tipo un formaggio fresco spalmabile o del mascarpone. Potete sostituire le zucchine con le melanzane o con dei peperoni arrosto.
                  
                
                              
          
                              Conservazione
                                
                  
                                        Le girelle di pasta sfoglia con zucchine e pomodoro si possono conservare in frigorifero per 48 ore.
                  
                
                              
          
                  