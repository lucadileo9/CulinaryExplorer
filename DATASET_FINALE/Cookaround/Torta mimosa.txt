DIFFICOLTÀ
bassa
La torta mimosa è un dolce tipico italiano che suscita diverse discussioni riguardo alla sua vera origine: alcuni sostengono che la torta mimosa sia stata creata da Adelmo Renzi, un pasticciere di Rieti, nel Lazio, negli anni '50. Secondo questa versione, Renzi, avrebbe creato la torta ispirandosi alle mimose che, in Italia, vengono comunemente regalate alle donne per l'8 marzo, la Festa della Donna.

                                                Ingredienti pan di spagna
                                                                      
                
                                                                Uova intere
                                                                  a temperatura ambiente -
                                                                  6
                  
                                                              
              
                                  
                
                                                                Zucchero semolato
                                                                                          160
                  gr
                                                              
              
                                  
                
                                                                Scorza di limone
                                                                  grattugiata -
                                                                  1
                  
                                                              
              
                                  
                
                                                                Farina 00
                                                                                          190
                  gr
                                                              
              
                                                                                      Ingredienti crema chantilly
                                                                      
                
                                                                Tuorlo d'uovo
                                                                                          3
                  
                                                              
              
                                  
                
                                                                Zucchero semolato
                                                                                          80
                  gr
                                                              
              
                                  
                
                                                                Scorza grattugiata di limone
                                                                                          1
                  
                                                              
              
                                  
                
                                                                Farina 00
                                                                                          60
                  gr
                                                              
              
                                  
                
                                                                Latte intero
                                                                  fresco -
                                                                  300
                  ml
                                                              
              
                                  
                
                                                                Panna da montare
                                                                                          400
                  ml
                                                              
              
                                  
                
                                                                Fette di ananas sciroppate
                                                                                          
                  q.b.
                                                              
              
                                                                                                Attrezzature
              
                
                                  Ciotole /                                   Frusta a mano /                                   Planetaria /                                   Spatola /                                   stampo per torta da 18 cm /                                   stampo per torta da 20 cm                                
              
                          

                    
                            
          
                            Preparazione
                                
                  
                    1
                                                                
                                          
                      Da fare il giorno prima: pan di spagna 

                      
                                          
                      Nella ciotola della planetaria, o in una ciotola comune, monta le uova intere con lo zucchero e la scorza del limone fino ad ottenere un composto chiaro e spumoso.

                      
                                          
                      Aggiungi poco per volta la farina e incorporala delicatamente con una frusta a mano o con una spatola, mescolando dal basso verso l’alto per ottenere un composto leggero e senza grumi.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Una volta che avrai incorporato tutta la farina al composto, versa il tutto in due tortiere, una del diametro di 20 cm e l'altra più piccola del diametro di 18 cm, entrambe imburrate e infarinate.

                      
                                          
                      Cuoci in forno statico preriscaldato a 180° per circa 30-35 minuti.

                      
                                          
                      Una volta cotto, sforna e lascia raffreddare nello stampo.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Crema chantilly: in un pentolino scalda il latte con la scorza di limone.

                      
                                          
                      In una ciotola sbatti i tuorli con lo zucchero e la scorza del limone fino ad ottenere un composto chiaro e spumoso.

                      
                                          
                      Aggiungi la farina e mescola, infine versa il latte caldo.

                      
                                          
                      Mescola il tutto in modo da ottenere una crema priva di grumi, poi cuoci a fuoco basso sempre mescolando. 

                      
                                          
                      Togli dal fuoco, versa la crema in una ciotola di vetro e copri con pellicola a contatto. 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Monta la panna fresca fino ad ottenere una consistenza ben soda e spumosa, aggiungi la crema pasticcera fredda alla panna e, con un movimento delicato dal basso verso l'alto, incorpora il tutto fino ad ottenere una crema omogenea.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Scola l'ananas dal suo liquido di conservazione che terrai da parte, taglia le fette in pezzi piccoli, secondo le tue preferenze, se non ti piace sentire la consistenza della frutta tra la crema puoi decidere anche di frullarli.

                      
                                          
                      Prendi ora il pan di spagna e taglialo in tre parti, cosi' da ottenere tre dischi.

                      
                                          
                      Posiziona il primo disco su un piatto da portata e inizia ad assemblare la torta.

                      
                                          
                      Bagna il disco di pan di spagna con il succo dell'ananas sciroppata, aggiungi uno strato di crema chantilly e pezzi di ananas tagliati o frullati.

                      
                                          
                      Copri con un secondo disco di pan di spagna e ripeti tutta l'operazione. 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Copri la torta con l'ultimo disco di pan di spagna e spalmalo di crema. A questo punto prendi il pan di spagna più piccolo, togli la crosta e taglia l'interno in piccoli cubetti con i quali rivestirai la torta. I cubetti di pan di spagna, una volta montati sulla torta sembreranno una bella e ricca infiorescenza di mimosa. Lascia riposare la torta in frigo per circa un'ora prima di servire.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Idea in più
                                
                  
                                        Se vuoi rendere la mimosa sopra alla torta ancora più simile a quella vera, ti consiglio di cucinare il pan di spagna con le uova a pasta gialla.
                  
                
                              
          
                              Conservazione
                                
                  
                                        La torta mimosa si conserva bene in frigorifero, coperta da un involucro di pellicola trasparente o in un contenitore ermetico per alimenti. Ad ogni modo ti consiglio di consumare la torta entro 2-3 giorni dalla preparazione.
Prima di mettere la torta in frigorifero, è importante che tu la faccia raffreddare completamente a temperatura ambiente per evitare la formazione di condensa, che potrebbe compromettere la consistenza della torta.
Inoltre, se la torta è farcita con crema pasticcera o chantilly, evita di congelarla, poiché potrebbe perdere la consistenza soffice e leggera che la caratterizza.
                  
                
                              
          
                  