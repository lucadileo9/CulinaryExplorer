DIFFICOLTÀ
molto bassa
Il casatiello è un grande classico pasquale della tradizione culinaria napoletana, si tratta di una base di pane arricchito con dello strutto e con una farcia ricca di formaggio e salame. Una classica ricetta di Pasqua.

                                                Per l'impasto
                                                                      
                
                                                                Farina
                                                                                          620
                  gr
                                                              
              
                                  
                
                                                                Lievito di birra
                                                                                          5
                  gr
                                                              
              
                                  
                
                                                                Acqua
                                                                                          350
                  gr
                                                              
              
                                  
                
                                                                Sale
                                                                                          15
                  gr
                                                              
              
                                  
                
                                                                Strutto
                                                                                          35
                  gr
                                                              
              
                                  
                
                                                                Olio extravergine d'oliva (EVO)
                                                                                          20
                  gr
                                                              
              
                                                                                      Per la farcia
                                                                      
                
                                                                Pepe nero
                                                                                          
                  q.b.
                                                              
              
                                  
                
                                                                Salame napoletano
                                                                                          150
                  gr
                                                              
              
                                  
                
                                                                Pecorino
                                                                                          120
                  gr
                                                              
              
                                  
                
                                                                Uova
                                                                                          4
                  
                                                              
              
                                                                                                Attrezzature
              
                
                                  Planetaria /                                   Stampo a ciambella                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare il casatiello napoletano.

                      
                                          
                      In planetaria versa farina, lievito e l’acqua. Comincia a impastare e aggiungi il sale.

                      
                                          
                      Quando l'impasto è incordato al gancio, aggiungi lo strutto e l'olio e continua a impastare fino a quando l'impasto non risulta liscio, omogeneo e staccato dalla ciotola della planetaria.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trasferisci l’impasto sul banco e pirlalo brevemente.

                      
                                          
                      Mettilo poi a lievitare in una ciotola coprendola con un coperchio o con pellicola per almeno un paio d'ore, in un ambiente caldo e privo di correnti d'aria. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel frattempo, puoi procedere tagliando a cubetti il salame privo della pelle e il pecorino.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando l'impasto sarà raddoppiato di volume, trasferiscilo sul banco, e schiaccialo con le mani.

                      
                                          
                      Cospargilo con del pepe macinato e richiudilo su se stesso, prelevando una piccola parte di impasto che ti servirà dopo. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Stendi l'impasto il più possibile con un mattarello e cospargilo di nuovo con del pepe nero macinato, quindi versa sopra il salame e il formaggio tagliati a cubetti.

                      
                                          
                      Arrotola l'impasto su se stesso in modo da ottenere un filoncino, e posizionalo in uno stampo da ciambella leggermente unto con lo strutto. 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Aggiungi 4 uova e ingabbiale con i filoncini di impasto ottenuti dal pezzo di pasta tenuto da parte prima. Copri lo stampo con una ciotola rovesciata e lascia lievitare il tutto per circa 3 ore.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Inforna il casatiello lievitato in forno caldo a 170 gradi per 55 minuti, poi sfornalo e lascialo intiepidire.

                      
                                          
                      Infine sformalo dallo stampo e il tuo delizioso casatiello napoletano è pronto per essere gustato!
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Per il ripieno bisogna seguire scrupolosamente gli ingredienti indicati?
 
  							No, in realtà si può usare un po' di fantasia, certo sarà bene utilizzare ingredienti diciamo "asciutti" affinché l'impasto di pane non diventi molliccio, ma si può scegliere tra vari insaccati e formaggi.
  						
  					  						
  							Che differenza c'è tra casatiello e tortano?
  							In sostanza dipende da dove si mettono le uova sode: diventa tortano se le uova sono nel ripieno spezzettate, è casatiello se invece le uova sode sono messe sopra a mo' di decorazione con tutto il guscio.
  						
  					  						
  							Per quanti giorni si conserva?
  							Se lo conservi in un sacchetto di carta del panettiere o anche in una busta di plastica, si conserva per 3-4 giorni ma secondo me è talmente buono che finirà molto prima!
  						
  										
				
              
          
                  