DIFFICOLTÀ
bassa
La cheesecake non ha bisogno di presentazioni! La ricetta di oggi è la cheesecake fredda ai frutti rossi che donano colore e anche "calore" nei loro toni accesi in questa strana estate che sembra non finire mai. La cheesecake è un dolce alla portata di tutti, infatti anche chi è meno esperto in cucina potrà ottenere un risultato ottimo, soprattutto nella versione fredda come quella di cui ti stiamo parlando.

                                                Ingredienti per la base:
                                                                      
                
                                                                Biscotti secchi
                                                                                          200
                  gr
                                                              
              
                                  
                
                                                                Burro
                                                                                          100
                  gr
                                                              
              
                                                                                      Ingredienti:
                                                                      
                
                                                                Panna da montare zuccherata
                                                                                          200
                  ml
                                                              
              
                                  
                
                                                                Yogurt greco
                                                                                          125
                  gr
                                                              
              
                                  
                
                                                                Formaggio spalmabile
                                                                                          175
                  gr
                                                              
              
                                  
                
                                                                Frutti di bosco surgelati
                                                                                          100
                  gr
                                                              
              
                                  
                
                                                                Zucchero
                                                                                          50
                  gr
                                                              
              
                                  
                
                                                                Colla di pesce
                                                                                          10
                  gr
                                                              
              
                                                                                      Ingredienti per decorare:
                                                                      
                
                                                                Frutti di bosco surgelati
                                                                                          50
                  gr
                                                              
              
                                  
                
                                                                Frutti di bosco misti
                                                                                          
                  q.b.
                                                              
              
                                  
                
                                                                Foglie di mentuccia
                                                                                          
                  q.b.
                                                              
              
                                                                                                Attrezzature
              
                
                                  Bicchiere /                                   Carta forno /                                   Ciotola /                                   Coltello /                                   Frullatore /                                   Pentolino /                                   Piatti /                                   Spatola /                                   Teglia /                                   Teglia a cerniera                                
              
                          

                    
                            
          
                            Preparazione
                                
                  
                    1
                                                                
                                          
                      Per prima cosa prepara la base: prendi i biscotti e tritali finemente fino ad ottenere una polvere. Puoi usare un robottino da cucina oppure puoi metterli dentro una busta e schiacciare con il mattarello finché non otterrai una polvere. Taglia il burro a cubetti e scalda sul fuoco a fiamma bassa per 1 minuto, fin quando non si scioglie senza però iniziare a soffriggere. Versa il burro sciolto sui biscotti sbriciolati e mescola con una spatola così da amalgamare bene il tutto. Fodera la base di uno stampo a cerniera da 24 cm con un foglio di carta forno, ti basterà adagiare il foglio e poi chiudere lo stampo. Versa la base di biscotto e livella con un cucchiaio: aiutandoti con la parte piatta di un bicchiere fai pressione lungo tutto la base. Conserva in frigorifero per almeno 30 minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo metti i frutti di bosco surgelati in un piatto a scongelare e metti i fogli di colla di pesce ammollo in acqua fredda. Prepara la base al formaggio: metti il formaggio spalmabile dentro una ciotola, unisci lo yogurt greco e lo zucchero e mescola con una spatola finché non otterrai una crema. Metti i 100 g di frutti di bosco, ormai scongelati, in un frullatore o un robot ad immersione e frulla finché non avrai una purea liscia. Unisci i frutti rossi frullati al composto di formaggi preparato prima e mescola, con un cucchiaio o con una spatola, finché il tutto non sarà ben amalgamato.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Versa 50 ml di panna da montare in un pentolino e scalda leggermente a fuoco bassissimo, strizza i fogli di colla di pesce escioglili nella panna. Versa la panna con colla di pesce nel composto di formaggi e frutti rossi e mescola per bene. Monta la panna da montare a neve ben ferma ed aggiungila al composto di formaggi. Mescola, con una spatola, molto delicatamente con movimenti dal basso verso l’alto così da non smontare la panna.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Versa il composto di formaggi e frutti rossi sulla base di biscotti, livella con un cucchiaio il composto in modo che non vi siano parti più alte di altre. Conserva in frigorifero e lascia riposare per almeno una notte. Passata la notte di riposo, aiutatandoti con un coltello, togli la cheesecake dallo stampo a cerniera e adagiale su un piatto, togliendo la carta forno sotto la base. Decora la cheesecake fredda ai frutti rossi con i restanti frutti rossi ed i frutti freschi. Per dare un tocco di colore in più aggiungi delle foglioline di menta fresche.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Puoi sostituire i frutti rossi congelati con dei frutti rossi freschi.
È consigliabile preparare questo dolce il giorno prima di quando dovrai servirlo in tavola così che possa rassodarsi per bene.
                  
                
                              
          
                              Conservazione
                                
                  
                                        La cheesecake fredda ai frutti rossi di conserva in frigorifero per 3 giorni al massimo. Si può anche congelare, previo taglio in porzioni singole.
                  
                
                              
          
                  