DIFFICOLTÀ
bassa
Avete la necessità di creare un menù gluten free per i vostri cari? Bene iniziate subito con un antipasto di classe: la millefoglie di zucca e pancetta. Scoprite le nostre ricette con la zucca!

                                                                                      
                
                                                                Zucca
                                                                                          200
                  gr
                                                              
              
                                  
                
                                                                Formaggio spalmabile
                                                                                          200
                  gr
                                                              
              
                                  
                
                                                                Panna da cucina
                                                                                          200
                  gr
                                                              
              
                                  
                
                                                                Pancetta (tesa)
                                                                                          200
                  gr
                                                              
              
                                  
                
                                                                Caprino
                                                                                          100
                  gr
                                                              
              
                                  
                
                                                                Parmigiano Reggiano
                                                                                          80
                  gr
                                                              
              
                                  
                
                                                                Erba cipollina
                                                                                          1
                  ciuffo
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando volete preparare il millefoglie di zucca e pancetta, per prima cosa affettate la zucca finemente e ricavate dei dischi con l'aiuto di un coppapasta del diametro di circa 6 centimetri.

                      
                                          
                      Trasferite i dischi di zucca in una teglia rivestita con della carta forno, conditeli con olio extravergine d'oliva e sale, quindi cuoceteli in forno preriscaldato statico a 200°C per 8- 10 minuti. 

                      
                                          
                      Trascorso il tempo di cottura, sfornate e lasciate intiepidire.
                      
                                                                                
                    
                    
                    
                
                                                
                  
                    2
                                                                
                                          
                      Nel frattempo amalgamate il formaggio spalmabile con il caprino e l'erba cipollina tritata. 
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Scaldate la panna in un pentolino, rimuovete dal fuoco ed incorporate il parmigiano grattugiato, mescolate vigorosamente fino ad ottenere una bella salsa omogenea.
                      
                                                            
                    
                    
                
                                                
                  
                    4
                                                                
                                          
                      In una padella antiaderente rosolate le fette di pancetta fino ha farle diventare croccanti.

                      
                                          
                      Raggiunto un bel grado di croccantezza, allontanate le fette di pancetta dal fuoco e asciugatele dal grasso in eccesso con della carta assorbente e mettetele da parte a raffreddare.

                      
                                          
                      Una volta fredda, trasferitela all'interno del contenitore del mixer e tritate a più riprese, in maniera tale da non far sciogliere il grasso rimasto; in alternativa triatate le fette di pancetta con un coltello. 
                      
                                                            
                    
                    
                
                                                
                  
                    5
                                                                
                                          
                      Prendete i dischi di zucca ormai tiepidi e formate delle torrette alternando alla zucca il composto al caprino e formaggio spalmabile.

                      
                                          
                      Versate un po' di salsa al parmigiano sopra ogni torretta e cospargete con la granella di pancetta.
                      
                                                            
                    
                    
                
                                              
          
                  