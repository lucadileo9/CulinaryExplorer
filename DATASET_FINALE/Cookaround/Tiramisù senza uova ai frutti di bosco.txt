DIFFICOLTÀ
bassa
Sì, lo sappiamo, il tiramisù è uno solo e solo quello può vantare l'uso del nome tradizionale... ma guardate che meraviglia questa variante colorata ed elegante!

                                                                                      
                
                                                                Mascarpone
                                                                                          250
                  gr
                                                              
              
                                  
                
                                                                Panna fresca non zuccherata
                                                                                          220
                  gr
                                                              
              
                                  
                
                                                                Savoiardi
                                                                                          200
                  gr
                                                              
              
                                  
                
                                                                Zucchero a velo
                                                                                          100
                  gr
                                                              
              
                                  
                
                                                                Mirtilli
                                                                                          150
                  gr
                                                              
              
                                  
                
                                                                Lamponi
                                                                                          150
                  gr
                                                              
              
                                  
                
                                                                More
                                                                                          50
                  gr
                                                              
              
                                  
                
                                                                Ribes rosso
                                                                                          50
                  gr
                                                              
              
                                  
                
                                                                Zucchero semolato
                                                                  per i frutti di bosco -
                                                                  100
                  gr
                                                              
              
                                  
                
                                                                Succo di limone
                                                                  1 limone - 90 g -
                                                                  
                  
                                                              
              
                                  
                
                                                                Foglie di menta
                                                                  per la decorazione -
                                                                  
                  q.b.
                                                              
              
                                                                                                Attrezzature
              
                
                                  Ciotole /                                   Colino /                                   Cucchiai  /                                   Frusta elettrica /                                   Leccapentole /                                   Padella /                                   Pirofila /                                   Spremiagrumi                                
              
                          

                    
                            
          
                            Preparazione
                                
                  
                    1
                                                                
                                          
                      Per prima cosa dedicati ai frutti di bosco: lavali sotto l'acqua corrente e mettili in una scodella. Unisci lo zucchero semolato (100 g) e il succo di 1 limone. Mescola delicatamente e lasciali riposare per 1 ora, a temperatura ambiente, in modo che la frutta rilasci il suo sciroppo, che servirà come bagna per i savoiardi.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trascorso il tempo, filtra i frutti di bosco con un colino e tieni lo sciroppo da parte. Adagia i frutti di bosco in una padella e fai cuocere, a fuoco moderato, per 5 minuti, unendo qualche cucchiaio di acqua. Lascia raffreddare.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel frattempo, prepara la crema al mascarpone. Monta la panna a neve ferma, utilizzando le fruste elettriche.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Metti in una ciotola ampia il mascarpone, scolato dal suo siero, e lo zucchero a velo. Lavora a crema i due ingredienti con le fruste. Incorpora anche la panna montata e fai amalgamare brevemente, sempre con le fruste. Poi, utilizzando una spatola, rendi il composto omogeneo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Prendi una pirofila rettangolare 25x19 cm e adagia sul fondo 2 cucchiaiate di crema. Inzuppa i savoiardi nello sciroppo ai frutti di bosco, preparato precedentemente, e crea uno strato unico di biscotti all'interno della pirofila. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Ricopri i savoiardi con metà della crema e distribuisci metà dei frutti di bosco, ormai raffreddati.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Procedi con il secondo strato di savoiardi, sempre inzuppati nello sciroppo, il resto della crema e i frutti di bosco in superficie, a completamento del tiramisù senza uova ai frutti di bosco.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Poni il tiramisù per 30 minuti in frigorifero. Prima di servire, decora con delle foglioline di menta.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il tiramisù senza uova ai frutti di bosco si conserva in frigorifero per 3 giorni, meglio se coperto con carta stagnola o pellicola o in un contenitore ermetico. Si sconsiglia la congelazione.
                  
                
                              
          
                              Consiglio
                                
                  
                                        Puoi variare la quantità di frutti di bosco o scegliere di utilizzare solo i tuoi preferiti, aggiungendo anche le fragole: l'importante è che complessivamente utilizzi 400 g di frutta.
Puoi arricchire questo tiramisù anche con del cioccolato bianco tritato o gocce di cioccolato bianco, da distribuire in superficie sopra ai frutti di bosco. Al posto dei savoiardi, puoi anche utilizzare altri tipi di biscotti o utilizzare del pan di spagna, tagliato a fette. Se la bagna non dovesse essere sufficiente, puoi allungarla con qualche cucchiaio di acqua. I frutti di bosco si possono far riposare con lo zucchero e il succo di limone anche dalla sera prima, avendo cura di coprire la scodella con della pellicola e mettendola in frigorifero.
                  
                
                              
          
                  