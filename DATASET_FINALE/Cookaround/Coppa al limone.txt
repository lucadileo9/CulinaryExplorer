DIFFICOLTÀ
bassa
La coppa al limone è un dolce estivo, leggero e rinfrescante.Questo dolce è semplicissimo da preparare e farete sicuramente un figurone se lo presenterete a tavola al termine di una cena tra amici.

                                                Per la chantilly al limone
                                                                      
                
                                                                Crema pasticcera
                                                                                          300
                  gr
                                                              
              
                                  
                
                                                                Panna
                                                                                          400
                  gr
                                                              
              
                                  
                
                                                                Scorza di limone
                                                                                          10
                  gr
                                                              
              
                                  
                
                                                                Gelatina in fogli
                                                                                          7
                  gr
                                                              
              
                                                                                      Per la bagna al limoncello
                                                                      
                
                                                                Acqua
                                                                                          100
                  gr
                                                              
              
                                  
                
                                                                Zucchero
                                                                                          50
                  gr
                                                              
              
                                  
                
                                                                Limoncello
                                                                                          25
                  gr
                                                              
              
                                                                                      Per la finitura
                                                                      
                
                                                                Savoiardi
                                                                                          16
                  
                                                              
              
                                  
                
                                                                Limone
                                                                  essiccati -
                                                                  
                  q.b.
                                                              
              
                                                                                                Attrezzature
              
                
                                  Frusta a mano /                                   Pellicola per alimenti /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Iniziate preparando la crema pasticcera che avrà bisogno di tempo per raffreddarsi.

                      
                                          
                      In una ciotola riunite i tuorli e lo zucchero, sbatteteli con una frusta, quindi unite l'amido di mais setacciato e mescolatelo fino ad ottenere un composto uniforme.

                      
                                          
                      Scaldate molto bene il latte, quindi versatene una parte nel composto a base di uova e mescolate velocemente per evitare la formazione di grumi.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Riversate il composto di latte e uova nella pentola con il latte rimanente e rimettete il tutto sul fuoco mescolando continuamente fino a che la crema non si sia ben addensata.

                      
                                          
                      Ammollate la gelatina in acqua fredda, quindi unitela alla crema calda; mescolate affinché si sciolga e si distribuisca uniformemente nella crema.

                      
                                          
                      Coprite la crema con della pellicola trasparente a contatto e mettetela da parte a freddare.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel frattempo montate la panna fino a che risulti ben ferma.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Preparate anche la bagna al limoncello: portate a bollore l'acqua e lo zucchero, quindi unite il limoncello fuori dal fuoco.

                      
                                          
                      Prendete i savoiardi e tuffateli nella bagna uno alla volta in modo tale che s'impregnino leggermente.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Realizzate uno strato di savoiardi bagnati sul fondo dei bicchieri che avete scelto per servire questo dolce.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      A questo punto la crema pasticcera sarà fredda, unitela alla panna mescolando dal basso verso l'alto per non smontare il composto.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Distribuite un po' di crema sullo strato di savoiardi, quindi proseguite con un altro strato di savoiardi bagnati e ultimate il bicchiere con uno strato di crema.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Decorate a piacere con fette di limoni essiccati.
                      
                                                            
                    
                    
                
                                              
          
                                                                    Come montare la panna
                    
                                                                  
          
                                                                    Come setacciare la farina
                    
                                                                  
          
                                                                    Come addensare
                    
                                                                  
          
                                                                    Come ammollare
                    
                                                                  
          
                  