DIFFICOLTÀ
bassa
Ricotta e pere scomposta: un dolce delizioso e versatile, ispirato alla tipica torta ricotta e pere. Ottimo nella versione che vi proponiamo, potete anche sostituire le nocciole con un altro tipo di frutta secca e la frutta fresca con quella che più vi piace... Avrete così un dolce sempre nuovo e sempre buonissimo! È proprio l'idea giusta che cercavi se devi realizzare un dessert a fine pasto che vada bene come monoporzione. Servito in bicchierini infatti è perfetto perché può essere realizzato in anticipo e servito poi al moemento giuto. 

                                                Per la crema ricotta e pera
                                                                      
                
                                                                Ricotta di pecora
                                                                                          280
                  gr
                                                              
              
                                  
                
                                                                Panna
                                                                                          280
                  gr
                                                              
              
                                  
                
                                                                Pere
                                                                                          2
                  
                                                              
              
                                  
                
                                                                Zucchero
                                                                                          70
                  gr
                                                              
              
                                  
                
                                                                Cannella
                                                                                          1
                  gr
                                                              
              
                                                                                      Per le pepite alle nocciole
                                                                      
                
                                                                Farina
                                                                                          100
                  gr
                                                              
              
                                  
                
                                                                Farina di nocciole
                                                                                          40
                  gr
                                                              
              
                                  
                
                                                                Burro
                                                                                          60
                  gr
                                                              
              
                                  
                
                                                                Zucchero a velo
                                                                                          40
                  gr
                                                              
              
                                  
                
                                                                Uova
                                                                                          20
                  gr
                                                              
              
                                                                                                Attrezzature
              
                
                                  Boccale /                                   Frullatore /                                   Spatola                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare la ricotta e pere scomposta, iniziate preparando la pasta frolla alle nocciole per le pepite.

                      
                                          
                      Nel boccale di un frullatore, frullate insieme il burro, la farina e le nocciole in polvere, fino ad ottenere uno sfarinato omogeneo.

                      
                                          
                      Aggiungete lo zucchero e l'uovo, mescolando velocemente; otterrete un risultato molto morbido.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Coprite l'impasto con della pellicola e riponetelo in frigorifero per almeno un'ora.

                      
                                          
                      Riprendete l'impasto dopo il riposo e realizzate delle palline di circa un centimetro di diametro, allineatele in una teglia foderata di carta forno e infornate a 170°C per circa 10 minuti o fino a doratura.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Al termine della cottura spegnete il forno e lasciate freddare le pepite nel forno spento, questo le renderà più friabili.

                      
                                          
                      Sbucciate le pere e poi tagliatene una parte a cubetti e una parte e fette per la guarnizione.

                      
                                          
                      Spadellate le pere, sia quelle a cubetti che quelle a fette, con una noce di burro e poco zucchero fino a che non risultino ben colorite.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Setacciate la ricotta in modo da renderla liscia e unite lo zucchero.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungete la panna precedentemente montata e le pere a cubetti.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Mescolate con una spatola dal basso verso l'alto fino ad ottenere una crema omogenea.

                      
                                          
                      Al momento di servire distribuite la crema in coppe o bicchieri, guarnite con le fette di pera e le pepite alle nocciole e terminate con una spolverata di cannella.
                      
                                                            
                    
                    
                
                                              
          
                              Consiglio
                                
                  
                                        Al posto della frolla cosa potrei utilizzare?
Anche dei biscotti sbriciolati quelli di tipo digestive per intenderci, andranno benissimo.
Quanto tempo prima posso preparare la crema?
Puoi anticiparti anche di 5-6 ore e lasciarla in frigorifero.
Volendo invece realizzare il dolce classico, è molto difficile?
No, segui la nostra ricetta.
                  
                
                              
          
                  