DIFFICOLTÀ
media
I Cappelletti di magro romagnoli sono così definiti "di magro" perchè il loro ripieno non prevede l'utilizzo di carne, ma formaggi quali squacquerone, ricotta ed il parmigiano reggiano. 

                                                Ingredienti per la pasta
                                                                      
                
                                                                Farina
                                                                                          400
                  gr
                                                              
              
                                  
                
                                                                Uova
                                                                                          4
                  
                                                              
              
                                                                                      Per il ripieno
                                                                      
                
                                                                Squacquerone
                                                                                          200
                  gr
                                                              
              
                                  
                
                                                                Ricotta
                                                                                          70
                  gr
                                                              
              
                                  
                
                                                                Parmigiano Reggiano
                                                                                          150
                  gr
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Noce moscata
                                                                                          
                  q.b.
                                                              
              
                                  
                
                                                                Scorza grattugiata di limone
                                                                  mezzo -
                                                                  
                  
                                                              
              
                                                                                      Per servire
                                                                      
                
                                                                Brodo di carne
                                                                  abbondante caldo -
                                                                  
                  q.b.
                                                              
              
                                                                                                Attrezzature
              
                
                                  Mattarello /                                   Rotella dentata /                                   Sfogliatrice /                                   Spianatoia                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare i cappelletti di magro romagnoli, parti dalla preparazione della pasta fresca: Su una spianatoia versa la farina e forma la fontana con la mano.

                      
                                          
                      Versa al centro le uova e con un coltello o una forchetta comincia a mescolare le uova incorporando la farina poco a poco.

                      
                                          
                      Una volta che le uova non risultano più liquide, comincia ad impastare con le mani fino ad ottenere un impasto ben formato.

                      
                                          
                      Quando l’impasto risulta quasi completamente liscio, coprilo con una ciotola e lascialo riposare per circa 1 ora.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Intanto prepara il ripieno: unisci in una ciotola lo squacquerone, la ricotta e l’uovo, aggiungi una grattata di noce moscata e la buccia di mezzo limone.

                      
                                          
                      Mescola fino ad amalgamare poi aggiungi il parmigiano in due riprese per evitare grumi.

                      
                                          
                      Copri con pellicola e lascia riposare in frigorifero per almeno 1 h.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Taglia un piccolo pezzo di impasto e il resto tienilo coperto per non farlo seccare.

                      
                                          
                      Lavora il pezzo di impasto con le mani brevemente, poi tiralo con la sfogliatrice, stringendo i rulli ad ogni passaggio. Io nella mia macchina mi fermo alla terzultima posizione.

                      
                                          
                      Con una rotella taglia pasta dentata, rifila i bordi e ottieni prima delle strisce, poi dei quadrati di 4 cm di lato.

                      
                                          
                      Mi raccomando, stendi poca sfoglia alla volta e copri sempre quella che non stai usando con un sacchetto per non farla seccare.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Copri metà della sfoglia stesa con un sacchetto di plastica per non farla seccare, poi posiziona mezzo cucchiaino di ripieno al centro di ogni quadratino.

                      
                                          
                      Una volta che ha distribuito il ripieno, comincia a chiedere i cappelletti.

                      
                                          
                      Avvicina due angoli in modo da ottenere un triangolo e sigilla bene i bordi premendo con la punta delle dita. 

                      
                                          
                      Poi senza girare i lembi o piegarli in nessun modo, avvicinali e sovrapponili tra di loro, Schiacciali per attaccarli e procedi con tutti gli altri cappelletti.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Man mano che li chiudi, lasciali asciugare brevemente sulla spianatoia, poi una volta che sono tutti pronti, disponili su un canovaccio leggermente infarinato e mettili a congelare in freezer, oppure utilizzali freschi.

                      
                                          
                      Cuoci i cappelletti di magro romagnoli in brodo o servili con un buon ragù.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  