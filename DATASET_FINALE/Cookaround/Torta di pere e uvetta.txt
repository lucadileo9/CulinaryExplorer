DIFFICOLTÀ
molto bassa
La torta di pere e uvetta è una torta soffice e profumata facile e veloce da preparare, ideale se non sei proprio esperto in cucina, questa ricetta ha il pregio di riuscire sempre. 

                                                                                      
                
                                                                Pere
                                                                                          1
                  kg
                                                              
              
                                  
                
                                                                Farina 00
                                                                                          250
                  gr
                                                              
              
                                  
                
                                                                Latte intero
                                                                                          200
                  ml
                                                              
              
                                  
                
                                                                Zucchero
                                                                                          150
                  gr
                                                              
              
                                  
                
                                                                Uvetta sultanina
                                                                                          100
                  gr
                                                              
              
                                  
                
                                                                Tuorli
                                                                                          3
                  
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Lievito in polvere per dolci
                                                                                          8
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Prepara la torta di pere e uvetta partendo dalla pulizia delle pere: lavale e sbucciale, tagliale in quarti e quindi privale del torsolo. Taglia la polpa delle pere a fettine o, se preferisci, a tocchetti. Spremi un limone e versalo sulle pere dopo averlo filtrato. Mescola per distribuire bene il succo di limone e tieni da parte. Metti l’uvetta in ammollo nell'acqua tiepida per 10 minuti quindi scolala, strizzala e asciugala.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Dedicati ora all’impasto: rompi le uova e raccogli i tuorli in una terrina. Unisci lo zucchero e lavora con le fruste elettriche fino ad averle chiare e spumose. Aggiungi la farina setacciata e quindi il lievito sempre setacciato per evitare grumi.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Lava un limone bio e grattugia la buccia nell’impasto. Aggiungi il latte e mescola con una frusta fino a ottenere un composto omogeneo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Unisci l’uvetta e le fettine di pera tenendone qualcuna da parte per la decorazione. Rivesti con carta forno una tortiera apribile del diametro di 24 cm. Versa il composto e decora con le fettine di pera messe da parte. Cuoci in forno statico a 180°C. per circa 40-45 minuti, facendo comunque la prova stecchino. Una volta fredda, togli la torta dalla tortiera e guarnisci con zucchero a velo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Puoi conservare la torta di pere per due o tre giorni sotto una campana per torte .
                  
                
                              
          
                              Consiglio
                                
                  
                                        Puoi sostituire le pere con le mele se preferisci. Se non ti piacciono le uvette puoi ometterle e sostituirle con delle gocce di cioccolato. Puoi utilizzare la varietà di pere che preferisci o hai in casa.
Puoi usare i 3 albumi avanzati per cucinare una bellissima pavlova o dei deliziosi brutti ma buoni.
                  
                
                              
          
                  