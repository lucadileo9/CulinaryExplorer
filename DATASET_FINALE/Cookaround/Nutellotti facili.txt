DIFFICOLTÀ
molto bassa
I nutellotti facili sono dei biscotti realizzati con un impasto a base di Nutella e farciti con un ciuffo della famosa crema al cioccolato e nocciole. Golosi bon bon da mangiare in un sol boccone, perfetti per la merenda, per la colazione o per una festa di compleanno! La ricetta è molto semplice e richiede pochi ingredienti: potete coinvolgere anche i vostri bambini e divertirvi a prepararli insieme. Il momento più bello però sarà l’assaggio… con i nutellotti facili il risultato è assicurato!

                                                                                      
                
                                                                Nutella®
                                                                                          180
                  gr
                                                              
              
                                  
                
                                                                Farina 00
                                                                                          150
                  gr
                                                              
              
                                  
                
                                                                Uovo
                                                                  1 medio -
                                                                  45
                  gr
                                                              
              
                                  
                
                                                                Lievito istantaneo per dolci
                                                                  1 cucchiaino  -
                                                                  2
                  gr
                                                              
              
                                  
                
                                                                Estratto di vaniglia
                                                                                          4
                  gocce
                                                              
              
                                                                                      Per guarnire
                                                                      
                
                                                                Nutella®
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Setacciate in una ciotola la farina 00 per eliminare eventuali grumi.

                      
                                          
                      Aggiungete il lievito per dolci anch’esso precedentemente setacciato, poi unite l'estratto di vaniglia e mescolate per amalgamare bene gli ingredienti.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Incorporate contemporaneamente l’uovo e la Nutella.

                      
                                          
                      Impastate brevemente prima in ciotola e poi su di un piano da lavoro per ottenere un panetto compatto e liscio.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Staccate 14 pezzi di impasto del peso di circa 25 g, poi formate delle palline modellandole con i palmi delle mani.

                      
                                          
                      Sistemate le palline sopra una teglia foderata con carta forno e schiacciatele leggermente con le mani.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Infine con l'aiuto del manico di un cucchiaio di legno create un piccolo incavo centrale.

                      
                                          
                      Cuocete in forno preriscaldato a 180 °C per 10 minuti, sfornate e lasciate raffreddare.

                      
                                          
                      Quando saranno freddi completate i nutellotti aggiungendo della Nutella fusa nell'incavo centrale con l'aiuto di un cucchiaino.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  