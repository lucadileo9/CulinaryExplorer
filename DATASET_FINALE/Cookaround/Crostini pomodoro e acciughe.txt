DIFFICOLTÀ
bassa
I crostini pomodoro e acciughe sono perfetti se volete preparare un pranzo o una cena a base di pesce e non sapete cosa proporre come antipasto. Si tratta di semplici crostini di pane tostato e agliato sui quali potrete adagiare un condimento a base di pomodoro, capperi e olive e un'alicetta appena cotta.

                                                                                      
                
                                                                Alici o Acciughe
                                                                  fresche -
                                                                  12
                  
                                                              
              
                                  
                
                                                                Crostini di pane
                                                                  pezzi, grandi almeno quanto un'acciuga -
                                                                  12
                  
                                                              
              
                                  
                
                                                                Olive nere
                                                                                          30
                  gr
                                                              
              
                                  
                
                                                                Pomodori
                                                                  cuore di bue -
                                                                  1
                  
                                                              
              
                                  
                
                                                                Capperi
                                                                                          10
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                  circa -
                                                                  3
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Origano secco
                                                                  scarso -
                                                                  1
                  cucchiaio da tè
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i crostini pomodoro e acciughe dovrete come prima cosa reperire le acciughine, ne basteranno 12 per 4 persone, l'importante è che siano ben pulite e senza lisca centrale, possibilmente aperte a libro in modo tale che la polpa di ciascuna acciuga rimanga integra.

                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      Mettete in forno a 200°C i crostini di pane per circa 5 minuti, giusto il tempo di tostarli. La grandezza delle fette di pane sarà a vostro gusto, l'importante è che su ciascuna sia possibile adagiare un'acciuga.

                      
                                          
                       
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Lavate e tagliate il pomodoro cuore di bue a cubetti. Scaldate in padella un bel giro d'olio extravergine d'oliva e unite uno spicchio d'aglio sbucciato. Dovrete accendere il fuoco e lasciar prendere calore, quindi unite anche il pomodoro che dovrà cuocere per circa 2 minuti a fiamma molto vivace.
                      
                                                            
                    
                    
                
                                                
                  
                    4
                                                                
                                          
                      Aggiungete al pomodoro anche i capperi, le olive e l'origano, mescolate bene e aggiungete, infine, le acciughe cuocendole a padella coperta per 30 secondi per ciascun lato.
                      
                                                            
                    
                    
                
                                                
                  
                    5
                                                                
                                          
                      Non vi resta che riprendere i crostini di pane e condirli dapprima con il sugo a base di pomodoro, olive e capperi, quindi dovrete adagiare un'alicetta su ciascun crostino.

                      
                                          
                      Ungete con un filo d'olio extravergine d'oliva a crudo e qualche fiocchetto di sale. Portate in tavola i crostini possibilmente ancora tiepidi.
                      
                                                            
                    
                    
                
                                              
          
                  