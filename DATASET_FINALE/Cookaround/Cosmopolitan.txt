DIFFICOLTÀ
molto bassa
Il Cosmopolitan è un cocktail davvero molto coreografico, con il suo colore acceso rallegra ogni serata o evento sociale. Nato in America negli anni '80 del secolo scorso, il Cosmopolitan si afferma in tutto il mondo grazie alla serie TV sex and the city, prodotta e trasmessa a cavallo del nuovo secolo. Questo delizioso drink piace molto alle donne per le sue note fruttate, è anche molto facile da riprodurre in casa, quindi se vuoi ospitare il prossimo memorabile evento sociale, ti suggerisco di leggere bene la nostra ricetta completa di passo passo fotografico per creare con le tue mani un bellissimo e buonissimo Cosmopolitan!

                                                                                      
                
                                                                Vodka citron
                                                                                          40
                  ml
                                                              
              
                                  
                
                                                                Cointreau
                                                                                          15
                  ml
                                                              
              
                                  
                
                                                                Succo di lime
                                                                                          15
                  ml
                                                              
              
                                  
                
                                                                Succo di mirtillo
                                                                                          30
                  ml
                                                              
              
                                  
                
                                                                Cubetti di ghiaccio
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Prima di iniziare a preparare il Cosmopolitan, metti dei cubetti di ghiaccio nella coppa cocktail e tieni da parte, in questo modo manterrai il bicchiere freddo fino al momento del servizio. Spremi il lime in uno spremiagrumi, fino ad ottenere 15 ml di succo fresco. Se non ti piace avere la polpa nel cocktail puoi filtrare il succo con un colino a maglie strette.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Metti il ghiaccio nel bicchiere inferiore dello shaker e versaci insieme la vodka citron, aggiungi anche il Cointreau.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Infine unisci nel bicchiere dello shaker anche il succo di lime e il succo di mirtilli.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Chiudi lo shaker e shakera energicamente per 15-20 secondi. Elimina il ghiaccio e l’eventuale acqua dalla coppa cocktail e filtra il Cosmopolitan, utilizzando uno strainer sulla bocca dello shaker, direttamente nel bicchiere.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                              
          
                  