DIFFICOLTÀ
molto bassa
Il risotto al radicchio e gorgonzola è un primo piatto ricco e cremoso, ideale per gli amanti dei sapori decisi. Il retrogusto leggermente amaro del radicchio rosso e la tipica piccantezza del gorgonzola, armonizzano in un perfetto equilibrio questo favoloso risotto dalle note autunnali, perfetto anche da gustare nella stagione fredda, accompagnato da un buon vino rosso o bianco. Il risotto al radicchio e gorgonzola va servito rigorosamente caldo e fumante, e, se gradito, aromatizzato con un trito di prezzemolo fresco.

                                                                                      
                
                                                                Radicchio rosso
                                                                  da pulire -
                                                                  400
                  gr
                                                              
              
                                  
                
                                                                Riso Carnaroli
                                                                                          320
                  gr
                                                              
              
                                  
                
                                                                Vino bianco secco
                                                                  oppure rosso secco -
                                                                  180
                  gr
                                                              
              
                                  
                
                                                                Gorgonzola piccante
                                                                                          150
                  gr
                                                              
              
                                  
                
                                                                Olio extravergine d'oliva (EVO)
                                                                                          60
                  gr
                                                              
              
                                  
                
                                                                Formaggio grattugiato
                                                                                          30
                  gr
                                                              
              
                                  
                
                                                                Cipolla rossa
                                                                  oppure scalogno -
                                                                  1
                  
                                                              
              
                                  
                
                                                                brodo vegetale
                                                                                          1
                  l
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il Risotto al radicchio e gorgonzola cremoso, versa l'olio extravergine di oliva in una casseruola oppure in una padella dai bordi alti, con un trito di cipolla rossa. Appena la cipolla inizia a soffriggere aggiungi il riso e lascialo tostare, mescolando con un cucchiaio di legno, fino a renderlo trasparente. Sfuma con il vino bianco e lascialo evaporare per qualche minuto. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando la parte alcolica del vino sarà evaporata, aggiungi un mestolo di brodo vegetale, mescola e unisci il radicchio pulito e tagliato finemente, amalgama e incorpora un altro mestolo di brodo vegetale.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Procedi alla cottura del risotto aggiungendo un mestolo di brodo quando si è quasi asciugato il precedente, sempre continuando a mescolare. A fine cottura unisci il parmigiano grattugiato, mescola e manteca con il gorgonzola piccante tagliato a cubetti. Servi il risotto al radicchio e gorgonzola ben caldo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  