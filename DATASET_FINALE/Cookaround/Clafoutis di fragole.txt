DIFFICOLTÀ
media
Il clafoutis di fragole è un dolce molto semplice, declinazione del più famoso clafoutis di ciliegie. In questo caso al posto delle ciliegie si sono scelte le fragole, frutta altrettanto dolce e fresca. 

                                                                                      
                
                                                                Fragole
                                                                  lavate, mondate e tagliate a fettine -
                                                                  250
                  gr
                                                              
              
                                  
                
                                                                Farina 00
                                                                                          125
                  gr
                                                              
              
                                  
                
                                                                Zucchero a velo
                                                                                          65
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Latte
                                                                                          500
                  ml
                                                              
              
                                                                                                Attrezzature
              
                
                                  Frusta elettrica /                                   Pirofila                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare un clafoutis di fragole perfetto dovrete partire da una montata di uova e zucchero, quindi aprite le uova in una ciotola, se usate la planetaria utilizzate la ciotola in dotazione.

                      
                                          
                      Aggiungete alle uova lo zucchero e iniziate a montare con un gancio a frusta o con le fruste elettriche, a vostro piacere. Non smettete di montare fino a che non abbiate ottenuto una montata molto morbida, spumosa e dal colore giallo chiaro. Impiegherete circa 15 minuti.
                      
                                                                                
                    
                    
                    
                
                                                
                  
                    2
                                                                
                                          
                      Aggiungete, quindi, la farina 00 ben setacciata anche in più riprese, facendo lavorare la macchina o le fruste elettriche tra un'aggiunta e l'altra. Aggiungete, successivamente, anche il latte a filo mentre la macchina è in funzione in modo tale che venga completamente assorbito dal composto.

                      
                                          
                      Mettete da parte la pastella ottenuta.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Dedicatevi, ora, alle fragole: lavatele, rimuovete il picciolo e tagliatele a cubetti piuttosto piccoli. Incorporate i cubetti di fragola all'impasto appena realizzato e messo da parte mescolando delicatamente dal basso verso l'alto.
                      
                                                            
                    
                    
                
                                                
                  
                    4
                                                                
                                          
                      Imburrate una pirofila di 24 cm di diametro preferibilmente in pirex poiché vi servirà anche per portare il dolce in tavola dal momento che andrà servito a cucchiaiate data la sua consistenza cremosa.
                      
                                                            
                    
                    
                
                                                
                  
                    5
                                                                
                                          
                      Decorate la superficie con qualche fragola tagliata più grossa e infornate il dolce a 180°C per circa 40 minuti.
                      
                                                            
                    
                    
                
                                                
                  
                    6
                                                                
                                          
                      Sfornate il dolce una volta cotto e fatelo freddare completamente. Non vi resta che servirlo in tavola dopo averlo spolverizzato con dello zucchero a velo a piacere e decorato con una fragola tagliata a ventaglio.
                      
                                                            
                    
                    
                
                                              
          
                  