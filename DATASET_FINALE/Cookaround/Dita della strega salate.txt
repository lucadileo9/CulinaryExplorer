DIFFICOLTÀ
bassa
Oggi cuciniamo le dita della strega salate, una ricetta spaventosa che fa pensare ad Halloween al primo colpo, una di quelle ricette molto semplici da preparare anche in compagnia dei bambini.
Le dita della strega sono degli stuzzichini facili e veloci perfetti per una festa a tema Halloween da servire per la merenda dei più piccoli, ma anche degli adulti. Se sei alla ricerca di una ricetta facile, ma anche molto economica, le dita della strega salate sono perfette! Ti servirà soltanto un rotolo di pasta sfoglia, würstel e poco altro.
Ora non ti resta che seguire la nostra ricetta con passo passo fotografico, e la festa di Halloween sarà un successo!

                                                                                      
                
                                                                Rotolo di pasta sfoglia
                                                                  rettangolare  -
                                                                  1
                  
                                                              
              
                                  
                
                                                                Wurstel
                                                                  piccoli -
                                                                  8
                  
                                                              
              
                                  
                
                                                                Emmental
                                                                                          4
                  fette
                                                              
              
                                  
                
                                                                Mandorle
                                                                                          8
                  
                                                              
              
                                  
                
                                                                Tuorlo d'uovo
                                                                                          1
                  
                                                              
              
                                  
                
                                                                Concentrato di pomodoro
                                                                                          
                  q.b.
                                                              
              
                                  
                
                                                                Ketchup
                                                                  o salsa bbq -
                                                                  
                  q.b.
                                                              
              
                                                                                                Attrezzature
              
                
                                  Carta forno /                                   Coltello /                                   Leccarda /                                   Pennello /                                   Taglia pizza                                
              
                          

                    
                            
          
                            Preparazione
                                
                  
                    1
                                                                
                                          
                      Ecco come preparare le dita della strega salate: per prima cosa, srotola la pasta sfoglia. Poggia un wurstel sul bordo della pasta sfoglia in modo da misurare l’altezza che ti serve prima di tagliarla. Taglia la striscia di sfoglia con la rotella, otterrai due strisce uguali e una più bassa, ma con l’ultima riuscirai in ogni caso a non sprecare nulla, essendo una sfoglia fresca e morbida, se necessario potrai anche attaccare dei ritagli.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Taglia il formaggio a strisce e i wurstel in tre parti, poggia una o due fettine di formaggio sulla sfoglia e poggia poi il wurstel sopra il formaggio, arrotola la sfoglia attorno al wurstel fino a ricoprirlo interamente e taglia con una rotella.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Prosegui allo stesso modo con i restanti ingredienti, sigilla bene il bordo della sfoglia con i polpastrelli in modo da racchiudere il wurstel al suo interno. Sempre con i polpastrelli, pizzica leggermente la sfoglia tra un pezzo di wurstel e l’altro, andrai così a modellare la sfoglia e saranno sempre più simili a delle dita.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Sistema le dita su una teglia ricoperta da carta forno, pratica dei piccoli taglietti con un coltello ben affilato per rendere il tutto ancora più realistico. Spennella le dita con un tuorlo. Metti un cucchiaino di concentrato di pomodoro sulla punta di ogni dito, poi poggia una mandorla premendo leggermente in modo da assicurarti che non cada.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Inforna le dita della strega sul secondo binario del forno dal basso, in forno ventilato preriscaldato a 200°C per 15 minuti circa, i tempi possono variare in base al forno, valuta qundi che la doratura sia adeguata. Servi le dita della strega con della salsa a piacere, puoi scegliere se utilizzare il ketchup o la salsa bbq, sistemala in una ciotolina e utilizzala anche per decorare le dita in modo da farle sembrare insanguinate. Le dita della strega sono pronte e sono sicuramente mostruose, non ti resta che sistemarle sulla tua tavola a tema Halloween per spaventare gli ospiti.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Le dita della strega non si adattano ad essere conservate a lungo, ti consiglio di prepararle e consumarle in giornata, la pasta sfoglia consevata a lungo perde fragranza.
                  
                
                              
          
                              Consiglio
                                
                  
                                        Se non ami i formaggi, puoi preparare la ricetta allo stesso modo evitando di utilizzarli, o puoi anche scegliere di utilizzare i formaggi che preferisci se non ti piace particolarmente quello utilizzato in questa ricetta.
                  
                
                              
          
                  