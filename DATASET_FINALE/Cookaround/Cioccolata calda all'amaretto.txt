DIFFICOLTÀ
molto bassa
Una fredda serata invernale, la pioggia che batte sui vetri e un caminetto acceso… è questa l’atmosfera ideale per gustare una deliziosa cioccolata calda all’amaretto! Il gusto intenso del cioccolato fondente si sposa perfettamente con la nota intensa del liquore, un tocco da veri intenditori… senza dimenticare la golosa aggiunta di panna montata, guarnita con amaretti tritati! Nessuno potrà dire di no a una tazza fumante di cioccolata calda all’amaretto, perfetta anche come dolce fine pasto da condividere con i propri cari.

                                                                                      
                
                                                                Latte
                                                                                          1
                  l
                                                              
              
                                  
                
                                                                Cioccolato fondente
                                                                                          420
                  gr
                                                              
              
                                  
                
                                                                Cacao amaro in polvere
                                                                                          40
                  gr
                                                              
              
                                  
                
                                                                Maizena
                                                                                          40
                  gr
                                                              
              
                                  
                
                                                                Zucchero
                                                                                          40
                  gr
                                                              
              
                                  
                
                                                                Liquore all'amaretto
                                                                                          2
                  bicchierini
                                                              
              
                                                                                      per decorare
                                                                      
                
                                                                Panna fresca
                                                                                          200
                  gr
                                                              
              
                                  
                
                                                                Zucchero
                                                                                          20
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Tagliate a pezzetti il cioccolato fondente, mettetelo in un pentolino e fatelo sciogliere a fiamma dolce mescolando continuamente.

                      
                                          
                      Quando il cioccolato fondente si sarà sciolto in modo omogeneo, togliete dal fuoco e mettete da parte.

                      
                                          
                      In un pentolino mettete il latte, setacciatevi la maizena e il cacao amaro in polvere e trasferite il tutto sul fuoco.

                      
                                          
                      Mescolate continuamente per evitare la formazione di grumi.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando inizierà a bollire leggermente, versate lo zucchero nel latte.

                      
                                          
                      Aggiungetevi l’amaretto e il cioccolato fondente fuso.

                      
                                          
                      Mescolate ancora, fino a quando non otterrete la consistenza desiderata.

                      
                                          
                      Versate la cioccolata calda nelle tazze e passate alla preparazione della panna montata, se desiderate.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Per preparare la panna montata versate la panna fredda di frigo in una ciotola insieme a 20 g di zucchero bianco e montatela molto bene con delle fruste elettriche.

                      
                                          
                      Quando avrà raggiunto una consistenza soda e corposa la panna sarà montata.

                      
                                          
                      Trasferitela in una tasca da pasticciere con beccuccio a stella e versatela sulla cioccolata calda oppure se preferite mettetela anche in una ciotolina a parte.

                      
                                          
                      Guarnite la panna montata con degli amaretti tritati e gustate la vostra cioccolata calda.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  