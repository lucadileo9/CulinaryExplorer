DIFFICOLTÀ
media
Si possono preparare in tanti modi, ma le alici al forno classiche con pangrattato sono talmente buone da non passare mai di moda! Le alici sono dei piccoli pesci azzurri e si distinguono dalle acciughe proprio per la loro pezzatura più piccola. Una delle più buone ricette di secondi piatti al forno.

                                                                                      
                
                                                                Alici fresche
                                                                                          400
                  gr
                                                              
              
                                  
                
                                                                Pangrattato
                                                                                          150
                  gr
                                                              
              
                                  
                
                                                                Aglio
                                                                                          2
                  spicchi
                                                              
              
                                  
                
                                                                Peperoncino
                                                                                          ½
                  cucchiai da tè
                                                              
              
                                  
                
                                                                Finocchietto selvatico
                                                                                          1
                  mazzetto
                                                              
              
                                  
                
                                                                Pinoli
                                                                                          15
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Scorza di limone
                                                                                          1
                  
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Ciotole /                                   Coltello /                                   Padella /                                   Pirofila /                                   Scolapasta /                                   Tagliere                                
              
                          

                    
                            
          
                            Preparazione
                                
                  
                    1
                                                                
                                          
                      Per prima cosa ripulisci le alici: stacca la testa (verranno via anche gli intestini) e poi apri il pesce con la pressione del pollice fino alla coda.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Stacca la lisca centrale e metti da parte.

                      
                                          
                      Prosegui così con tutte le alici, poi sciacqua bene sotto acqua corrente.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Adesso prepara la panatura: metti il pangrattato in una ciotola.

                      
                                          
                      Taglia due spicchi d’aglio a pezzettini dopo averli privati dell’anima centrale, che è poco digeribile, e uniscili al pangrattato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Tosta i pinoli in un padellino antiaderente e aggiungili alla panatura.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Condisci con il peperoncino e un filo d’olio, poi lavora con le mani: il pangrattato deve risultare leggermente inumidito.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Spennella un filo d’olio sulla base di una pirofila, poi sistema uno strato di alici su tutta la superficie.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Condisci con un pizzico di sale e un po’ di scorzetta di limone grattugiata e ricopri con il pangrattato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Sistema un secondo strato di alici nel verso opposto al primo, condisci di nuovo con sale e scorza di limone e ricopri di pangrattato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Completa con un filo d’olio e cuoci in forno ventilato preriscaldato a 190°C per 15 minuti.

                      
                                          
                      Estrai dal forno e servi le alici calde o a temperatura ambiente.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  