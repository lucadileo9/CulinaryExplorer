DIFFICOLTÀ
bassa
Le orecchiette con le cime di rapa e broccoli faranno la gioia di chi le prepara, perché sono veloci e semplici ma anche la gioia di chi mangerà, perché ritroverà nel piatto tutto il sapore casalingo di una pasta che la tradizione italiana ha ormai eletto a simbolo della cucina semplice e genuina! Provate anche la variante con cime di rapa e pancetta, oppure, se vi piacciono i primi con le verdure, la pasta margherita, allegra e simpatica oltre che buonissima!

                                                                                      
                
                                                                Orecchiette
                                                                                          400
                  gr
                                                              
              
                                  
                
                                                                Cime di rapa
                                                                                          400
                  gr
                                                              
              
                                  
                
                                                                Broccoli
                                                                                          2
                  
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                Alici o Acciughe
                                                                  filetti -
                                                                  6
                  
                                                              
              
                                  
                
                                                                Cacioricotta
                                                                  o ricotta salata -
                                                                  80
                  gr
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Per fare le orecchiette con le cime di rapa e broccoli, mettete subito sul fuoco una pentola colma d'acqua salata dove cuocerete successivamente la pasta.

                      
                                          
                      Lavate le cime di rapa e qualche fiore di broccolo.

                      
                                          
                      Tuffate le cime di rapa ed i broccoli nella pentola con l'acqua, mettete il coperchio e lasciate prendere nuovamente bollore.

                      
                                          
                      Unite alla pentola anche le orecchiette e portatele a cottura.

                      
                                          
                      Affettate finemente gli spicchi d'aglio dopo aver rimosso l'anima verde interna allo spicchio.

                      
                                          
                      Scaldate abbondante olio, circa 100 ml, in una padella, unitevi da subito l'aglio affettato.

                      
                                          
                      Quando l'olio inizierà a soffriggere spegnete subito il fuoco in modo tale che l'aglio non prenda calore.

                      
                                          
                      Unite all'olio anche i filetti d'acciuga spezzettati e mescolate affinché si sciolgano completamente nell'olio.

                      
                                          
                      Scolate la pasta al dente insieme ai broccoli e alle cime di rapa e trasferitele nella padella con l'olio, l'aglio e le acciughe.

                      
                                          
                      Saltate brevemente la pasta con il condimento, grattugiatevi un po' di ricotta salata, spegnete il fuoco e servite immediatamente.

                      
                                          
                      Ultimate ciascun piatto con un giro di olio a crudo e una grattugiata di ricotta salata.
                      
                                                                                
                    
                    
                    
                
                                              
          
                              Note
                                
                  
                                        Cosa  sono le cime di rapa?
Le cime di rapa sono un ortaggio stagionale dei mesi freddi, che viene appunto coltivato in larga parte in Puglia, Campania e Lazio. Trova un largo uso in cucina, se ne utilizzano soprattutto le foglie e le infiorescenze: ha un caratteristico sapore amarognolo, meno marcato nelle piante più giovani. Questi ortaggi sono ricchi di antiossidanti e vitamine, ferro e calcio; sono povere di calorie e quindi indicate per le diete ipocaloriche. Si possono preparare stufate o lesse, si prestano bene ad un accostamento strategico con il peperoncino fresco. 
Di dove sono originarie?
Le cime di rapa sono le protagoniste assolute di questo piatto di origine pugliese, culla non solo di una grande fetta di territorio di produzione ma anche terra d'origine delle orecchiette, tipica pasta locale.
                  
                
                              
          
                  