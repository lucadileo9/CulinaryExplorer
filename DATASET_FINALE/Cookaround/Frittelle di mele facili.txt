DIFFICOLTÀ
molto bassa
Le frittelle di mele sono la merenda per eccellenza più golosa di sempre! Un dolce casalingo rustico e senza tempo, dai sapori semplici e genuini. Croccanti fuori e morbide all'interno, doverosamente inzuccherate e da gustare appena fatte, le frittelle di mele conquistano tutti, grandi e piccini. Provale con questa semplicissima pastella veloce da preparare, ideale per frittelle di mele perfette da servire in ogni momento della giornata!

                                                                                      
                
                                                                Latte intero
                                                                                          200
                  gr
                                                              
              
                                  
                
                                                                Farina 00
                                                                                          150
                  gr
                                                              
              
                                  
                
                                                                Mele
                                                                  500 g da pulire -
                                                                  3
                  
                                                              
              
                                  
                
                                                                Lievito in polvere per dolci
                                                                                          8
                  gr
                                                              
              
                                  
                
                                                                Zucchero semolato
                                                                                          
                  q.b.
                                                              
              
                                  
                
                                                                Sale fino
                                                                                          1
                  pizzico
                                                              
              
                                  
                
                                                                Uova medie
                                                                                          2
                  
                                                              
              
                                  
                
                                                                Olio di arachidi
                                                                                          1
                  l
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le frittelle di mele facili, rompi le uova all'interno di una scodella, sbattile con il latte versato a filo, quindi aggiungi un pizzico di sale e continua a mescolare ancora. Unisci la farina con il lievito, precedentemente setacciati, poco alla volta.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mescola con una frusta fino a ottenere una pastella liscia, cremosa e senza grumi. Sbuccia le mele, elimina il torsolo centrale e affettale a rondelle non troppo sottili.

                      
                                          
                      Sistema le fette di mela in una scodella e irrorale con il succo del limone in modo da non farle annerire. Metti a scaldare l'olio di arachide in una casseruola, piccola dai bordi alti, che sia adatta alla frittura.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Appena l'olio raggiunge la temperatura (immergi la punta di uno stecchino e verifica se frigge) passa velocemente ogni fetta di mela nella pastella e poi tuffale nell'olio, massimo due pezzi alla volta.

                      
                                          
                      Lascia ben dorare le frittelle girandole delicatamente con una schiumarola e, una volta scolate, passale nello zucchero semolato da ambo i lati, finché sono ancora calde.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Ti consiglio di gustare le frittelle di mele appena fatte, oppure a temperatura ambiente. Per un tocco di golosità in più potrai unire la cannella in polvere, allo zucchero semolato.
                  
                
                              
          
                  