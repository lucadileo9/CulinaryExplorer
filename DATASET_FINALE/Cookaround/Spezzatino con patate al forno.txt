DIFFICOLTÀ
bassa
Chi non ama lo spezzatino? Questa deliziosa ricetta della tradizione rurale italiana, che prevede la cottura della carne in un sughetto avvolgente e profumato. Lo spezzatino con patate al forno è una ricetta simile allo spezzatino di vitello, dal quale differisce per la cottura. La cottura in forno può tornarti utile quando sei indaffarato e non hai troppo tempo per stare ai fornelli, metti tutti gli ingredienti in una teglia, inforni, imposti un timer e torni a fare altro mentre lo spezzatino si cuoce. Prova la nostra ricetta per cucinare uno spezzatino con patate al forno in modo semplice e goloso, per soddisfare le esigenze di tutta la famiglia, con un piatto completo accontenti chi ama le ricette di carne e anche chi adora le ricette con le patate!

                                                                                      
                
                                                                Spezzatino di vitello
                                                                                          500
                  gr
                                                              
              
                                  
                
                                                                Patate
                                                                                          500
                  gr
                                                              
              
                                  
                
                                                                Cipolla
                                                                                          50
                  gr
                                                              
              
                                  
                
                                                                Sedano
                                                                                          30
                  gr
                                                              
              
                                  
                
                                                                Carota
                                                                                          30
                  gr
                                                              
              
                                  
                
                                                                Rosmarino
                                                                                          1
                  rametto
                                                              
              
                                  
                
                                                                Alloro
                                                                                          2
                  foglie
                                                              
              
                                  
                
                                                                brodo vegetale
                                                                                          1
                  tazza
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare lo spezzatino con patate al forno, lava e sbuccia le patate, poi tagliale a cubetti o a spicchi dello spessore di circa 4 cm (non più piccole altrimenti con la lunga cottura in forno si sfalderanno).

                      
                                          
                      Trita finemente la cipolla e la carota, poi taglia il sedano a fettine. Metti le verdure in una teglia capiente con un filo di olio.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi lo spezzatino, gli aromi, il sale e una macinata di pepe. Mescola e massaggia con le mani per insaporire la carne. Aggiungi anche le patate e mescola nuovamente.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Versa il brodo vegetale in modo che ricopra quasi totalmente gli ingredienti; dovranno restare scoperti circa 2 cm. Cuoci lo spezzatino con patate in forno statico preriscaldato a 200°C sul ripiano medio, per circa 50 minuti. Mescola di tanto in tanto.

                      
                                          
                      Per verificare la cottura controlla che la carne sia morbida e che il brodo si sia ristretto, ma non del tutto asciugato.

                      
                                          
                      Servi lo spezzatino con patate al forno ben caldo.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Lo spezzatino con patate al forno si può conservare in frigorifero per massimo 3 giorni in un contenitore chiuso ermeticamente.
                  
                
                              
          
                              Consiglio
                                
                  
                                        Per rendere il tuo spezzatino con patate al forno più ricco e colorato potresti aggiungere qualche pomodorino ben maturo e dei piselli!
                  
                
                              
          
                  