DIFFICOLTÀ
bassa
Il grano peperoni e tonno è un primo piatto davvero gustoso, alternativo rispetto alla solita pasta. Il grano, questo cereale anche poco utilizzato e conosciuto, non fosse per la pastiera napoletana, è perfetto per realizzare ottimi primi piatti sia caldi che freddi.

                                                                                      
                
                                                                Grano
                                                                                          400
                  gr
                                                              
              
                                  
                
                                                                Tonno sott'olio
                                                                  sgocciolato -
                                                                  200
                  gr
                                                              
              
                                  
                
                                                                Olive nere
                                                                  denocciolate -
                                                                  150
                  gr
                                                              
              
                                  
                
                                                                Capperi
                                                                                          2
                  cucchiai da tavola
                                                              
              
                                  
                
                                                                Peperoni
                                                                  1/2 rosso e 1/2 giallo -
                                                                  1
                  
                                                              
              
                                  
                
                                                                Cipollotti
                                                                  grande -
                                                                  1
                  
                                                              
              
                                  
                
                                                                Basilico
                                                                                          1
                  ciuffo
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare questo grano peperoni e tonno dovrete partire dai peperoni. Noi abbiamo usato mezzo peperone rosso e mezzo peperone giallo per un fatto estetico, per il colore variegato, ma sentitevi liberi di usare il peperone che preferite.

                      
                                          
                      Lavatelo, dividetelo in falde e liberatelo dai filamenti bianchi e dai semi, quindi tagliatelo a listarelle non troppo sottili.
                      
                                                                                
                    
                    
                    
                
                                                
                  
                    2
                                                                
                                          
                      Passate, ora, al cipollotto, preferibilmente rosso, pulitelo cercando di conservare anche una prima parte di gambo, quella più vicina al cipollotto.

                      
                                          
                      Successivamente affettatelo non troppo sottile.

                      
                                          
                      Scaldate un bel giro d'olio extravergine d'oliva in una padella capiente e aggiungetevi il cipollotto che dovrà appassire leggermente.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Aggiungete, quindi, il peperone preparato in precedenza. Insaporite con un ciuffo di prezzemolo, uno di basilico, sale e pepe.

                      
                                          
                      Lasciate cuocere per circa 20-30 minuti o comunque fino a che il peperone non risulti ben cotto e morbido.
                      
                                                            
                    
                    
                
                                                
                  
                    4
                                                                
                                          
                      Nel frattemo avrete portato a bollore una pentola colma d'acqua alla quale avrete aggiunto dle sale grosso e il grano.

                      
                                          
                      Lasciate cuocere il grano per 40 minuti o fino a che i chicchi non risultino morbidi ma ancora al dente.
                      
                                                            
                    
                    
                
                                                
                  
                    5
                                                                
                                          
                      Scolate il grano e trasferitelo in una bella insalatiera, aggiungete i peperoni, il tonno sott'olio ben sgocciolato, i capperi sott'aceto scolati e le olive nere.

                      
                                          
                      Mescolate il tutto molto bene affinché il grano possa condirsi alla perfezione e gli ingredienti distribuirsi uniformemente.
                      
                                                            
                    
                    
                
                                                
                  
                    6
                                                                
                                          
                      Servite il grano peperoni e tonno a piacere freddo, come un'insalata di riso oppure appena preparato, ancora tiepido.
                      
                                                            
                    
                    
                
                                              
          
                  