DIFFICOLTÀ
bassa
Gli involtini primavera sono un tipico antipasto della cucina cinese, che consiste in bauletti sottili e croccanti di carta di riso, ripieni di verdure saltate. Il loro nome deriva dal fatto che venivano preparati in occasione del Capodanno cinese, che coincide con l'inizio della primavera. La ricetta originale prevede l'uso di cavolo cappuccio, carote e cipollotti, ma esistono molte varianti con l'aggiunta di carne, germogli di soia o altri ingredienti come in questa ricetta degli involtini primavera ai gamberi davvero golosa per i tuoi aperitivi!

                                                                                      
                
                                                                Carta di riso
                                                                  Fogli, sostituibili con pasta phillo -
                                                                  12
                  
                                                              
              
                                  
                
                                                                Carote
                                                                                          300
                  gr
                                                              
              
                                  
                
                                                                Cipollotti
                                                                                          200
                  gr
                                                              
              
                                  
                
                                                                Cavolo cappuccio
                                                                                          200
                  gr
                                                              
              
                                  
                
                                                                Aceto di riso
                                                                                          30
                  ml
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                      Ingredienti per friggere
                                                                      
                
                                                                Olio di arachidi
                                                                                          
                  q.b.
                                                              
              
                                                                                                Attrezzature
              
                
                                  Padella /                                   Wok                                
              
                          

                    
                            
          
                            Preparazione
                                
                  
                    1
                                                                
                                          
                      Ecco come preparare in casa dei buonissimi involtini primavera: per prima cosa, prepara tutte le verdure. Pela le carote e tagliale a bastoncini sottili, ripulisci i cipollotti dagli strati più esterni e taglia anch’essi a bastoncini, infine taglia il cavolo cappuccio a listarelle sottili. 

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Metti a scaldare un filo d’olio in un wok o in una padella antiaderente dai bordi alti, aggiungi il cipollotto e fai saltare per qualche minuto a fiamma vivace. Aggiungi anche le carote e il cavolo cappuccio, fai insaporire per qualche minuto e infine insaporisci di sale e pepe.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Sfuma con l'aceto di riso, poi scola le verdure in uno scolapasta in modo che eventuale acqua di vegetazione possa essere rimossa. Allarga le verdure con le bacchette all’interno dello scolapasta così da mantenerle croccanti e lasciale raffreddare.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Riempi una pirofila con acqua calda che servirà per ammorbidire la carta di riso, immergi il primo foglio per 8-10 secondi, fino a quando non lo senti morbido, infine stendilo su un tagliere, sistema un mucchietto di verdure nella parte bassa del foglio e richiudi il lembo inferiore sul ripieno.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Ripiega i due lembi laterali del foglio e infine avvolgi l’involtino su se stesso. Procedi così anche per i restanti involtini primavera.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Metti a scaldare 3 dita d’olio di semi d’arachide in un wok e, quando è ben caldo, friggi gli involtini primavera 2-3 minuti per lato, fino a doratura. Riponi man mano su carta assorbente e servi gli involtini caldi accompagnati da salsa agrodolce o salsa piccante.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                              
          
                  