DIFFICOLTÀ
molto bassa
Stai già pensando a cosa cucinare a Capodanno? Noi ti proponiamo un classico della cucina italiana adatto all'occasione: il risotto al prosecco. 

                                                Ingredienti per il risotto al prosecco
                                                                      
                
                                                                Riso Carnaroli
                                                                                          500
                  gr
                                                              
              
                                  
                
                                                                Vino bianco Prosecco
                                                                                          250
                  ml
                                                              
              
                                  
                
                                                                Cipolla bianca
                                                                                          30
                  gr
                                                              
              
                                  
                
                                                                Burro
                                                                                          60
                  gr
                                                              
              
                                  
                
                                                                Olio di oliva
                                                                                          3
                  cucchiai da tavola
                                                              
              
                                  
                
                                                                Parmigiano Reggiano
                                                                                          100
                  gr
                                                              
              
                                  
                
                                                                brodo vegetale
                                                                                          1,5
                  l
                                                              
              
                                                                                      Ingredienti per brodo vegetale leggero
                                                                      
                
                                                                Acqua
                                                                                          1,5
                  l
                                                              
              
                                  
                
                                                                Cipolla
                                                                                          1
                  
                                                              
              
                                  
                
                                                                Carota
                                                                                          1
                  
                                                              
              
                                  
                
                                                                Costa di sedano
                                                                                          1
                  
                                                              
              
                                  
                
                                                                Pepe nero in grani
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per la realizzazione del risotto al prosecco ci vorranno pochi e semplici passaggi.

                      
                                          
                      Per prima cosa prepara un brodo semplice e leggero: metti in una pentola di acqua fredda una cipolla, una carota pelata, una costa di sedano a pezzi, il pepe e il sale.

                      
                                          
                      Porta a ebollizione e lascia cuocere per circa 15 minuti. Ultimata la cottura abbassa la fiamma al minimo e lascia acceso per tutto il tempo della cottura del risotto, in questo modo non si raffredderà.

                      
                                          
                      Trita finemente la cipolla.

                      
                                          
                      In un tegame capiente metti 40 g di burro e un giro di olio di oliva, lascia sciogliere il burro e aggiungi la cipolla, copri e lascia appassire.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Versa il riso nel tegame e lascia che si scotti per qualche istante continuando a mescolare con un cucchiaio di legno.

                      
                                          
                      A questo punto aggiungi il prosecco e lascia sfumare, abbassa la fiamma e lascia evaporare completamente.

                      
                                          
                      Aggiungi 2 mestoli di brodo e fai cuocere mescolando di tanto in tanto.

                      
                                          
                      Aggiungi un mestolo di brodo alla volta man mano che si assorbe, continua in questo modo fino ad ultimare la cottura. Aggiusta di sale. 

                      
                                          
                      Adesso spegni il fuoco, la mantecatura del risotto deve essere fatta a fuoco spento aggiungendo il resto del burro freddo e il parmigiano, mescola e servi il risotto al prosecco ben caldo.

                      
                                          
                      Se vuoi potete guarnire con un rametto di ribes o qualche chicco di melagrana per dare un tocco di rosso natalizio ad un piatto che sostanzialmente rimarrà candido. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                              
          
                              Conservazione
                                
                  
                                        Si sconsiglia la conservazione.
                  
                
                              
          
                              Consiglio
                                
                  
                                        Per rendere questo risotto al prosecco ancora più profumato e dal gusto intrigante a fine cottura puoi aggiungere qualche rametto di rosmarino.
Se invece lo vuoi rendere un primo elegante e di pesce, puoi aggiungere dei gamberi. Basterà scottarli in padella con un filo di olio, sale e pepe e aggiungerli al risotto 5 minuti prima di terminare la cottura
                  
                
                              
          
                  