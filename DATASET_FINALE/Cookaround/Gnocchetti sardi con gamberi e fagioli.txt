DIFFICOLTÀ
bassa
Gli gnocchetti sardi con gamberi e fagioli sono un primo piatto gustosissimo, per stupire i vostri ospiti con un connubio di ingredienti stravagante ma non così inconsueto. I crostacei con i legumi, ormai si sa che ci stanno proprio bene, molti di voi conoscono già l'abbinamento della passatina di ceci con i gamberi...allo stesso modo potreste provare quest'altro abbinamento con i fagioli cannellini, altrettanto gustoso.

                                                                                      
                
                                                                Gnocchetti sardi
                                                                                          400
                  gr
                                                              
              
                                  
                
                                                                Fagioli cannellini
                                                                                          300
                  gr
                                                              
              
                                  
                
                                                                Gamberi
                                                                  sgusciati -
                                                                  300
                  gr
                                                              
              
                                  
                
                                                                Scalogno
                                                                                          2
                  
                                                              
              
                                  
                
                                                                Zafferano
                                                                                          1
                  bustina
                                                              
              
                                  
                
                                                                Paprica
                                                                                          1
                  cucchiaio da tè
                                                              
              
                                  
                
                                                                Alloro
                                                                                          1
                  foglia
                                                              
              
                                  
                
                                                                Vino bianco
                                                                                          1
                  bicchiere
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare questi fantastici gnocchetti sardi con gamberi e fagioli dovrete come prima cosa tritare gli scalogni molto finemente. Fate scaldare un paio di cucchiaio d'olio extravergine d'oliva in una padella e aggiungete gli scalogni che dovranno appena soffriggere. Prestate molta attenzione perchè lo scalogno è delicato e tende a bruciarsi molto velocemente.

                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      Non appena l'olio inizia a sfrigolare, aggiungete alla padella i fagioli cannellini con poca del loro liquido di cottura e fate prendere calore. Aprite, quindi, una bustina di zafferano ed unitela ai fagioli, vedrete che ben presto i fagioli diventeranno d'un bel giallo dorato, tipico dello zafferano.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Nel frattempo avrete messo sul fuoco una pentola colma d'acqua che dovrà spiccare bollore. Quando l'acqua sarà a bollore, aggiungete il sale e tuffatevi gli gnocchetti sardi che dovranno cuocere al dente.
                      
                                                            
                    
                    
                
                                                
                  
                    4
                                                                
                                          
                      A parte fate scaldare un altro paio di cucchiai d'olio extravergine d'oliva, unite una foglia d'alloro per aromatizzare e versate i gamberi, fate cuocere a fuoco moderato aggiungendo, per insaporire anche questa parte di preparazione, un cucchiaino di paprica, dolce o piccante a seconda dei vostri gusti.
                      
                                                            
                    
                    
                
                                                
                  
                    5
                                                                
                                          
                      Sfumate i gamberi con del vino bianco e fate evaporare velocemente la parte alcolica a fiamma vivace. 
                      
                                                            
                    
                    
                
                                                
                  
                    6
                                                                
                                          
                      A questo punto scolate gli gnocchetti sardi e trasferiteli direttamente nella padella con i fagioli e fate insaporire per un paio di minuti, quindi aggiungete anche i gamberi e lasciate insaporire ancora per qualche istante.
                      
                                                            
                    
                    
                
                                                
                  
                    7
                                                                
                                          
                      Per rendere il piatto ancora più gustoso, rimettete sul fuoco la padella nella quale avete cotto i gamberi e fate sfumare il fondo con un goccino di vino bianco così da rendere il fondo di cottura morbido, come una salsa.

                      
                                          
                      Servite gli gnocchetti ben conditi nei piatti e ultimate con un giro di fondo di cottura dei gamberi. Ultimate ciascun piatto a piacere con un giro d'olio extravergine d'oliva a crudo e una macinata di pepe nero.
                      
                                                            
                    
                    
                
                                              
          
                  