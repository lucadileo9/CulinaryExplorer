DIFFICOLTÀ
molto bassa


                                                                                      
                
                                                                Latte intero
                                                                                          250
                  ml
                                                              
              
                                  
                
                                                                Panna
                                                                  fresca -
                                                                  160
                  ml
                                                              
              
                                  
                
                                                                Tuorlo d'uovo
                                                                                          1
                  
                                                              
              
                                  
                
                                                                Latte in polvere
                                                                                          20
                  gr
                                                              
              
                                  
                
                                                                Farina di carrube
                                                                                          2
                  gr
                                                              
              
                                  
                
                                                                Zucchero
                                                                                          90
                  gr
                                                              
              
                                  
                
                                                                Destrosio
                                                                                          30
                  gr
                                                              
              
                                  
                
                                                                Pistacchi
                                                                                          100
                  gr
                                                              
              
                                  
                
                                                                Pasta di pistacchi
                                                                  facoltativo -
                                                                  1
                  cucchiaio da tè
                                                              
              
                                                                                                Attrezzature
              
                
                                  Frullatore ad immersione /                                   Frusta a mano /                                   Gelatiera                                
              
                          

                    
                            
          
                            Preparazione
                                
                  
                    1
                                                                
                                          
                      Per prima cosa mettete un pentolino sul fuoco con il latte, la panna fresca, il destrosio, il latte in polvere (sostituibile con pari quantità di panna) e 60 g di zucchero semolato; mescolate per amalgamare tutti gli ingredienti.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Riunite in una ciotola il tuorlo d'uovo con lo zucchero semolato rimasto, mescolate con una frusta ed unitelo al composto di panna e latte sul fuoco.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Portate il tutto ad una temperatura di 85°C continuando a mescolare.

                      
                                          
                      Una volta raggiunta la temperatura, spegnete il fuoco e trasferite il composto in una ciotola per bloccarne la cottura.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      A questo punto, frullate i pistacchi, precedentemente tostati e spellati, creando una pasta.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Incorporate la pasta ottenuta nel composto di latte con la farina di carrube e la pasta di pistacchi che servirà a dare colore al gelato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Frullate il composto con il mixer ad immersione e mettete in congelatore per far freddare la base del gelato al pistacchio.

                      
                                          
                      Una volta ben freddo, versate il composto nel cestello della gelatiera, azionate la macchina e lasciate mantecare per almeno 40 minuti o fino a che il gelato non si sarà formato (la tempistica varia a seconda del modello di gelatiera utilizzata).
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Una volta ben mantecato, potrete servire il gelato immediatamente oppure potrete conservarlo in freezer in un contenitore di plastica.
                      
                                                            
                    
                    
                
                                              
          
                              Note
                                
                  
                                         Per la perfetta riuscita del gelato al pistacchio artigianale, è vitale la scelta di una materia prima di grande qualità. Cookaround suggerisce di utilizzare i famosi e unici pistacchi di Bronte, produzione 100% italiana localizzata in Sicilia. Bronte con le sue coltivazioni nei terreni resi fertili dall'Etna, si distingue per la produzione di notevole pregio dei suoi pistacchi, conosciuti e ricercati in tutto il mondo. 
                  
                
                              
          
                                                                    Come amalgamare
                    
                                                                  
          
                                                                    Come frullare
                    
                                                                  
          
                                                                    Come mantecare
                    
                                                                  
          
                  