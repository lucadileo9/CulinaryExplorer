DIFFICOLTÀ
media
Oggi cuciniamo insieme la sogliola impanata al forno. Questa ricetta è un secondo piatto di mare molto semplice da realizzare, la tipica preparazione che con poche mosse riesce comunque a stupire in tavola anche se siamo alle prime armi tra i fornelli.  

                                                                                      
                
                                                                Sogliole
                                                                  media grandezza -
                                                                  4
                  
                                                              
              
                                  
                
                                                                Pangrattato
                                                                                          120
                  gr
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Sale
                                                                                          10
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                                Attrezzature
              
                
                                  Ciotola /                                   Coltelli /                                   Forbici /                                   Pennello /                                   Tagliere /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Per la realizzazione della sogliola impanata al forno ci vorranno pochissimi ingredienti e pochi passaggi.

                      
                                          
                      Se hai deciso di usare i filetti o di farti pulire la sogliola dal pescivendolo, puoi saltare i primi 5 step.

                      
                                          
                      Se invece ti vuoi cimentare nella pulitura del pesce devi munirti di forbici e coltello. Procedi tagliando tutte le pinne con le forbici da cucina, prima le pinne laterali e poi la coda.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Adesso potrai spellare la sogliola. Nella parte della coda, incidi con il coltello la pelle cercando di sollevarla qualche millimetro staccandola dalla carne. 

                      
                                          
                      Tieni dall’estremità la sogliola con una mano, con l’altra prendi la pelle e tira verso la testa. Se la pelle ti scivola dalla mano, utilizza della carta assorbente per fermarla.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Procedi allo stesso modo dall’altra parte, con la pelle bianca.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      L’ultimo passaggio è togliere le viscere. Esegui un taglietto nel ventre poco sotto la testa.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Con le mani estrai il sacchetto delle viscere.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Lava la sogliola sotto acqua corrente, asciugala e adagiala in un piatto, insaporiscila con poco sale.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Prepara un’emulsione di olio e limone: in un bicchiere metti il succo di un limone e la stessa quantità di olio. Passa l’emulsione sulla sogliola con un pennello o con le mani.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Metti la sogliola nel pangrattato cercando di farlo aderire per bene da entrambi i lati.
                      
                                                              
                                                
													
												
                                              
                                        
                    
                    
                
                                                
                  
                    9
                                                                
                                          
                      Adagia la sogliola impanata su una teglia rivestita con carta da forno.

                      
                                          
                      Inforna la teglia nella parte media, con forno preriscaldato a 180° ventilato.

                      
                                          
                      lascia cuocere per circa 15-20 minuti.

                      
                                          
                      La sogliola impanata al forno è pronta quando avrà raggiunto un’intensa doratura.
                      
                                                              
                                                
													
												
                                              
                                        
                    
                    
                
                                              
          
                              Conservazione
                                
                  
                                        La sogliola impanata al forno si conserva in frigo per massimo un giorno.
Se hai utilizzato delle sogliole fresche e non surgelate puoi impanarle e congelarle sia crude sia dopo averle cotte in forno.
Una volta totalmente raffreddate, basterà sigillarle con la pellicola trasparente o chiuderle in un contenitore ermetico. Quando vorrai consumarle, potrai metterle in forno ancora surgelate e riscaldarle o terminare la cottura. 
                  
                
                              
          
                              Consiglio
                                
                  
                                        Per rendere la sogliola impanata al forno ancora più saporita, puoi aggiungere al pangrattato uno spicchio di aglio e del prezzemolo tritato finemente.
                  
                
                              
          
                  