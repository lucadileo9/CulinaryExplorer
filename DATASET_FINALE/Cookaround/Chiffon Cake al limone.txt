DIFFICOLTÀ
media
Una variante soffice e profumata della classica Chiffon Cake: la Chiffon Cake al limone. Una ciambella americana altissima, dalla consistenza morbida, con aggiunta di succo e buccia di limone che la rende delicata e piacevole al palato. Se amate i dolci al limone non potete perdervi questa torta favolosa! La Chiffon Cake al limone è perfetta per ogni momento della giornata, dalla colazione alla merenda, ottima anche da farcire con crema pasticcera o crema al mascarpone.

                                                                                      
                
                                                                Zucchero
                                                                                          300
                  gr
                                                              
              
                                  
                
                                                                Farina 00
                                                                                          290
                  gr
                                                              
              
                                  
                
                                                                Albume
                                                                  9 albumi medi -
                                                                  300
                  gr
                                                              
              
                                  
                
                                                                Tuorlo d'uovo
                                                                  7 tuorli medi -
                                                                  100
                  gr
                                                              
              
                                  
                
                                                                Olio di semi
                                                                  girasole, arachide -
                                                                  120
                  gr
                                                              
              
                                  
                
                                                                Acqua
                                                                                          100
                  gr
                                                              
              
                                  
                
                                                                Succo di limone
                                                                  appena spremuto -
                                                                  100
                  gr
                                                              
              
                                  
                
                                                                Scorza di limone
                                                                  non trattato -
                                                                  1
                  
                                                              
              
                                  
                
                                                                Lievito per dolci
                                                                  16 g -
                                                                  1
                  bustina
                                                              
              
                                  
                
                                                                Cremor tartaro
                                                                  8 g -
                                                                  1
                  bustina
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Zucchero a velo
                                                                  per decorare -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la chiffon cake al limone separate i tuorli dagli albumi. Inserite i tuorli in una ciotola ampia e unite lo zucchero e un pizzico di sale. Montate i tuorli con le fruste elettriche fino ad ottenere un composto gonfio e spumoso.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Unite l'acqua, l'olio di semi, il succo di limone, la scorza grattugiata del limone.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In seguito incorporate anche la farina setacciata con il lievito e montate con le fruste, a bassa velocità, in modo di ottenere un impasto omogeneo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Riprendete gli albumi tenuti da parte e inseriteli in una ciotola ampia. Montateli a neve ferma alla massima velocità, utilizzando le fruste o la planetaria.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Dopo qualche minuto, quando gli albumi saranno già quasi montati, unite il cremor tartaro, che renderà il composto di albumi soffice e consistente. Continuate a montare per 10 minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Riprendete il composto di tuorli e unite, in più riprese, gli albumi montati, incorporandoli con una spatola con movimenti dal basso verso l'alto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Versate l'impasto della Chiffon Cake al limone nello stampo da Chiffon Cake da 25 cm, senza ungerlo. Cuocete in forno statico preriscaldato a 160°, nel ripiano basso del forno, per 50 minuti. Poi alzate la temperatura a 175° e proseguite la cottura per altri 15 minuti. Fate la prova stecchino per assicurarvi che sia cotta all'interno.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Una volta pronta, estraetela dal forno e rovesciate lo stampo sul tavolo, facendo raffreddare completamente. Trascorso il tempo, estraete la ciambella dallo stampo, passando delicatamente un coltellino sui bordi e capovolgetela sul piatto da portata.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Spolverate con zucchero a velo e decorate con delle fettine di limone in superficie.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La Chiffon Cake al limone si conserva a temperatura ambiente per 3-4 giorni, nel suo stampo, coperto con pellicola trasparente. Si può anche congelare, già divisa in fette.
                  
                
                              
          
                              Consiglio
                                
                  
                                        La Chiffon Cake al limone è già perfetta così, delicata e profumata. Potete arricchirla con una glassa al cioccolato bianco (o con del cioccolato bianco fuso) oppure unendo all'impasto 100 g di gocce di cioccolato bianco. Se preferite, potete anche tagliare la ciambella a metà e farcirla con della confettura di lamponi, che si sposa bene con il limone, o con crema pasticcera o crema al mascarpone.
                  
                
                              
          
                  