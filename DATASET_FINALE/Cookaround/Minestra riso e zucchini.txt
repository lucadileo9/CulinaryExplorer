DIFFICOLTÀ
bassa
La minestra di riso e zucchine è perfetta se si ha voglia di un piatto semplice e delicato.Anche questo lo annoveriamo tra le nostre proposte comfort food, perchè risponde a tutti i requisiti necessari: buona, semplice, genuina, rapida, facile. Pensate di definirlo un piatto povero? Non lo è. Il riso è uno dei sovrani della nostra tavola e tutte le sue varianti si prestano a rendere unico questo piatto, allontanandolo dal concetto di banale minestra.

                                                                                      
                
                                                                Riso
                                                                                          200
                  gr
                                                              
              
                                  
                
                                                                Zucchine
                                                                                          500
                  gr
                                                              
              
                                  
                
                                                                Burro
                                                                                          50
                  gr
                                                              
              
                                  
                
                                                                Parmigiano Reggiano
                                                                                          100
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Lavate e spuntate le zucchine, quindi tagliatele a tocchetti di grandezza il più possibile omogenea.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mettete una pentola d'acqua sul fuoco, salatela e portate l'acqua ad ebollizione.

                      
                                          
                      Tuffate le zucchine nell'acqua in ebollizione.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Lasciate che l'acqua riprenda bollore, quindi unite il riso e portate il tutto a cottura.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Regolate di sale la minestra e mantecatela con una bella noce abbondante di burro.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Servite la minestra ancora bollente con una bella spolverata di parmigiano grattugiato.
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                         Il riso in Italia è una coltivazione diffusissima, nel nostro paese ne vengono coltivate più di 150 varietà anche se in commercio molto spesso il numero di varietà reperibili è limitato a quelle più note, dal Carnaroli al Vialone Nano. La storia del riso risale a tempi remotissimi sebbene faccia la sua comparsa nell'emisfero occidentale del globo solo dopo le spedizioni in Asia di Alessandro Magno. Da quel momento la diffusione di questo importante cereale non conosce limite sebbene in Italia la sua coltivazione e il suo in tavola abbiano subito degli altri e bassi, soprattutto nel Cinquecento quando venne considerato un cereale troppo "contadino" per apparire sulle tavole nobili e quindi veniva consumato in poche varianti.
                  
                
                              
          
                  