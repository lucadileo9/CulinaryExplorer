DIFFICOLTÀ
molto bassa
Salsiccia e patate al forno, una ricetta facile e gustosa, un perfetto secondo piatto di carne cotto con il suo contorno, che piace sempre a tutti. La salsiccia e patate al forno è un piatto rustico perfetto per un pranzo in famiglia oppure per una cena tra amici. Se cerchi una ricetta che si prepara con pochissimi ingredienti, la ricetta della salsiccia e patate al forno è sicuramente quella che ti serviva, seguendo le nostre indicazioni, il video e passo passo fotografico, porterai in tavola un secondo piatto davvero succulento e croccante, perfetto per le serate invernali, quando fuori c'è un tempo da lupi.

                                                                                      
                
                                                                Salsiccia di maiale
                                                                                          4
                  
                                                              
              
                                  
                
                                                                Patate
                                                                                          600
                  gr
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Forno /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Ecco come cucinare una buonissima salsiccia con patate al forno: priva le patate della buccia ed elimina con un panno umido eventuali residui di terra, taglia le patate a fette e poi a tocchetti di circa 3 cm. per lato.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Metti i tocchetti di patata in una ciotola e aggiungi sale e olio extra vergine d'oliva, mescola bene per condire tutti gli ingredienti e, infine, metti le patate condite in una teglia rivestita con carta forno.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Cuoci le patate in forno statico a 200°C per circa 25 minuti. Nel frattempo con i rebbi di una forchetta bucherella le salsicce in modo che in cottura rilascino il grasso. Togli le patate dal forno e disponi le salsicce nella teglia, in mezzo alle patate. Inforna di nuovo la teglia e cuoci per altri 20 minuti. Servi salsiccia e patate al forno ben calde, sono buonissime!
                      
                                                              
                                                
													
												
                                                
													
												
                                              
                                        
                    
                    
                
                                              
          
                  