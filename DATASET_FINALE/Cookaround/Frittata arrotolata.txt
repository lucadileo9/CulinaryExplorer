DIFFICOLTÀ
molto bassa
Il rotolo di frittata è un piatto tipico della cucina italiana, che consiste in una frittata arrotolata e farcita con vari ingredienti, come formaggio, prosciutto, salmone, verdure, ecc. È una ricetta facile e veloce da preparare, perfetto per un antipasto, un secondo o un buffet. Puoi cuocere la frittata in forno o in padella e scegliere il ripieno che preferisci, noi, nella nostra frittata arrotolata abbiamo messo formaggio, pomodorini e rucola, in questo modo la ricetta è freschissima per l'estate!

                                                                                      
                
                                                                Uova
                                                                                          4
                  
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Parmigiano Reggiano grattugiato
                                                                                          1
                  cucchiaio da tavola
                                                              
              
                                  
                
                                                                Prezzemolo tritato
                                                                                          1
                  cucchiaio da tavola
                                                              
              
                                  
                
                                                                Olio extravergine d'oliva (EVO)
                                                                                          1
                  cucchiaio da tavola
                                                              
              
                                                                                      Ingredienti per il ripieno 
                                                                      
                
                                                                Formaggio spalmabile
                                                                                          150
                  gr
                                                              
              
                                  
                
                                                                Pomodorini
                                                                                          10
                  
                                                              
              
                                  
                
                                                                Erba cipollina
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          1
                  cucchiaio da tavola
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Rucola
                                                                                          1
                  mazzo
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Inizia a preparare la frittata arrotolata rompendo le uova in una terrina, aggiungi un pizzico di sale, il parmigiano grattugiato e il prezzemolo tritato.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Sbatti le uova così condite molto velocemente con una forchetta per amalgamare, ungi una padella, ponila su fuoco moderato e versa il composto, oscilla la padella per far si che le uova si distribuiscano sul fondo in modo omogeneo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Cuoci la frittata da un lato e, quando si stacca dalla padella, girala dall'altro lato aiutandoti con un piatto.

                      
                                          
                      Lava i pomodorini e tagliali a piccoli pezzi, lasciali sgocciolare in uno scolapasta, in questo modo elimini l’acqua di vegetazione in eccesso. Nel frattempo metti in una ciotola il formaggio spalmabile al quale aggiungi l'erba cipollina tagliata a piccoli pezzetti con le forbici, olio e pepe.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Mescola il formaggio con una forchetta e mettilo da parte.

                      
                                          
                      Allarga un foglio di pellicola da cucina sul piano di lavoro, sistemaci sopra la frittata ormai cotta, spalma il lato superiore della frittata con il formaggio condito, aggiungi i pomodorini a tocchetti e la rucola.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Aiutandoti con la pellicola per alimenti, arrotola la frittata sul ripieno formando un salamotto. Riponi in frigo almeno un'ora prima di tagliare a fette e portare in tavola.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Puoi farcire la frittata con quello che più ti piace, come mozzarella e verdure grigliate o stracchino e pesto genovese, non mettere limite alla fantasia!
                  
                
                              
          
                              Conservazione
                                
                  
                                        Puoi conservare la frittata arrotolata un paio di giorni al massimo, per praticità tienila nella sua pellicola. 
                  
                
                              
          
                  