DIFFICOLTÀ
bassa


                                                Per i biscotti di frolla
                                                                      
                
                                                                Farina 00
                                                                                          300
                  gr
                                                              
              
                                  
                
                                                                Burro
                                                                                          150
                  gr
                                                              
              
                                  
                
                                                                Zucchero a velo
                                                                                          100
                  gr
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Vanillina
                                                                  (o estratto di vaniglia) -
                                                                  1
                  bustina
                                                              
              
                                  
                
                                                                Lievito per dolci
                                                                                          1
                  cucchiaio da tè
                                                              
              
                                                                                      Per la glassa reale colorata
                                                                      
                
                                                                Zucchero a velo
                                                                                          250
                  gr
                                                              
              
                                  
                
                                                                Albume
                                                                                          1
                  
                                                              
              
                                  
                
                                                                Succo di limone
                                                                                          2
                  gocce
                                                              
              
                                  
                
                                                                Colorante alimentare
                                                                  a piacere -
                                                                  
                  q.b.
                                                              
              
                                                                                                Attrezzature
              
                
                                  Forno /                                   Tagliapasta /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Preparate immediatamente la frolla che avrà bisogno di almeno 1/2 ora di riposo in frigorifero.

                      
                                          
                      Riunite nella ciotola dell'impastatrice tutti gli ingredienti e impastateli azionando l'impastatrice dotata di gancio a K prima al minimo e poi a velocità 1.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando il composto risulterà sabbioso e il burro sarà completamente amalgamato al composto, rimuovetelo dalla ciotola ed impastatelo velocemente a mano fino ad ottenere un composto omogeneo.

                      
                                          
                      Schiacciate la frolla leggermente, in questo modo ci metterà di meno a solidificarsi, ed avvolgetela nella pellicola trasparente e riponetela in frigorifero per almeno 30 minuti.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Accendete ora il forno a 180°C.

                      
                                          
                      Trascorso il tempo di riposo della frolla, riprendetela dal frigorifero e stendetela su di un piano di lavoro leggermente infarinato ad uno spessore di qualche millimetro.

                      
                                          
                      Tagliate, con un taglia pasta a forma di cuori, i vostri cuori di frolla e riponeteli su di un a tegliafoderata con la carta forno.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Infornate per 13-15 minuti o fino a quando i bordi dei biscotti risultino leggermente dorati.

                      
                                          
                      Sfornateli e fateli raffreddare completamente.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Nel frattempo preparate la glassa reale colorata.

                      
                                          
                      Mettete l'albume in una ciotola sufficientemente capiente da poter contenere anche lo zucchero.

                      
                                          
                      Unite metà dello zucchero all'albume ed iniziate a mescolare fino ad ottenere un composto liscio e lucido.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      A questo punto unite le cinque gocce di limone per smorzare il sapore di uovo del composto.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Unite, infine, il resto dello zucchero continuando a mescolare energicamente.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Dividete la glassa in tante ciotoline quanti sono i colori alimentari che volete utilizzare e colorate ciascuna glassa come desiderato.

                      
                                          
                      Trasferite le glasse colorate ciascuna in una piccola sac a poche o in una penna decora dolci ed utilizzatela per decorare i cuori di frolla come vi suggerisce la fantasia.

                      
                                          
                      Qualora la glassa dovesse solidificarsi, ci mette veramente poco, scaldatela per 5 secondi al microonde alla massima potenza, tornerà immediatamente fluida.
                      
                                                            
                    
                    
                
                                              
          
                  