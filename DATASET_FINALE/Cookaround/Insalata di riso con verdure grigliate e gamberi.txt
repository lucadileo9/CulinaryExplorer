DIFFICOLTÀ
bassa
Un riso freddo è uno dei piatti estivi più diffusi, eppure di insalate di riso ne esistono una varietà pressoché illimitata. Noi ci siamo inventati questa insalata di riso con verdure grigliate e gamberi, aromatizzata con della menta e condita con una citronette molto ben bilanciata.

                                                                                      
                
                                                                Riso
                                                                                          400
                  gr
                                                              
              
                                  
                
                                                                Peperoni
                                                                                          2
                  
                                                              
              
                                  
                
                                                                Zucchine
                                                                                          2
                  
                                                              
              
                                  
                
                                                                Melanzane
                                                                                          1
                  
                                                              
              
                                  
                
                                                                Code di gamberi
                                                                                          300
                  gr
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          8
                  cucchiai da tavola
                                                              
              
                                  
                
                                                                Menta
                                                                                          5
                  foglie
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Iniziate lavando e rimuovendo il picciolo alla melanzana, quindi affettatela in fette regolari di circa 1/2 cm di spessore.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Scaldate molto bene una griglia, preferibilmente in ghisa e allineatevi le fette di melanzana per grigliarle in modo uniforme.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Pulite ed affettate anche le zucchine e pulite e tagliate in falde i peperoni. 
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Portate a bollore una pentola colma d'acqua, quindi salatela e unite il riso che dovrà lessarsi a dovere.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Mettete a grigliare anche le altre verdure via via che le precedenti sono pronte.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Tagliate le melanzane grigliate a pezzetti e riunitele in una ciotola, conditele con un giro d'olio e mescolate.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Aggiungete alle melanzane anche le zucchine e i peperoni grigliati e tagliati a pezzetti aggiungendo un altro giro d'olio ogni volta che unite una verdura. Salate adeguatamente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Quando il riso è cotto, mettete tutta la pentola sotto l'acqua fredda in modo tale da bloccare la cottura del riso, quindi scolatelo e trasferitelo in una ciotola, conditelo con un giro d'olio e trasferite la ciotola in un bagno di ghiaccio per raffreddarlo il prima possibile.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Portate a bollore un'altra pentola d'acqua, salatela e unite una foglia d'alloro. Al bollore tuffatevi le code di gambero che dovranno cuocere per al massimo 5 minuti e comunque finché il colore non sia un bel rosa.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Trasferite i gamberi cotti in un bagno di ghiaccio per raffreddarli velocemente.
                      
                                                              
                                                
													
												
                                              
                                        
                    
                    
                
                                                
                  
                    11
                                                                
                                          
                      Realizzate a questo punto la citronette riunendo in una ciotola quattro cucchiai d'olio extravergine d'oliva, il succo di un limone e del sale; emulsionate bene il tutto con una piccola frusta a mano.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    12
                                                                
                                          
                      Prendete un'insalatiera molto capiente, versatevi il riso freddo, le verdure grigliate e i gamberi ormai freddi. 
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    13
                                                                
                                          
                      Aromatizzate il riso con delle foglie di menta e conditelo con la citronette appena preparata. Mescolate molto bene affinché i sapori si amalgamino alla perfezione.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    14
                                                                
                                          
                      Servite il riso freddo a piacere a temperatura ambiente o freddo di frigorifero.
                      
                                                              
                                                
													
												
                                              
                                        
                    
                    
                
                                              
          
                  