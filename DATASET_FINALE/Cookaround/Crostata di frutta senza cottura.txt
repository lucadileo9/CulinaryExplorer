DIFFICOLTÀ
molto bassa
C’è chi adora la crostata alla crema e chi non può dire di no a quella di cioccolato, oppure chi preferisce la versione alla frutta… se siete fra questi ultimi, vi proponiamo una ricetta per gustare il vostro dolce preferito ogni volta che vorrete: la crostata di frutta senza cottura! Il guscio a base di burro e biscotti ricorda la cheesecake, mentre il ripieno consiste in una semplice crema di ricotta e panna montata. Facile e veloce da preparare, la crostata di frutta senza cottura può essere decorata come preferite… noi abbiamo scelto fragole e more, e voi?

                                                Per la base (per uno stampo del diametro di 22 cm)
                                                                      
                
                                                                Biscotti secchi
                                                                                          200
                  gr
                                                              
              
                                  
                
                                                                Burro
                                                                                          100
                  gr
                                                              
              
                                                                                      Per farcire
                                                                      
                
                                                                Panna fresca da montare
                                                                                          200
                  gr
                                                              
              
                                  
                
                                                                Zucchero
                                                                                          20
                  gr
                                                              
              
                                  
                
                                                                Ricotta
                                                                                          150
                  gr
                                                              
              
                                  
                
                                                                Fragole
                                                                                          80
                  gr
                                                              
              
                                  
                
                                                                More
                                                                                          80
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Sbriciolate i biscotti in un mixer.

                      
                                          
                      Sciogliete il burro sul fuoco o in microonde, lasciatelo intiepidire e unitelo ai biscotti.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mescolate con una spatola finché il burro non sarà stato completamente assorbito.

                      
                                          
                      Trasferite il composto in una teglia da crostata con fondo amovibile del diametro di 22 centimetri.

                      
                                          
                      Aiutandovi con il dorso di un cucchiaio fate aderire bene i biscotti al fondo e ai bordi.

                      
                                          
                      Mettete la base a riposare in frigorifero per 50 minuti.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Preparate la crema: montate a neve la panna con lo zucchero, unite la ricotta e continuate a lavorare fino ad ottenere una mousse morbida e omogenea.

                      
                                          
                      Trasferite la crema di ricotta e panna all’interno di una sacca da pasticciere.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Rimuovete delicatamente la base dalla teglia e trasferitela su un piatto da portata.

                      
                                          
                      Farcite la base con ciuffi della crema di panna e ricotta e decorate con fragole e more.

                      
                                          
                      La crostata di frutta senza cottura è pronta per essere servita.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La crostata di frutta senza cottura si può conservare in frigorifero per 1-2 giorni al massimo, coperta con pellicola.
                  
                
                              
          
                              Consiglio
                                
                  
                                        Potete decorare la crostata di frutta senza cottura a vostro piacimento utilizzando la vostra frutta di stagione preferita, fresca e colorata!
                  
                
                              
          
                  