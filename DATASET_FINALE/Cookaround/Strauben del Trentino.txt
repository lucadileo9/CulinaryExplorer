DIFFICOLTÀ
bassa
Gli strauben sono dei dolci fritti, tipici del Trentino o comunque di tutta la regione dell'Alto Adige. E' una ricetta presente da sempre nella tradizione montanara, cucinati con pochi ed economici ingredienti, è davvero alla portata di tutte le tasche e molto diffuso soprattutto durante le feste o le sagre di paese. 

                                                Ingredienti per l'impasto 
                                                                      
                
                                                                Latte
                                                                                          200
                  gr
                                                              
              
                                  
                
                                                                Farina 00
                                                                                          200
                  gr
                                                              
              
                                  
                
                                                                Grappa
                                                                  bianca o barricata  -
                                                                  30
                  gr
                                                              
              
                                  
                
                                                                Uova medie
                                                                                          2
                  
                                                              
              
                                  
                
                                                                Burro
                                                                                          20
                  gr
                                                              
              
                                  
                
                                                                Scorza grattugiata di limone
                                                                                          
                  q.b.
                                                              
              
                                  
                
                                                                Sale
                                                                                          1
                  pizzico
                                                              
              
                                                                                      Ingredienti per la frittura
                                                                      
                
                                                                Olio di semi di arachide
                                                                                          1
                  l
                                                              
              
                                                                                      Ingredienti per decorare 
                                                                      
                
                                                                Zucchero a velo
                                                                                          
                  q.b.
                                                              
              
                                  
                
                                                                Confettura di mirtilli
                                                                                          
                  q.b.
                                                              
              
                                                                                                Attrezzature
              
                
                                  Carta assorbente /                                   Ciotole /                                   Cucchiaio /                                   Frusta a mano /                                   Imbuto /                                   Pentolino                                
              
                          

                    
                            
          
                            Preparazione
                                
                  
                    1
                                                                
                                          
                      Versa il burro e la scorza grattugiata del mezzo limone in un pentolino, fai scaldare, mescolando con un cucchiaio, a fiamma bassa fino a sciogliere tutto. Unisci il latte tiepido e mescola. Tieni da parte.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Dividi i tuorli dagli albumi e monta questi ultimi a neve ben ferma
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In un’altra ciotola versa i tuorli con un pizzico di sale, sbatti con una frusta a mano e inizia ad incorporare un po’ alla volta il latte alternato con la farina, continuando a mescolare. Continua ad unire liquidi e farina fino ad ottenere una pastella liscia. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Ora aggiungi la grappa e amalgama bene sempre utilizzando la frusta a mano.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      In ultimo incorpora gli albumi montati a neve alla pastella, mescolando con una spatola dal basso verso l’alto, delicatamente per non far smontare il composto. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      In una padella di 24-26 cm versa l’olio di arachide e lascia scaldare, deve raggiungere una temperatura di 175 gradi, se non hai il termometro non preoccuparti, quando senti che inizia a diventare caldo immergi la punta di uno stecchino, se frigge, è pronto! 

                      
                                          
                      Versa la pastella nell’apposito imbuto per crepes e lascia cadere l’impasto nell’olio formando una spirale, iniziando dall’esterno fino a chiudere al centro. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Gli strauben devono essere ben croccanti, quindi gira sul lato opposto solo quando vedi che sotto (sollevando un lato con una paletta) è ben dorato.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Scola su carta assorbente e continua a friggere gli altri strauben. Con queste dosi ne vengono 4. 

                      
                                          
                      Sistema ogni strauben sopra un piatto grande e spolvera con abbondante zucchero a velo, terminando la decorazione con la confettura di mirtilli rossi.  
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Gli strauben vanno gustati caldi appena fatti, altrimenti conservali in un luogo fresco e asciutto scaldandoli poi in forno alla massima potenza per pochi minuti. Non sono adatti al microonde. 
                  
                
                              
          
                              Consiglio
                                
                  
                                        Gli strauben devono essere croccanti, quindi fai attenzione che siano ben dorati scuri, una cottura insufficiente può rovinare il risultato finale.
Insieme alla scorza di limone puoi unire anche una bacca di vaniglia.
Oltre alla confettura di mirtilli rossi, puoi utilizzare quella ai frutti di bosco, ciliegia o amarena.
Per realizzare gli strauben puoi utilizzare anche un semplice imbuto se non hai quello professionale che si apre e chiude sotto, avendo cura di essere molto veloce.
                  
                
                              
          
                  