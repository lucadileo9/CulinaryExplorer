DIFFICOLTÀ
bassa
Cestini di Grana Padano con guacamole: un modo moderno e simpatico di servire questa salsa messicana a base di avocado. I cestini di Grana Padano sono realizzati con un Grana Riserva stagionato 20 mesi, perfetto per filare e dare consistenza al cestino che fungerà da contenitore per la salsa guacamole.

                                                Per le cialde di Grana Padano
                                                                      
                
                                                                Grana Padano
                                                                  Riserva 20 mesi -
                                                                  100
                  gr
                                                              
              
                                                                                      Per la guacamole
                                                                      
                
                                                                Avocado
                                                                  piccoli -
                                                                  3
                  
                                                              
              
                                  
                
                                                                Lime
                                                                                          1
                  
                                                              
              
                                  
                
                                                                Peperoncini piccanti
                                                                                          2
                  
                                                              
              
                                  
                
                                                                Cipolle rosse
                                                                  piccola -
                                                                  1
                  
                                                              
              
                                  
                
                                                                Pomodorini
                                                                                          6
                  
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Grattugiate il Grana Padano 20 mesi facendolo ricadere in una ciotola.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Ritagliate un quadrato di carta forno e distribuitevi sopra il Grana grattugiato realizzando un disco di circa 10 cm di diametro e spesso circa 1/2 cm. Trasferite il tutto in forno a microonde per 30 secondi alla massima potenza.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Scaravoltate il disco su di un bicchierino messo a testa in giù per conferire una forma di cestino alla sfoglia di Grana. Proseguite in questo modo fino ad esaurimento del formaggio mettendo via via i cestini da parte.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Ora preparate la guacamole: sbucciate ed eliminate il nocciolo dagli avocado e trasferiteli in una terrina.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungete il succo di un lime e schiacciate il tutto fino ad ottenere una purea rustica, con ancora qualche pezzo di avocado.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Unite alla purea di avocado i pomodorini tagliati a cubetti, la cipolla tritata finemente ed i peperoncini tritati. Regolate di sale e mescolate il tutto.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      A questo punto farcite i gusci di Grana Padano con la guacamole e serviteli decorandoli, a piacere, con fettine di lime.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  