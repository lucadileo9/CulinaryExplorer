DIFFICOLTÀ
bassa
L’insalata di patate con pesto di rucola è un piatto unico veloce, fresco e gustoso che non richiede grandi capacità in cucina. Potrete assaporarlo a pranzo o a cena da solo o come accompagnamento ad altre portate. Il pesto di rucola si potrà preparare anche il giorno prima e, al momento del pranzo o della cena basterà far bollire le patate e aggiugere altri ingredienti a piacere. Qui troverete dei succosi pomodorini, uova sode e mozzarelline, ma secondo la vostra fantasia potrete variare gli ingredienti e otterrete un’insalata di patate con pesto di rucola sempre diversa.

                                                Ingredienti per il pesto di rucola:
                                                                      
                
                                                                Rucola fresca
                                                                                          80
                  gr
                                                              
              
                                  
                
                                                                Parmigiano Reggiano
                                                                                          60
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Pinoli
                                                                                          25
                  gr
                                                              
              
                                  
                
                                                                Olio extravergine d'oliva (EVO)
                                                                                          50
                  ml
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Ingredienti per l'insalata:
                                                                      
                
                                                                Patate
                                                                  meglio piccole e di dimensioni simili -
                                                                  700
                  gr
                                                              
              
                                  
                
                                                                Pomodori ciliegini
                                                                                          12
                  
                                                              
              
                                  
                
                                                                Mozzarelline ciliegine
                                                                                          8
                  
                                                              
              
                                  
                
                                                                Uova sode
                                                                                          4
                  
                                                              
              
                                                                                              

                    
                            
          
                            Preparazione del pesto di rucola
                                
                  
                    1
                                                                
                                          
                      Per preparare l'insalata di patate con pesto di rucola lavate bene la rucola togliendo i gambi più duri e asciugatela con un canovaccio. Mettete nel mixer il parmigiano.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete uno spicchio d’aglio, i pinoli e macinate.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unite la rucola, un filo d’olio, e frullate per qualche secondo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Unite altra rucola, olio e un cucchiaino di sale, frullate a bassa velocità fino a formare una bella crema omogenea. Togliete il pesto di rucola dal mixer ponetelo in una ciotola e irrorate con altro olio.
                      
                                                              
                                                
													
												
                                                
													
												
                                              
                                        
                    
                    
                
                                              
          
                            Preparazione dell'insalata di patate
                                
                  
                    5
                                                                
                                          
                      Scegliete patate piuttosto piccole e di dimensioni simili, togliete la buccia e lavatele.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Tagliate le patate a fettine di circa 1 cm di spessore.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Versate l’acqua in una pentola dotata di cestello e mettetela sul fuoco. Portate l’acqua a bollore, ponete il cestello sulla pentola e collocatevi all’interno le patate. Chiudete la pentola con il coperchio. Fate cuocere le patate per 10 minuti circa.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Lavate i pomodorini e tagliateli in due o in quattro parti. Disponete su di un piatto da portata le patate e i pomodorini. Unite le mozzarelline, qualche fogliolina di rucola o altra insalatina e un uovo sodo tagliato in quattro. Irrorate con il pesto di rucola.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione:
                                
                  
                                        L’insalata di patate e rucola una volta pronta va consumata in giornata. Volendo è possibile preparare il pesto di rucola i giorni prima per poi condire l’insalata preparata al momento. In tal caso sistemate il pesto di rucola in un barattolo di vetro e ricoprite con olio extravergine d’oliva. Chiudete ermeticamente e ponete in frigo fino al suo utilizzo.
                  
                
                              
          
                              Consiglio:
                                
                  
                                        Provate questa insalata di patate e pesto di rucola anche in altre varianti ad esempio con tonno o gamberetti.
                  
                
                              
          
                  