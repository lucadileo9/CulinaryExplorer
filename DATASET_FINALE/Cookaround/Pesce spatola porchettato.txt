DIFFICOLTÀ
bassa
Il pesce porchettato? Va benissimo se serve per realizzare questo fantastico piatto... Il pesce spatola acquista sapore, ma al tempo stesso, la pancetta lo protegge in cottura mantenendolo morbido: un connubio perfetto!

                                                                                      
                
                                                                Pesce spatola
                                                                  4 filetti -
                                                                  800
                  gr
                                                              
              
                                  
                
                                                                Spicchio di aglio
                                                                                          4
                  
                                                              
              
                                  
                
                                                                Salvia
                                                                                          8
                  foglie
                                                              
              
                                  
                
                                                                Rosmarino
                                                                                          2
                  rametti
                                                              
              
                                  
                
                                                                Pancetta (tesa)
                                                                                          8
                  fette
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Carta forno /                                   Forno /                                   Spiedini /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Sfilettate il pesce spatola ricavandone quattro filetti da 200 g l'uno, oppure comprate i filetti dal vostro pescivendolo di fiducia.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Dividete ciascun filetto a metà per il lungo e distribuitevi sopra un trito di aglio, rosmarino e salvia; salate leggermente.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Dividete ancora a metà i filetti qualora fossero troppo lunghi ed iniziate ad arrotolarli in modo tale che il trito aromatico rimanga all'interno del rotolino.

                      
                                          
                      Avvolgete ciascun rotolo in una fettina di pancetta e fermate con uno o due stecchini.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Adagiate i rotolini su di una placca da forno foderata con carta forno ed infornateli a 180°C per circa 15 minuti.
                      
                                                              
                                                
													
												
                                              
                                        
                    
                    
                
                                              
          
                              Consiglio
                                
                  
                                        Con i pesci definiti "poveri" si possono fare davvero una miriade di ricette, ecco alcune:
Paccheri spatola e pomodorini (FOTO)
Cefalo con verdure (VIDEO)
Pesce sciabola impanato al forno (FOTO)
Sarde fritte (FOTO) 
Sgombro farcito (VIDEO)
                  
                
                              
          
                  