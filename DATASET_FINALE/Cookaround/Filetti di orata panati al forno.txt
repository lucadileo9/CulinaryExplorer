DIFFICOLTÀ
bassa
Avete voglia di un piatto di pesce davvero delizioso? I filetti di orata panati al forno sono proprio quello che cercate...sono super deliziosi! Si tratta di filetti di orata ben puliti dalle lische e ricoperti con una panatura ricca, aromatica e gustosa a base di pangrattato grossolano, aglio, prezzemolo e pomodori secchi. Il tutto legato da qualche cucchiaio di vino bianco.

                                                                                      
                
                                                                Filetti di orata
                                                                                          4
                  
                                                              
              
                                  
                
                                                                Pangrattato
                                                                  grossolano -
                                                                  250
                  gr
                                                              
              
                                  
                
                                                                Pomodori secchi
                                                                                          10
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Scorza di limone
                                                                                          3
                  gr
                                                              
              
                                  
                
                                                                Vino bianco
                                                                                          5
                  cucchiai da tavola
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Accompagnamento
                                                                      
                
                                                                Pomodorini
                                                                  conditi in insalata -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare questi filetti di orata panati al forno avrete bisogno appunto dei filetti di orata che se siete dei mastri sfilettatori potrete preparare da voi, altrimenti potrete affidarvi alle mani esperte del vostro pescivendolo che sicuramente sarà in grado di fornirvi dei filetti belli integri e senza spine.

                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      Una volta recuperati i filetti di orata, dovrete passare alla preparazione della panatura: tritate molto molto finemente il prezzemolo con uno spicchio d'aglio, quindi aggiungete i pomodori secchi e tritate anch'essi molto finemente.

                      
                                          
                      Unite questo trito aromatico al pangrattato grossolano, dovrà essere appositamente grossolano, meglio se lo preparate voi in casa, altrimenti la panatura non avrà sufficiente croccantezza e consistenza.

                      
                                          
                      Aggiungete anche una bella grattata di scorza di limone che conferirà freschezza alla panatura ed il vino bianco che vi aiuterà a compattare la panatura quando la distribuirete sul pesce.

                      
                                          
                      Mescolate molto bene per ottenere un risultato il più possibile omogeneo.

                      
                                          
                       
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Prendete una bella teglia, foderatela con un foglio di carta forno e ungete leggermente con dell'olio extravergine d'oliva.

                      
                                          
                      Adagiate i filetti sulla teglia e distribuite su ciascuno una parte della panatura in modo tale che il lato della polpa, quello rivolto verso l'alto, ne sia ricoperto uniformemente.

                      
                                          
                      Irrorate con un giro d'olio extravergine d'oliva  ed infornate a 190°C per circa 15 minuti (il tempo è molto variabile e dipende dallo spessore del pesce).
                      
                                                            
                    
                    
                
                                                
                  
                    4
                                                                
                                          
                      Servite infine i filetti di orata panati al forno ancora caldi, con un'ulteriore grattata di scorza di limone e accompagnandoli con una bella insalata di pomodorini.
                      
                                                            
                    
                    
                
                                              
          
                  