DIFFICOLTÀ
media
La torta delizia al limone semplice è un dolce dal gusto fresco che si ispira alle tradizionali cupole di Amalfi. Gli originali dolcetti, che tutti conoscono nel fomato monoporzione, sono qui riproposti in una nuova e accattivante versione, che rimane fedele ai sapori originali. La base è un semplice pan di Spagna al limone, la crema è, invece, il punto forte, perché è un insieme di preparazioni, che danno corpo ad una crema setosa e saporita. Per chi ama cimentarsi nelle preparazioni di pasticceria, questa ricetta con passo passo fotografico è una sfida golosa e il risultato ripagherà del tempo impiegato.

                                                Ingredienti per la base al limone
                                                                      
                
                                                                Uova
                                                                  4 medie -
                                                                  220
                  gr
                                                              
              
                                  
                
                                                                Zucchero
                                                                                          120
                  gr
                                                              
              
                                  
                
                                                                Farina 00
                                                                                          60
                  gr
                                                              
              
                                  
                
                                                                Amido di mais
                                                                                          60
                  gr
                                                              
              
                                  
                
                                                                Tuorli
                                                                  2 medi -
                                                                  36
                  gr
                                                              
              
                                  
                
                                                                Scorza di limone
                                                                                          2
                  
                                                              
              
                                                                                      Ingredienti per la crema al limone
                                                                      
                
                                                                Panna fresca
                                                                                          250
                  gr
                                                              
              
                                  
                
                                                                Latte
                                                                                          250
                  gr
                                                              
              
                                  
                
                                                                Burro
                                                                                          100
                  gr
                                                              
              
                                  
                
                                                                Zucchero a velo
                                                                                          80
                  gr
                                                              
              
                                  
                
                                                                Tuorli
                                                                  2 medi -
                                                                  36
                  gr
                                                              
              
                                  
                
                                                                Zucchero
                                                                                          30
                  gr
                                                              
              
                                  
                
                                                                Farina 00
                                                                                          30
                  gr
                                                              
              
                                  
                
                                                                Limoni
                                                                                          3
                  
                                                              
              
                                  
                
                                                                Limoncello
                                                                                          1
                  cucchiaio da tavola
                                                              
              
                                                                                      Ingredienti per la bagna
                                                                      
                
                                                                Acqua
                                                                                          70
                  gr
                                                              
              
                                  
                
                                                                Limoncello
                                                                                          40
                  gr
                                                              
              
                                  
                
                                                                Zucchero
                                                                                          15
                  gr
                                                              
              
                                  
                
                                                                Succo di limone
                                                                  metà -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la torta delizia al limone semplice monta le 4 uova e i 2 tuorli con lo zucchero per almeno 15 minuti con la planetaria o le fruste elettriche, finché saranno chiari e spumosi. Aggiungi le scorze dei limoni grattugiati, precedentemente lavati e asciugati.

                      
                                          
                       
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Unisci la farina e la maizena, setaccia poco per volta e mescola con una spatola o una frusta a mano, delicatamente con un movimento dall’alto verso il basso e viceversa, per evitare che le uova si smontino.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Ungi di burro e infarina una tortiera a cupola del diametro di 20 cm. Inforna in forno già caldo a 175°C per 35 minuti circa. Una volta sfornata, lascia raffreddare completamente la base.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trasferisci la panna in una ciotola e aggiungi la scorza di un limone, copri e lascia in infusione in frigorifero. Versa il latte in un pentolino, aggiungi la scorza di un altro limone e scalda fino a sfiorare il bollore. Lascia la scorza di limone in infusione nel latte per un'ora.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Quando il tempo di infusione sarà terminato, prepara la crema. Mescola bene i tuorli con lo zucchero e la farina, non occorrerà montarli, e aggiungi il succo filtrato di un limone, facendolo assorbire completamente e ottenendo una crema vellutata e senza grumi. Filtra il latte per eliminare le scorze.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Versa il latte nel composto di uova e mescola fino ad amalgamare bene il tutto. Cuoci il composto su fiamma bassa, mescolando di continuo, finché avrà raggiunto il bollore e si sarà addensato. Togli dal fuoco e lascia raffreddare.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Filtra la panna per eliminare le scorze di limone, aggiungi 50 g. di zucchero a velo e monta.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Monta il burro ammorbidito con 30 g di zucchero a velo, la scorza del terzo limone grattugiata e due cucchiai di succo di limone.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Aggiungi al burro montato la crema al limone, ormai fredda. Unisci anche la panna montata al limone e 1 cucchiaio di limoncello, infine mescola con molta cura, per amalgamare perfettamente le diverse preparazioni, fino a ottenere una crema liscia e vellutata.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Per la bagna scalda l'acqua e scioglici un cucchiaio di zucchero. Aggiungi il succo di limone filtrato, il limoncello e mescola bene.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    11
                                                                
                                          
                      Taglia la base al limone a metà nel senso della larghezza. Rivesti la tortiera a cupola con un foglio lungo di pellicola alimentare. Sul fondo sistema la cupola della base e ammorbidiscila con 1/3 della bagna al limoncello.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    12
                                                                
                                          
                      Versa 3/4 della crema al limone e livella. Conserva in frigorifero la rimanente crema che servirà per la copertura. Bagna il secondo disco di pan di Spagna, con metà della bagna. Copri lo strato di crema con il secondo disco e chiudi la torta con l'eccesso della pellicola alimentare. Lascia riposare in frigorifero almeno per 2 ore.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    13
                                                                
                                          
                      Terminato il tempo di riposo, rovescia la torta direttamente sul vassoio nel quale verrà servita. Elimina la pellicola e bagna la superficie con il restante sciroppo al limone.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    14
                                                                
                                          
                      Ricopri e decora la torta delizia al limone con la crema rimanente e degli spicchi di limone. Conserva la torta delizia al limone in frigorifero fino al momento di servirla.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La torta delizia al limone si conserva in frigorifero ben coperta fino a due giorni.
                  
                
                              
          
                  