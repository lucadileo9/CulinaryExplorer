DIFFICOLTÀ
bassa
La pasta 'ncasciata è una classica ricetta siciliana, un vero e proprio tripudio di sapori: è la ricetta che Adelina cucinava sempre per il Commissario Montalbano, il grande personaggio creato da Andrea Camilleri. La pasta 'ncasciata è un primo piatto al forno conosciuto in tutto il mondo! La pasta 'ncasciata è il piatto classico della domenica a pranzo, quando si riunisce tutta la famiglia a tavola tra allegria e risate.

                                                Ingredienti per la Pasta ncasciata
                                                                      
                
                                                                Passata di pomodoro
                                                                                          450
                  gr
                                                              
              
                                  
                
                                                                Maccheroni rigati
                                                                  vanno bene anche i rigatoni rigati -
                                                                  320
                  gr
                                                              
              
                                  
                
                                                                Prosciutto cotto
                                                                                          100
                  gr
                                                              
              
                                  
                
                                                                Caciocavallo
                                                                  più q.b. grattugiato -
                                                                  100
                  gr
                                                              
              
                                  
                
                                                                Melanzane viola
                                                                                          2
                  
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Foglie di basilico
                                                                                          
                  q.b.
                                                              
              
                                  
                
                                                                Pangrattato
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Olio di arachidi
                                                                                          1
                  l
                                                              
              
                                                                                                Attrezzature
              
                
                                  Ciotola /                                   Coltelli /                                   Cucchiaio di legno /                                   Pirofila /                                   Scolapasta /                                   Tagliere                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare la pasta 'ncasciata per prima cosa prepara le uova sode, lasciale intiepidire, sbucciale e mettile da parte. Pulisci e taglia le melanzane a cubetti, non troppo piccoli, cospargi di sale i cubetti di melanzane e lasciali riposare per un’ora affinché perdano l’acqua di vegetazione. Nel frattempo inizia a preparare la salsa di pomodoro: metti sul fuoco una pentola e lascia dorare uno spicchio d’aglio con un filo d’olio extravergine d’oliva, quando sarà dorato, togli lo spicchio di aglio.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Unisci la salsa di pomodoro all'olio, aggiungi sale e pepe, infine metti qualche foglia di basilico. Lascia restringere la salsa di pomodoro a fiamma dolce per 20 minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Prendi i cubetti di melanzane, sciacquali brevemente sotto l'acqua strizza ed asciugali su carta da cucina, friggi le melanzane con olio di arachidi fino a quando saranno ben dorate. Nel frattempo taglia a cubetti il caciocavallo, il prosciutto cotto, e le uova sode messe da parte in precedenza.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      In una pentola capiente, porta a bollore l’acqua e cuoci i maccheroni, lasciali molto al dente, scolali e trasferiscili in una ciotola dove avrai messo la salsa di pomodoro preparata in precedenza, mescola e aggiungi i cubetti di melanzana fritti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Quindi aggiungi i cubetti di prosciutto cotto, i cubetti di caciocavallo e, infine, i cubetti di uovo sodo, amalgama bene il tutto con un cucchiaio di legno.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Ungi una pirofila e cospargila di pangrattato, distribuisci la pasta sul fondo della pirofila e cospargi con altro pangrattato e caciocavallo grattugiato. Cuoci la pasta 'ncasciata in forno preriscaldato a 180°C. per 25 minuti circa. Sforna e lascia riposare qualche minuto prima di servire.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Per una versione vegetariana puoi tranquillamente omettere il prosciutto cotto. 
                  
                
                              
          
                  