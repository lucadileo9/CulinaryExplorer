DIFFICOLTÀ
molto bassa
Il dolce cremoso al caffè è un delizioso dessert da preparare in anticipo e lasciare in frigo per quando si ha voglia di affondare il cucchiaino in qualcosa di dolce ma non eccessivamente impegnativo. La nostra ricetta non prevede cottura ma solo l'utilizzo di fruste elettriche che sono indispensabili per montare a dovere la crema al caffè. La base di biscotto è brevemente frullata con un frullatore, ma se non lo possiedi puoi mettere i biscotti in un sacchetto di plastica per alimenti e ridurli in briciole pestandoli con un batticarne o con un cucchiaio rovesciato, successivamente li mescolerai a burro e liquore.

                                                                                      
                
                                                                Panna fresca
                                                                                          200
                  ml
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Cioccolato fondente
                                                                                          100
                  gr
                                                              
              
                                  
                
                                                                Biscotti secchi
                                                                                          12
                  
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Caffè ristretto
                                                                                          1
                  tazza da caffè
                                                              
              
                                  
                
                                                                Caffè solubile
                                                                                          1
                  tazza da caffè
                                                              
              
                                  
                
                                                                Zibibbo
                                                                                          1
                  tazza da caffè
                                                              
              
                                  
                
                                                                Burro
                                                                                          
                  q.b.
                                                              
              
                                  
                
                                                                Cacao amaro
                                                                                          
                  q.b.
                                                              
              
                                                                                                Attrezzature
              
                
                                  Frullatore /                                   Frusta elettrica                                
              
                          

                    
                            
          
                            Preparazione
                                
                  
                    1
                                                                
                                          
                      Metti i biscotti, il burro e lo zibibbo (o un altro liquore a tua scelta) nel bicchiere del frullatore e frulla brevemente per ottenere un composto sbriciolato. Dividi il composto in 6 ciotole e riponi in frigo. 
                      
                                                                                
                    
                    
                    
                
                                                
                  
                    2
                                                                
                                          
                      Adesso prendi 2 ciotole, sguscia l'uovo mettendo in una ciotola il tuorli e nell'altra l'albume. Con le fruste elettriche monta l'albume a neve ben ferma, copri la ciotola con un coperchio e metti in frigo. 
                      
                                                            
                                        
                    
                    
                    
                    
                
                                                
                  
                    3
                                                                
                                          
                      In una terza ciotola, monta la panna con le fruste elettriche, quando sarà ben montata metti la ciotola in frigo. 
                      
                                                            
                    
                    
                
                                                
                  
                    4
                                                                
                                          
                      Adesso aggiungi lo zucchero nella ciotola con l'albume e, sempre usando le fruste elettriche, monta fino a renderlo spumoso, aggiungi il caffè solubile, sempre montando e infine anche il caffè ristretto. Continua a montare per altri 3 minuti.
                      
                                                            
                    
                    
                
                                                
                  
                    5
                                                                
                                          
                      Quando hai finito di montare il composto al caffè, riprendi l'albume e aggiungilo a cucchiaiate, ad ogni cucchiaiata mescola delicatamente con movimento dal basso verso l'alto.
                      
                                                            
                    
                    
                
                                                
                  
                    6
                                                                
                                          
                      Procedi allo stesso modo con la panna montata: aggiungila a cucchiaiate al resto e mescola molto delicatamente. 
                      
                                                            
                    
                    
                
                                                
                  
                    7
                                                                
                                          
                      Estrai dal frigorifero i bicchierini con la base di biscotti già pronta, sopra ogni base spezza un po' di cioccolato fondente. Se non ami sentire la consistenza del cioccolato tra i denti puoi anche tritarlo e aggiungerlo a briciole. 
                      
                                                            
                    
                    
                
                                                
                  
                    8
                                                                
                                          
                      Riempi i bicchierini con la crema al caffè, arriva pure fino all'orlo. Copri ogni bicchierino con pellicola da cucina e riponi in frigo per almeno 2 ore.

                      
                                          
                      Prima di servire spolverizza ogni bicchiere con del cacao amaro fatto passare attraverso un setaccio a maglia fine. 
                      
                                                            
                    
                    
                
                                              
          
                              Conservazione
                                
                  
                                        Puoi conservare i bicchierini con il dolce chiusi da pellicola da cucina per non più di 24 ore. 
                  
                
                              
          
                  