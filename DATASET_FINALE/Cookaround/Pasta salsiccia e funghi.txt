DIFFICOLTÀ
bassa
Pasta salsiccia e funghi, un primo piatto davvero sostanzioso, per quando avete proprio voglia di coccolarvi a tavola con un piatto saporito ma anche che sappia saziarvi. Il binomio salsiccia e funghi è ormai più che collaudato e ogni tanto va rispolverato. Altre ricette coi funghi!

                                                                                      
                
                                                                Fusilli bucati
                                                                  o altra pasta corta -
                                                                  400
                  gr
                                                              
              
                                  
                
                                                                Funghi
                                                                  misti -
                                                                  400
                  gr
                                                              
              
                                  
                
                                                                Salsiccia di maiale
                                                                                          4
                  
                                                              
              
                                  
                
                                                                Panna fresca
                                                                                          250
                  ml
                                                              
              
                                  
                
                                                                Spicchio di aglio
                                                                                          3
                  
                                                              
              
                                  
                
                                                                Vino bianco
                                                                                          ½
                  bicchieri
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare un'ottima pasta salsiccia e funghi dovrete come prima cosa dedicarvi ai funghi che dovranno essere puliti dai residui di terra, rimuovendo anche la parte finale del gambo e poi tagliati grossolanamente. Dovrete, quindi, scaldare un bel giro d'olio extravergine d'oliva insieme a due spicchi d'aglio e ad un bel ciuffo di prezzemolo, non necessariamente tritato ma va bene anche lasciato a foglia intera, in una bella casseruola che possa contenere comodamente tutti i funghi.
                      
                                                                                
                    
                    
                    
                
                                                
                  
                    2
                                                                
                                          
                      Quando l'olio inizia a sfrigolare ed il prezzemolo ad appassire, aggiungete i funghi che dovrete far trifolare per bene, aggiungendo, circa a metà cottura, due bei pizzichi di sale. Lasciate cuocere a fiamma vivace per circa una decina di minuti.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Nel frattempo liberate le salsicce dal budello e fate scaldare un giro d'olio con uno spicchio d'aglio in una padella. Quando l'olio sembra sufficientemente caldo, aggiungete le salsicce sbriciolate a mano e lasciatele rosolare uniformemente.

                      
                                          
                      Quando i pezzi di salsiccia avranno cambiato colore, potrete sfumarli con mezzo bicchiere di vino bianco lasciando la fiamma molto vivace affinchè la parte alocolica del vino possa evaporare il più velocemente possibile. Spegnete il fuoco quando il vino sarà completamente evaporato.
                      
                                                            
                    
                    
                
                                                
                  
                    4
                                                                
                                          
                      Portate a bollore una pentola colma d'acqua, quando spicca il bollore potrete aggiungere il sale e tuffare la pasta che dovrete cuocere al dente.
                      
                                                            
                    
                    
                
                                                
                  
                    5
                                                                
                                          
                      Togliete l'aglio sia dalla salsiccia che dalla casseruola dei funghi. Unite la salsiccia ai funghi e rimettete la casseruola sul fuoco, quando gli ingredienti si sarnno nuovamente scaldati, aggiungete la panna e fate restringere leggermente.
                      
                                                            
                    
                    
                
                                                
                  
                    6
                                                                
                                          
                      Scolate la pasta e trasferitela nella casseruola con il condimento e mescolate per amalgamare bene il tutto.
                      
                                                            
                    
                    
                
                                                
                  
                    7
                                                                
                                          
                      Servite la pasta salsiccia e funghi ancora calda con del prezzemolo fresco tritato a decorare i piatti.
                      
                                                            
                    
                    
                
                                              
          
                  