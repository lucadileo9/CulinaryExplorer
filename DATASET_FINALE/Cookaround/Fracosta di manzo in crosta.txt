DIFFICOLTÀ
bassa
Ospiti importanti su cui volete fare bella figura? Provate la ricetta della fracosta di manzo in crosta. Lo scrigno di sfoglia racchiude la carne, saporita e succosa. Un secondo da riservare per le occasioni importanti o per i momenti in cui si ha voglia di preparare un piatto sontuoso. Quindi il piatto adatto per il pranzo di Natale!

                                                                                      
                
                                                                Fracosta di manzo
                                                                                          2
                  kg
                                                              
              
                                  
                
                                                                Olio extravergine d'oliva (EVO)
                                                                                          1
                  bicchiere
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Rosmarino
                                                                                          1
                  rametto
                                                              
              
                                  
                
                                                                Senape
                                                                                          250
                  gr
                                                              
              
                                  
                
                                                                Pasta sfoglia
                                                                                          250
                  gr
                                                              
              
                                  
                
                                                                Uova
                                                                                          1
                  
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Condite la fracosta con sale, pepe e aghi di rosmarino e legatela con lo spago da cucina.

                      
                                          
                      Scaldate in una padella dell'olio, trasferitevi la fracosta e rosolatela uniformemente su tutti i lati in modo tale da sigillare al suo interno i sughi della carne.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Adagiate la fracosta su di una teglia da forno con il sugo di cottura e cuocetela in forno a 180°C per circa 45 minuti.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Il cuore della fracosta deve rimanere molto al sangue.

                      
                                          
                      Lasciate freddare la carne, quindi spalmatevi la senape uniformemente ed avvolgetela nella pasta sfoglia fino a ricoprirla interamente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Bucate la pasta sfoglia con una forchetta e spennellatela con il rosso dell'uovo.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Infornate a 200°C per 30 minuti. Servite la fracosta a fette.
                      
                                                            
                    
                    
                
                                              
          
                  