DIFFICOLTÀ
bassa
La terrina di tacchino, salvia e cipolla, sfrutta la semplicità della preparazione e la reperibilità degli ingredienti per diventare un bel piatto ricco, economico e davvero delizioso! Il profumo della salvia è incredibile e come presenza scenica non ha niente da invidiare a piatti ben più articolati! Cimentatevi in questa ricetta che potrebbe diventare per voi, un vero cavallo di battaglia! Se amate questo genere di pietanze, provate anche il pane di pollo, un'antica ricetta molto sfiziosa. 

                                                                                      
                
                                                                Carne macinata di tacchino
                                                                                          500
                  gr
                                                              
              
                                  
                
                                                                Cipolle
                                                                  bianche -
                                                                  3
                  
                                                              
              
                                  
                
                                                                Salvia
                                                                  fresca -
                                                                  2
                  foglie
                                                              
              
                                  
                
                                                                Pancetta (tesa)
                                                                                          120
                  gr
                                                              
              
                                  
                
                                                                Pangrattato
                                                                                          3
                  cucchiai da tavola
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Ciotola /                                   Forno /                                   Padella /                                   Stampo                                
              
                          

                    
                            
          
                            Preparazione
                                
                  
                    1
                                                                
                                          
                      Quando volete fare la ricetta della terrina di tacchino, salvia e cipolla, versate in una padella un generoso giro d'olio extravergine d'oliva, aggiungete le cipolle con un pizzico di sale e lasciatele stufare a fiamma bassa aggiungendo un po' di acqua se necessario.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo prendete uno stampo o una pirofila e foderatela con della carta forno e foderate con le fette di pancetta distribuendo sul fondo delle foglie di salvia.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Riunite in una ciotola il tacchino macinato, l'uovo, qualche foglia di salvia tritata finemente, un pizzico di sale e il pangrattato e amalgamate il tutto con le mani.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Prendete una parte dell'impasto e distribuitelo nello stampo in uno strato uniforme.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Coprite lo strato di tacchino con uno strato di cipolle stufate e qualche foglia di salvia.

                      
                                          
                      Coprite il tutto con un altro strato di tacchino; livellate il tutto.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Ora richiudete con le fette di pancetta, coprite con carta di alluminio e mettete in forno a 180°C per 20 minuti. Trascorsi i 20 minuti abbassate la temperatura del forno a 160°C e proseguite la cottura per circa 40 minuti.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Arrivati al termine della cottura, togliete la carta di alluminio e lasciate riposare la terrina affinché si compatti.

                      
                                          
                      Sformate la terrina e disponetela su di una vassoio e lasciate raffreddare completamente.
                      
                                                              
                                                
													
												
                                              
                                        
                    
                    
                
                                              
          
                              Consiglio
                                
                  
                                        Posso utilizzare anche il pollo al posto del tacchino?
Sì certo, verrà ottima lo stesso.
 
                  
                
                              
          
                  