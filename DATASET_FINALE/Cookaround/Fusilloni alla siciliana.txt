DIFFICOLTÀ
bassa
I fusilloni alla siciliana sono un primo piatto ricco e saporito, dai sapori squisitamente mediterranei, perfetto per i vostri menu delle feste, dove la tradizione e l'innovazione si incontrano a metà strada per dare vita a pietanze accattivanti che esaltano in modo nuovo e originale gli abbinamenti da sempre amati. E' il caso dei nostri fusilloni, che racchiudono un mix vincente liberamente ispirato alla pasta alla Norma, tipico piatto siciliano: ritroverete qui un delizioso sughetto al pomodoro arricchito con melanzane fritte e dadini di mozzarella di bufala, che conferiranno una gradevole nota filante. Un formato di pasta speciale renderà ancora più unico e originale questo piatto e stuzzicherà i palati dei vostri ospiti una volta servito in tavola! 

                                                                                      
                
                                                                Fusilloni
                                                                                          400
                  gr
                                                              
              
                                  
                
                                                                Melanzane
                                                                                          800
                  gr
                                                              
              
                                  
                
                                                                Passata di pomodoro
                                                                                          700
                  ml
                                                              
              
                                  
                
                                                                Mozzarella di bufala
                                                                                          350
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Basilico
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Olio di semi per frittura
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i fusilloni alla siciliana, per prima cosa occupiamoci del sugo. In un tegame facciamo soffriggere l’aglio in tre cucchiaio di olio, aggiungiamo la passata di pomodoro, il basilico, aggiustiamo di sale e facciamo cuocere a fiamma dolce per mezz’oretta con il coperchio. Laviamo le melanzane e tagliamole a dadini.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Scaldiamo l’olio di semi a 170 gradi e friggiamo le melanzane per qualche minuto. Tagliamo la mozzarella di bufala a cubetti.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Cuociamo i nostri fusilloni in acqua bollente salata. La pasta deve essere al dente, quindi scoliamola tre minuti prima della fine della cottura.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Una volta pronti i nostri ingredienti, in una ciotola versiamo: la pasta, due terzi del sugo, le melanzane fritte e due terzi di mozzarella di bufala. Mescoliamo bene il tutto. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Trasferiamo i fusilloni così conditi in una pirofila da forno. Aggiungiamo la mozzarella e la passata che avevamo messo da parte e cuociamo in forno statico preriscaldato a 180 gradi per mezz’oretta circa. Impiattiamo e serviamo i fusilloni alla siciliana ben caldi.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Consigliamo di consumare subito i fusilloni alla siciliana; se dovessero avanzare potete conservarli in frigo per un paio di giorni in un contenitore ermetico.
                  
                
                              
          
                  