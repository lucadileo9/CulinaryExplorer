DIFFICOLTÀ
bassa
Il rosti di patate e zucchine è di origine svizzera, dove il rosti è una delle  più famose ricette tipiche nonché tra le più apprezzate, oltre che copiate e rielaborate. Contorno, antipasto o stuzzichino? Lo deciderete voi, il rosti di patate e zucchine si adatta a tutte le situazioni, provate questa versione che è anche molto economica perché magari vi permetterà di far fuori ciò che è da consumare. Se amate poi le ricette veloci con le zucchine vi proponiamo di provare anche la focaccia con patate e zucchine: buona e leggera.

                                                                                      
                
                                                                Patate
                                                                                          2
                  
                                                              
              
                                  
                
                                                                Zucchine
                                                                                          3
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Grattugia /                                   Padella                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare la ricetta del rosti di patate e zucchine, per prima cosa scaldate un giro d'olio in una padella, possibilmente di ferro a fuoco basso.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Sbucciate le patate, sciacquatele, asciugatele e grattugiatele facendole ricadere in una ciotola.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Lavate, spuntate, asciugate e grattugiate anche le zucchine facendole ricadere nella stessa ciotola delle patate; mescolate le verdure.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Prelevate delle cucchiaiate di questo composto di verdure e fatele ricadere nella padella con l'olio schiacciandole leggermente con una spatola.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Fate dorare i rosti di patate e zucchine da entrambi i lati, quindi spegnete il fuoco e adagiate i rosti su fogli di carta assorbente affinché s'asciughino dall'olio in eccesso.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Salate leggermente i rosti e serviteli in tavola come stuzzichino o come contorno.
                      
                                                            
                    
                    
                
                                              
          
                              Note
                                
                  
                                        Come nasce questo piatto? 
Il rosti è un piatto svizzero che ha conosciuto una diffusione talmente vasta sulla tavola, da essere assurto al ruolo di piatto nazionale.Servito principalmente come contorno, diverse sono le versioni di preparazioni, tutte a base di patate a cui si aggiungono in base a località geografica o tipo di cucina, anche cipolle, erbe, verdure o pancetta.Per il rosti è necessario usare una qualità di patata che regga alla bollitura, quindi probabilmente una patata italiana a pasta gialla sarà perfetta, ancora meglio se più vecchia di qualche mese e conservata bene, in quanto meno umida e con la polpa più compatta.Esiste anche una variante che va preparata con patate a crudo.
Posso utilizzare qualunque tipo di patate?
Sì, va bene qualunque patata, anche la rossa si sposa bene.
Posso congelare i rosti?
Te lo sconsiglio perché è comunque un fritto e potrebbe risentorne nel sapore.
Molto buona questa ricetta. Me ne consigli altre che prevedano l'uso delle patate?
Puoi provare le patate a strati  oppure la tortillas di patate.
 
 
                  
                
                              
          
                  