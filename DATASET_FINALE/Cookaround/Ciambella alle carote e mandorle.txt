DIFFICOLTÀ
bassa
Una ciambella alle carote e mandorle è proprio ciò di cui si ha bisogno quando si ha voglia di un dolce ma è anche necessario far tacere i sensi di colpa! Un dolce con le carote, proprio come le famose camille, ve le ricordate? Le merendine con dentro la carota? 

                                                                                      
                
                                                                Carote
                                                                                          300
                  gr
                                                              
              
                                  
                
                                                                Mandorle pelate
                                                                                          300
                  gr
                                                              
              
                                  
                
                                                                Zucchero
                                                                                          300
                  gr
                                                              
              
                                  
                
                                                                Uova
                                                                                          4
                  
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Rum
                                                                                          1
                  bicchierino
                                                              
              
                                  
                
                                                                Farina
                                                                                          1
                  cucchiaio da tavola
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare questa ciambella alle carote e mandorle dovrete partire dai tuorli che dovrete montare bene insieme allo zucchero fino ad ottenere un composto spumoso, dal colore giallo pallido e di volume almeno raddoppiato rispetto a quello iniziale.

                      
                                          
                       
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Ora dovrete dedicarvi alla preparazione delle carote: dovrete eliminare le estremità, pelarle e grattugiarle piuttosto finemente affinché si possano ben amalgamare al resto degli ingredienti nell'impasto.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Unite ai tuorli montati anche gli altri ingredienti a partire dalla farina che dovrete setacciare con cura affinché non si formino grumi. Incorporate ciascun ingrediente mescolando dal basso verso l'alto per non smontare i tuorli montati con cura.

                      
                                          
                      Unite, quindi, le carote appena grattugiate, la farina di mandorle, la buccia di un limone grattugiata e un bicchierino di liquore. Mescolate sempre con delicatezza dopo ogni aggiunta.

                      
                                          
                       

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Ora montate a neve gli albumi rimasti aggiungendo giusto un pizzico di sale. Montateli a neve ben ferma ed incorporateli alla pastella sacrificandone una prima parte allo scopo di ammorbidire l'impasto ed invece mescolando con delicatezza dal basso verso l'alto il resto degli albumi nell'impasto affinché conferiscano a quest'ultimo ulteriore morbidezza e ariosità.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Ora l'impasto è completo. Imburrate ed infarinate un bello stampo da ciambelle e versatevi l'impasto che dovrà essere livellato in uno strato omogeneo.

                      
                                          
                      Scaldate il forno a 180°C in modalità ventilata e infornate il dolce che dovrà cuocere per circa 45 minuti.

                      
                                          
                      Verificate sempre il grado di cottura della torta infilzandola con uno spiedo, se questo esce pulito allora potrete sfornare il dolce.

                      
                                          
                       
                      
                                                              
                                                
													
												
                                              
                                        
                    
                    
                
                                              
          
                              Consiglio
                                
                  
                                        Come evitare di utilizzare il liquore visto che voglio servire questo dolce a dei bambini?
Bene, puoi tranquillamente omettere questo ingrediente. Se vuoi dare un tocco di aroma in più potrai, al suo posto, aggiungere della noce moscata, del miele oppure del succo di limone.
Come rendere ancora più simpatica questa preparazione per servirla a dei bambini o magari fargliela portare a scuola come merenda di metà mattina?
Una cosa molto simpatica che potresti fare è quella di cuocere l'impasto in stampini monoporzione di varie forme, anche a mini-ciambella che è molto simpatica. Poi, una volta cotte le tortine, falle freddare e se ne hai la possibilità, imbustale come fossero merendine acquistate. Noi di solito lo facciamo con la macchina per il sottovuoto utilizzandola solo per sigillare i sacchetti. Vedrai che i bambini ci andranno matti!
                  
                
                              
          
                  