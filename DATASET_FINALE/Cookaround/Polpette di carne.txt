DIFFICOLTÀ
molto bassa
Le polpette di carne con la patata lessa nell'impasto sono un modo semplice e gustoso per preparare delle polpette morbide e saporite, infatti, la patata lessa regala alla carne una consistenza morbida, senza l'effetto stopposo che solitamente si rischia di ottenere usando solo la carne nell'impasto. Le polpette di carne sono una ricetta che si può adattare a diversi tipi di carne, come il vitello, il maiale o il pollo, e che si può arricchire con altri ingredienti, come il formaggio, il prezzemolo o il pane.

                                                                                      
                
                                                                Macinato di  manzo
                                                                                          400
                  gr
                                                              
              
                                  
                
                                                                Patate lesse
                                                                                          1
                  
                                                              
              
                                  
                
                                                                Uovo medio
                                                                                          1
                  
                                                              
              
                                  
                
                                                                Pangrattato
                                                                                          30
                  gr
                                                              
              
                                  
                
                                                                Parmigiano Reggiano grattugiato
                                                                                          50
                  gr
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                      Ingredienti per la frittura
                                                                      
                
                                                                Olio di semi di arachide
                                                                                          1
                  l
                                                              
              
                                  
                
                                                                Pangrattato
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le polpette di carne morbide, per prima cosa devi lessare una patata di circa 180-200 g. Lava la patate e mettila in un tegame, ricoprila di acqua e accendi il fornello, falla cuocere per circa 40 minuti a fuoco medio, quando la patata è cotta devi poterla trapassare facilmente con uno stecchino. Se la patata e pronta, scolala e mettila in uno schiacciapatate, lascia pure la buccia. 

                      
                                          
                      In una ciotola metti la carne macinata, posiziona lo schiacciapatate sulla ciotola e schiaccia la patata, vedrai che la buccia rimarrà nell'attrezzo e la polpa pulita si andrà ad unire alla carne. Aggiungi anche l'uovo sgusciato.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiusta di sale, aggiungi il parmigiano reggiano grattugiato e impasta un po' con la mano, unisci anche il pangrattato e continua ad impastare con la mano nella ciotola.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando l'impasto raggiungerà la giusta consistenza, prendine un po' per volta e forma tante polpette, la misura delle polpette puoi deciderla tu, l'importante è che siano tutte più o meno uguali tra di loro per avere lo stesso tempo di cottura. Man mano che formi le polpette, passale rotolandole sul pangrattato in modo che in frittura formino la classica crosticina. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      In una padella antiaderente, adatta alla frittura, versa l'olio di semi di arachidi e portalo a temperatura. Per vedere se l'olio è sufficientemente caldo puoi immergerci la punta di uno stuzzicadenti, se vedi che intorno alla punta si formano delle bollicine, puoi iniziare a friggere le polpette, poche per volta. Friggi le polpette per circa 10 minuti, facendole rotolare per uniformare la cottura. 

                      
                                          
                      Quando le polpette saranno ben dorate, toglile dall'olio con una schiumarola e falle scolare su alcuni fogli di carta fritti. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Posso cuocere le polpette di carne anche in forno o vanno solo fritte?
  							Puoi tranquillamente cuocere le polpette di carne in forno, abbi l'accortezza di sistemarle ben distanziate sulla placca foderata con carta forno. Cuoci in forno preriscaldato a 180°C per circa 12-15 minuti, il tempo di cottura dipende sia dalla pezzatura delle polpette sia dal singolo forno.
  						
  					  						
  							Con l'impasto delle polpette di carne posso crearci un unico polpettone da cuocere in forno?
  							Certo, questo impasto è perfetto per il polpettone di carne al forno, inforna a 180°C statico e preriscaldato per circa 30 minuti. 
  						
  										
				
              
          
                  