DIFFICOLTÀ
molto bassa
La crostata senza burro, realizzata con una frolla allo yogurt è una versione più leggera e veloce rispetto alla ricetta della crostata di marmellata. L’impasto con lo yogurt greco risulta morbido e facile da lavorare, donando alla crostata una consistenza più soffice e piuttosto molle. Nella nostra ricetta, la crostata senza burro prevede anche una piccola aggiunta di lievito per dolci che contribuisce a renderla ancora più morbida.

                                                Ingredienti per l'impasto
                                                                      
                
                                                                Farina 00
                                                                                          300
                  gr
                                                              
              
                                  
                
                                                                Zucchero
                                                                                          120
                  gr
                                                              
              
                                  
                
                                                                Yogurt greco 0 grassi
                                                                                          100
                  gr
                                                              
              
                                  
                
                                                                Olio di semi
                                                                                          50
                  gr
                                                              
              
                                  
                
                                                                Lievito per dolci
                                                                                          8
                  gr
                                                              
              
                                  
                
                                                                Uovo
                                                                  (medio) -
                                                                  1
                  
                                                              
              
                                  
                
                                                                Buccia di limone grattugiata
                                                                                          1
                  
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Olio di semi
                                                                  per oleare lo stampo -
                                                                  
                  q.b.
                                                              
              
                                                                                      Ingredienti per il ripieno 
                                                                      
                
                                                                Marmellata o confettura
                                                                  gusto a piacere -
                                                                  320
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare la crostata senza burro prepara, come prima cosa, la frolla allo yogurt. In una terrina versa l’uovo intero con lo zucchero, il pizzico di sale e l’olio; mescola con una forchetta. Unisci lo yogurt greco e la buccia del limone grattugiata.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi la metà della farina setacciata con il lievito e continua a mescolare facendola assorbire man mano. Unisci l’atra parte della farina e trasferisci il composto sulla spianatoia leggermente infarinata. Continua a impastare a mano fino a ottenere una frolla liscia, compatta e piuttosto morbida.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Prendi uno stampo per crostate da 24 cm di diametro, preferibilmente con il fondo rimovibile, e ungilo con poco olio; stendi la frolla su di un foglio di carta forno, con l’aiuto di un mattarello, allo spessore di circa mezzo centimetro, rivesti lo stampo ed elimina con cura l'eccesso di pasta dai bordi. Bucherella il fondo con i rebbi di una forchetta e distribuisci uniformemente la confettura.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Con l’impasto rimasto ritaglia dieci strisce larghe circa 1 cm. Versa la confettura scelta all’interno dello stampo, livellandola bene. Decora la crostata con le strisce di pasta tagliate.

                      
                                          
                      Inforna la crostata nel ripiano centrale del forno caldo impostato a 180°C e falla cuocere per circa 25/30 minuti. Regolati con il forno, il risultato deve essere una crostata dal colore dorato. Fai raffreddare molto bene la crostata senza burro prima di sformarla. Servi ben fredda.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  