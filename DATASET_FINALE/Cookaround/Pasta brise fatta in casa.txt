DIFFICOLTÀ
bassa
Ogni tanto bisogna tornare alle basi della cucina, quelle che permettono poi di sbizzarrirsi con fantasia, come la pasta brisé.  Con pochi accorgimenti, pochi ingredienti e in pochissimo tempo otterrete una base perfetta per torte salate, sfiziosi antipasti monoporzione (tartellette, cestini, bicchierini). Come si prepara la pasta brisé? E' facilissimo, perchè dovrete impastare poco, giusto il tempo di compattare gli ingredienti che ovviamente dovranno essere alla temperatura giusta. La pasta brisé si realizza senza uova, solo farina acqua freddissima, ghiacciata, e burro freddo di frigo. Infatti il termine "brisé" significa "spezzata", proprio perchè impastando farina e burro insieme otterrete un impasto sbricioloso (si può fare anche al mixer) che poi si ricompatta aggiungendo l'acqua fredda. Scoprite quante ricette potete realizzare con la pasta brisé.

                                                                                      
                
                                                                Farina 00
                                                                                          150
                  gr
                                                              
              
                                  
                
                                                                Burro freddo
                                                                                          75
                  gr
                                                              
              
                                  
                
                                                                Acqua fredda
                                                                  (ghiacciata) -
                                                                  25
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Adagiate la farina in un mixer o in un robot con le lame. Unite il burro a pezzetti freddo da frigo.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Frullate il tutto ad intermittenza, in modo che il burro si incorpori alla farina, formando un composto sbriciolato.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungete il sale e l'acqua freddissima. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Azionate ancora il mixer fino ad ottenere un impasto omogeneo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Rovesciate l'impasto sul piano di lavoro e compattate con le mani, formando un panetto. Avvolgetelo nella pellicola trasparente e ponete in frigorifero per 40 minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Trascorso il tempo, stendete la vostra Pasta brise fatta in casa sopra un foglio di carta forno leggermente infarinato e realizzate la preparazione che preferite.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La pasta brise fatta in casa si conserva in frigorifero per 2 giorni, avvolta da pellicola. Si può anche congelare. Vista la velocità di esecuzione, si consiglia di prepararla al momento per una maggiore malleabilità dell'impasto.
                  
                
                              
          
                              Consiglio
                                
                  
                                        Con questi dosi otterrete 250 grammi di pasta brise, l'equivalente di un rotolo di pasta brise pronto del banco frigo. Potete creare una torta salata da 24 cm oppure delle crostatine salate, tartellette, cestini o altri antipasti deliziosi. I tempi di cottura variano a seconda della ricetta: considerate 35 minuti a 180° per una torta salata o 15-20 minuti per la pasticceria salata.
                  
                
                              
          
                  