DIFFICOLTÀ
molto bassa
Il risotto allo zafferano è uno dei piatti più famosi della cucina milanese ma forse non tutti conoscono il riso al salto, una preparazione tipica che nasce proprio come ricetta di riciclo di questa gustosa ricetta. Il riso al salto finger food è una sfiziosa rivisitazione: il risotto avanzato si trasforma in un croccante disco dorato da tagliare in monoporzione e servire come antipasto, arricchito con i tuoi ingredienti preferiti! Noi abbiamo scelto di abbinare la fresca cremosità della stracciatella con la nota sapida delle acciughe… e tu, come lo cucinerai riso al salto finger food?

                                                Per il risotto allo zafferano
                                                                      
                
                                                                brodo vegetale
                                                                                          650
                  gr
                                                              
              
                                  
                
                                                                Riso Roma
                                                                                          200
                  gr
                                                              
              
                                  
                
                                                                Vino bianco
                                                                                          20
                  gr
                                                              
              
                                  
                
                                                                Zafferano
                                                                                          1
                  gr
                                                              
              
                                  
                
                                                                Sale
                                                                                          5
                  gr
                                                              
              
                                  
                
                                                                Burro
                                                                  freddo -
                                                                  70
                  gr
                                                              
              
                                  
                
                                                                Grana Padano grattugiato
                                                                                          50
                  gr
                                                              
              
                                                                                      Per cuocere il riso al salto
                                                                      
                
                                                                Burro chiarificato
                                                                                          50
                  gr
                                                              
              
                                                                                      Per guarnire
                                                                      
                
                                                                Stracciatella
                                                                                          100
                  gr
                                                              
              
                                  
                
                                                                Alici o Acciughe sott'olio
                                                                                          30
                  gr
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per prima cosa prepara il risotto allo zafferano. L'ideale sarebbe prepararlo il giorno prima, in alternativa potrai farlo raffreddare in frigorifero.

                      
                                          
                      Tosta il riso in una pentola calda, senza grassi, rigirandolo con un cucchiaio di legno per alcuni minuti. Nel frattempo tieni in caldo il brodo vegetale che ti servirà durante la preparazione.

                      
                                          
                      Sfuma il riso tostato con il vino bianco, mescolando frequentemente in modo che il riso non si attacchi sul fondo della pentola.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Porta a cottura il riso aggiungendo un mestolo di brodo vegetale alla volta, aspettando che quello precedente venga assorbito.

                      
                                          
                      Insaporisci con un cucchiaino di sale e prosegui in questo modo per circa 15 minuti.

                      
                                          
                      Quando il riso sarà quasi cotto, aggiungi lo zafferano in polvere e mescola fino al completo assorbimento del liquido. Il riso dovrà risultare ben asciutto per la preparazione del riso al salto, quindi, per evitare che si attacchi sul fondo occorre mescolare costantemente con un cucchiaio di legno.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Manteca il risotto a fuoco spento con il Grana grattugiato e il burro freddo di frigo tagliato a pezzetti. Mescola per bene e lascia riposare per qualche minuto.

                      
                                          
                      Trasferisci il riso su un vassoio foderato di carta da forno e schiaccialo con il dorso di un cucchiaio per ottenere un disco sottile e uniforme. Più sottile sarà lo spessore, più croccante sarà il risultato finale.

                      
                                          
                      Lascia raffreddare completamente il risotto, poi copri con pellicola e mettilo in frigorifero a riposare per alcune ore.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trascorso il tempo di riposo taglia il riso freddo in quadrati.

                      
                                          
                      Scalda il burro chiarificato in una padella e fai dorare i quadrati di riso su entrambi i lati, a fiamma media.

                      
                                          
                      Quando saranno croccanti trasferiscili su un foglio di carta assorbente per eliminare il burro in eccesso, quindi disponili su un piatto da portata.

                      
                                          
                      Guarnisci ogni quadrato di riso con un cucchiaino di stracciatella e un pezzettino di acciuga. Completa con una macinata di pepe nero e servi il tuo riso al salto finger food!
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il risotto allo zafferano si può conservare in frigorifero fino a un paio di giorni. Una volta saltato e condito con stracciatella e acciughe si consiglia di consumarlo in giornata.
                  
                
                              
          
                              Consiglio
                                
                  
                                        La ricetta originale vuole che il riso al salto venga cotto in padella con il burro! Per una versione meno tradizionale ma più leggera puoi disporre i quadrati di riso su una teglia, spennellarli con il burro fuso e cuocerli in forno a 250°C per circa 10 minuti per renderli croccanti in superficie.
                  
                
                              
          
                  