DIFFICOLTÀ
molto bassa
La carne di tacchino, come quella di pollo, è apprezzata in tutto il mondo perché molto versatile ed economica. La fesa di tacchino panata al forno è un’alternativa più leggera ma altrettanto gustosa alla classica cotoletta, caratterizzata da un esterno croccante e saporito! Grazie alla marinatura la carne rimarrà morbida e succosa e la panatura eviterà che si asciughi durante la cottura. Servite la fesa di tacchino panata al forno con le immancabili patate arrosto o una fresca insalata per un secondo piatto nutriente e genuino!

                                                                                      
                
                                                                Fesa di tacchino a fette
                                                                                          450
                  gr
                                                              
              
                                  
                
                                                                Pangrattato
                                                                                          130
                  gr
                                                              
              
                                  
                
                                                                Grana Padano grattugiato
                                                                                          30
                  gr
                                                              
              
                                  
                
                                                                Limoni
                                                                                          2
                  
                                                              
              
                                  
                
                                                                Prezzemolo
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          50
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per prima cosa preparate la marinatura della carne. Spremete il succo dei limoni e versatelo in una ciotola abbastanza capiente.

                      
                                          
                      Aggiungete quasi tutto l’olio extravergine di oliva, lasciandone da parte solo qualche cucchiaio da spargere sulla carne prima di infornare.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete anche il sale e il pepe nero e spezzettate all’interno della marinatura del prezzemolo fresco, senza bisogno di eliminare i gambi.

                      
                                          
                      Emulsionate il tutto con una forchetta o una piccola frusta.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Adagiate la carne all’interno della marinata, rigirandola, muovendola e massaggiandola in modo che si insaporisca per bene.

                      
                                          
                      Coprite con pellicola trasparente e lasciate a riposo per il tempo che avete a disposizione; più lunga sarà la marinatura, più saporito sarà il risultato. Se necessario lasciatela in frigo durante il riposo e tiratela fuori qualche minuto prima di passarla nella panatura.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Intanto dedicatevi alla panatura: mescolate il pangrattato e il Grana grattugiato in un altro piatto.

                      
                                          
                      Foderate una teglia con carta da forno e preriscaldate il forno a 200° in modalità statica.

                      
                                          
                      Rimuovete la carne dalla marinatura e passatela nella panatura. Fate aderire il pangrattato con le dita effettuando una leggera pressione, quindi trasferite le cotolette panate sulla teglia.

                      
                                          
                      Irrorate con un filo di olio extravergine di oliva e infornate la fesa di tacchino panata sul ripiano medio per circa 10 minuti.

                      
                                          
                      Servite la fesa di tacchino panata al forno con patate o insalata!
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        La fesa di tacchino panata al forno è un secondo piatto che va consumato caldo, ma durante le giornate estive più afose anche avrà il suo perché anche a temperatura ambiente: provate a inserire le cotolette all'interno di una piadina, insieme a dell’insalata e della salsa yogurt per esempio, oppure tagliatele a striscioline per arricchire un’insalata di lattuga, pomodori e cetrioli. 
                  
                
                              
          
                              Conservazione
                                
                  
                                        Se parte della fesa di tacchino panata al forno dovesse avanzare potete conservarla in frigo ben protetta dalla pellicola, per un giorno o due al massimo.
                  
                
                              
          
                  