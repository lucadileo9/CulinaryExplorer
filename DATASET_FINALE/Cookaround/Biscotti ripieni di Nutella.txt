DIFFICOLTÀ
bassa
Che bontà i biscotti ripieni di Nutella! Sono dei biscotti di frolla con Nutella nell'impasto, accoppiati insieme e ripieni di Nutella: una ricetta per veri golosi!

                                                                                      
                
                                                                Farina 00
                                                                                          200
                  gr
                                                              
              
                                  
                
                                                                Amido di mais
                                                                  maizena o fecola di patate -
                                                                  40
                  gr
                                                              
              
                                  
                
                                                                Zucchero semolato
                                                                                          100
                  gr
                                                              
              
                                  
                
                                                                Nutella®
                                                                                          80
                  gr
                                                              
              
                                  
                
                                                                Burro
                                                                                          50
                  gr
                                                              
              
                                  
                
                                                                Uova
                                                                  1 uovo medio -
                                                                  50
                  gr
                                                              
              
                                  
                
                                                                Lievito per dolci
                                                                  1 cucchiaino -
                                                                  5
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Nutella®
                                                                  per la farcitura -
                                                                  120
                  gr
                                                              
              
                                  
                
                                                                Zucchero a velo
                                                                                          
                  q.b.
                                                              
              
                                                                                                Attrezzature
              
                
                                  Carta forno /                                   Ciotole /                                   Cucchiaino /                                   Forchetta /                                   Pellicola per alimenti /                                   Taglia biscotti /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Per prima cosa prepara la frolla dei biscotti Nutella ripieni. Adagia in una scodella la farina e l'amido di mais e unisci il burro freddo a pezzetti. Fai sciogliere, schiacciandolo tra le dita insieme alla farina, fino ad ottenere un composto sbriciolato.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi anche lo zucchero, l'uovo, la Nutella, il lievito e un pizzico di sale.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Amalgama gli ingredienti utilizzando una forchetta, poi impasta a mano, prima nella ciotola, poi sul piano di lavoro.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Forma una palla, liscia ed omogenea, avvolgila nella pellicola e poni in frigorifero per 30 minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Trascorso il tempo, stendi la frolla su un foglio di carta forno leggermente infarinato, fino ad uno spessore di 5 mm.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Con una formina tonda da biscotti da 5 cm, ricava i vari biscotti nutella. Con un coltello, sollevali delicatamente e appoggiali su una teglia foderata di carta forno.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Da metà dei dischetti estrai il centro, utilizzando una formina tonda da 3 cm o un tappo di plastica. Impasta man mano anche i ritagli. In totale otterrai 30 biscotti: metà dovranno essere bucati (senza il centro) e metà interi, in modo da accoppiarli.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Inforna i biscotti nutella nel forno statico preriscaldato a 170°C per 14 minuti. Una volta pronti, attendi qualche minuto che si raffreddino e prendano consistenza.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Riprendi i biscotti interi e adagia al centro di ciascuno 1 cucchiaino scarso di Nutella.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Spolvera i cerchietti bucati con lo zucchero a velo e sovrapponili agli altri, in modo da accoppiarli. I biscotti Nutella ripieni sono pronti da gustare.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        I Biscotti Nutella ripieni si conservano per 10 giorni all'interno di una scatola di latta, a temperatura ambiente. Per non rovinarli, puoi anche conservarli non farciti e di riempirli prima di servirli. Si sconsiglia la congelazione.
                  
                
                              
          
                              Consiglio
                                
                  
                                        Con lo stesso impasto, puoi anche preparare dei biscotti Nutella non farciti e della forma che preferisci. Puoi anche spolverizzarli, prima della cottura, con dello zucchero di canna. Al posto della Nutella nel ripieno, puoi anche utilizzare della confettura, che si sposa benissimo con i biscotti Nutella: il procedimento è lo stesso.
                  
                
                              
          
                  