DIFFICOLTÀ
bassa
Le seppie con piselli sono un piatto tipico della cucina italiana, diffuso in moltissime regioni costiere, come in campagna, nel Lazio e in Liguria. La ricetta consiste in un secondo di pesce semplice e saporito, che può essere preparato in bianco o in umido con il pomodoro, come nel nostro caso.

                                                                                      
                
                                                                Seppie
                                                                  già pulite -
                                                                  1
                  kg
                                                              
              
                                  
                
                                                                Piselli sgranati
                                                                                          500
                  gr
                                                              
              
                                  
                
                                                                Passata di pomodoro
                                                                                          400
                  gr
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Vino bianco
                                                                                          1
                  bicchiere
                                                              
              
                                  
                
                                                                Cipolla
                                                                                          1
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Prezzemolo
                                                                                          
                  q.b.
                                                              
              
                                  
                
                                                                Acqua calda
                                                                                          
                  q.b.
                                                              
              
                                  
                
                                                                Sale marino integrale
                                                                  fino -
                                                                  
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Padella                                
              
                          

                    
                            
          
                            Preparazione
                                
                  
                    1
                                                                
                                          
                      La prima operazione da fare, per cucinare le seppie con piselli in umido, è separare la sacca dai tentacoli del mollusco. Taglia la sacca a strisce o a quadrati abbastanza grossi, riduci a pezzetti i tentacoli e le parti molli che circondano il becco della seppia, il becco va buttato. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Taglia la cipolla a fettine e poi a pezzetti grossolani, lo spessore della cipolla decidilo tranquillamente a tuo gusto.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Prendi una padella o pentola dal fondo spesso e versaci l'olio extravergine di oliva, aggiungi uno spicchio di aglio pelato, il trito di cipolla e infine allunga tutto con un po' di acqua calda, il tutto deve stufare e non soffriggere. Fai andare a fuoco medio per circa 10 minuti, mescolando di tanto in tanto con un cucchiaio di legno. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando la cipolla sarà ben stufata, aggiungi le seppie, tenendo il fuoco medio, mescola per farle insaporire e aggiusta di sale. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Quando le seppie saranno ben insaporite, dopo qualche minuto, alza la fiamma e versa il vino, fai evaporare l'alcool e poi chiudi il tegame con il suo coperchio e fai cuocere per 5 o 6 minuti a fuoco basso.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Adesso aggiungi i piselli freschi già sgranati, mescola e aggiungi anche la passata di pomodoro, se serve allunga con poca acqua calda, e fai cuocere per circa 20 minuti a tegame coperto, mescolando di tanto in tanto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Mentre le seppie si cuociono, lava, asciuga e trita grossolanamente il prezzemolo. Quando le seppie sono cotte unisci il prezzemolo, mescola di nuovo e servi ben caldo. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conserva le seppie con i piselli in un contenitore ermetico, per massimo 24 ore in frigorifero.
                  
                
                              
          
                              Consiglio
                                
                  
                                        Servi le seppie con piselli con fette di pane rustico tostato, o sopra una polenta ben soda tagliata a fette e passata in griglia o in padella. 
 
                  
                
                              
          
                  