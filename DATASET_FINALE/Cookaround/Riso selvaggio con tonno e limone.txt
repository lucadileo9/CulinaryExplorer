DIFFICOLTÀ
molto bassa
L'insalata di riso selvaggio con tonno e limone è un'armoniosa fusione di sapori freschi e mediterranei: il riso selvaggio, cotto al punto giusto, si unisce al tonno sott'olio in un mix di gusto e sapore che piace anche al commensale più esigente. L'emulsione di succo di limone appena spremuto e olio extravergine d'oliva aggiunge freschezza rafforzato dalla mentuccia, appena raccolta, che dona anche un tocco aromatico. Questa ricetta è adatta alle calde giornate estive, cucinato prima e tenuto in frigo fino al momento del consumo, il riso selvaggio con tonno e limone è sicuramente un primo piatto più che azzeccato!

                                                                                      
                
                                                                Riso Selvaggio
                                                                                          300
                  gr
                                                              
              
                                  
                
                                                                Tonno sott'olio
                                                                                          160
                  gr
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Menta
                                                                                          1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Metti il riso selvaggio in uno scolapasta e lavalo a lungo con l'acqua fredda del rubinetto. Mettilo poi in una pentola e coprilo di acqua fresca. L'acqua deve superare il riso di un paio di cm. Aggiungi anche del sale fino. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Copri la pentola con un coperchio e fai cuocere a fiamma bassa per circa 10 minuti, il riso dovrà assorbire tutta l'acqua per essere pronto. Spegni il fuoco e non togliere il coperchio per almeno 10 minuti.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Sgrana il riso selvaggio con una forchetta e lascialo da parte. In una ciotola spremi il limone e filtrane il succo, aggiungi olio extravergine di oliva e una bella macinata di pepe, infine sbatti con una forchetta per ottenere una emulsione ben amalgamata.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Sgocciola il tonno sott'olio e mettilo in una ciotola, sgranalo con i rebbi di una forchetta, infine aggiungilo al riso selvaggio. Unisci anche l'emulsione di limone, mescola bene con due cucchiai e aggiungi della mentuccia fresca precedentemente lavata e asciugata. Copri il riso con della pellicola da cucina e conservalo in frigo fino al momento di portarlo in tavola. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  