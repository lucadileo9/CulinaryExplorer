DIFFICOLTÀ
bassa
Le penne peperoni e scamorza affumicata sono un primo piatto di quelli belli di carattere e dal peso specifico non indifferente! Un primo piatto sicuramente gustoso ma non altrettanto leggero. Se avete voglia di un bel primo piatto sostanzioso, sicuramente questa ricetta è ciò che fa per voi! Oltretutto si può anche preparare in un tempo relativamente breve, giusto il tempo di cuocere i peperoni.

                                                                                      
                
                                                                Penne
                                                                                          400
                  gr
                                                              
              
                                  
                
                                                                Peperoni
                                                                  rosso e giallo -
                                                                  2
                  
                                                              
              
                                  
                
                                                                Scamorza affumicata
                                                                                          200
                  gr
                                                              
              
                                  
                
                                                                Pomodoro pelato
                                                                                          400
                  gr
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Spicchio di aglio
                                                                  sbucciato -
                                                                  1
                  
                                                              
              
                                  
                
                                                                Cipolla
                                                                                          ½
                  
                                                              
              
                                  
                
                                                                Peperoncino rosso piccante
                                                                                          1
                  
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare un ottimo piatto di penne peperoni e scamorza affumicata dovrete come prima cosa dedicarvi ai peperoni. Dovrete lavarli, dividerli in falde scartando il picciolo e pulire ciascuna falda dai filamente bianchi interni al peperone e dai semi.

                      
                                          
                      Successivamente dovrete ridurre i peperoni a listarelle, ricordatevi che più li tagliate sottili meno tempo impiegheranno nella cottura. 
                      
                                                                                
                    
                    
                    
                
                                                
                  
                    2
                                                                
                                          
                      Fate scaldare un giro d'olio extravergine d'oliva in una casseruola sufficientemente capiente da poter contenere tutti i peperoni comodamente. Aggiungete uno spicchio d'aglio sbucciato e mezza cipolla affettata e fate prendere calore. 

                      
                                          
                      Quando l'olio inizierà a sfrigolare, allora aggiungerete i peperoni preparati in precedenza insieme ad un peperoncino rosso piccante spezzettato a mano. Lasciate prendere calore al tutto.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Aggiungete, quindi, i pomodori pelati. Noi li abbiamo aggiunti così come sono, ma se preferite li potete anche frullare per un risultato più omogeneo. Salate adeguatamente il sugo di peperoni e lasciate cuocere per circa 15 minuti o comunque fino a quando i peperoni non saranno cotti e la salsa leggermente ridotta.
                      
                                                            
                    
                    
                
                                                
                  
                    4
                                                                
                                          
                      Preparate anche la scamorza che dovrete ridurre a cubetti non troppo piccoli.
                      
                                                            
                    
                    
                
                                                
                  
                    5
                                                                
                                          
                      Nel frattempo portata ad ebollizione una pentola colma d'acqua, quando l'acqua spicca il bollore, aggiungete il sale grosso e la pasta. Lasciate cuocere le penne al dente prima di scolarle e trasferirle direttamente nella casseruola con il sugo di peperoni.
                      
                                                            
                    
                    
                
                                                
                  
                    6
                                                                
                                          
                      Condite molto bene la pasta con il sugo di peperoni, quindi aggiungete la scamorza tagliata in precedenza, mescolate bene affinché la scamorza si possa fondere leggermente e creare quell'effetto filante tanto amato da grandi e piccini.

                      
                                          
                      Servite le penne peperoni e scamorza affumicata direttamente nei piatti e aggiungete, a piacere, altra scamorza affumicata grattugiata.
                      
                                                            
                    
                    
                
                                              
          
                  