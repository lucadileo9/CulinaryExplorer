DIFFICOLTÀ
bassa
Broccoli affogati al vino con scamorza: un secondo piatto travestito da contorno che sarà apprezzato da chi ama in modo particolare questi ortaggi. Il vino dona al piatto un tocco di acidità che non guasta per nulla, anzi si sposa benissimo con il sapore pungente dei broccoli. La scamorza rende il tutto ancora più rustico e saporito!

                                                                                      
                
                                                                Broccoli
                                                                                          1
                  kg
                                                              
              
                                  
                
                                                                Cipolla
                                                                                          ½
                  
                                                              
              
                                  
                
                                                                Alici sott'olio
                                                                                          5
                  
                                                              
              
                                  
                
                                                                Olive nere
                                                                                          50
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Vino rosso
                                                                                          300
                  ml
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Scamorza
                                                                                          4
                  fette
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando volete preparare i broccoli affogati al vino con scamorza per prima cosa, tagliate mezza cipolla finemente. Versate un abbondante giro d'olio aextravergine d'oliva in una padella e, mettete a soffriggere la cipolla.
                      
                                                                                
                    
                    
                    
                
                                                
                  
                    2
                                                                
                                          
                      Nel frattempo lavate e dividete a cimette i broccoli, quindi uniteli al soffritto e a fiamma bassa lasciateli cuocere per circa 5-10 minuti.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Aggiungete nella padella le olive nere denocciolate divise a metà, insieme alle acciughe sott'olio e, lasciate cuocere per altri 5 minuti. 
                      
                                                            
                    
                    
                
                                                
                  
                    4
                                                                
                                          
                      Trascorso il tempo indicato, unite il vino rosso ai broccoli, aggiustate con un pizzico di sale e, aromatizzate con una macinata di pepe. Coprite e proseguite la cottura per altri 20 minuti sempre mantendo la fiamma bassa.
                      
                                                            
                    
                    
                
                                                
                  
                    5
                                                                
                                          
                      Al termine della cottura, trasferite i broccoli in 4 cocottine adatte per la cottura in forno. Ricoprite i broccoli con le fette di scamorza e, trasferite in forno statico a 180°C per pochi minuti, giusto il tempo necessario per far sciogliere  il formaggio.
                      
                                                            
                    
                    
                
                                                
                  
                    6
                                                                
                                          
                      Appena la scamorza si sarà completamente sciolta, sfornate e servite caldo. 
                      
                                                            
                    
                    
                
                                              
          
                  