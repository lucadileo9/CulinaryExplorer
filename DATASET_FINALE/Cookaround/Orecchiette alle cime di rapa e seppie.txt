DIFFICOLTÀ
bassa
Orecchiette alle cime di rapa e seppie, una bella variante della classica ricetta mari e monti poiché miscela in maniera sapiente, due ingredienti molto diversi ma che messi insieme danno vita a un piatto molto gustoso. Una particolare variante delle orecchiette alle cime di rapa che sono un classico della cucina pugliese. La presenza delle seppie arricchisce il piatto e allo stesso tempo lo alleggerisce nei sapori. Preparate questa ricetta e provate anche altre varianti, come per esempio le orecchiette con cime di rapa e pancetta!

                                                                                      
                
                                                                Cime di rapa
                                                                                          400
                  gr
                                                              
              
                                  
                
                                                                Seppie
                                                                                          400
                  gr
                                                              
              
                                  
                
                                                                Orecchiette
                                                                                          400
                  gr
                                                              
              
                                  
                
                                                                Cipolle
                                                                                          ½
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Acciughe sotto sale
                                                                  filetto -
                                                                  1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Peperoncini piccanti
                                                                                          1
                  
                                                              
              
                                                                                                Attrezzature
              
                
                                  Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Mondate e lavate le cime di rapa, mettetele a lessare in acqua salata per 5 minuti.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Scolatele e tenete da parte l'acqua di cottura, in una padella soffriggete, con l'olio, l'aglio, il peperoncino e il filetto d'acciuga, precedentemente diliscata e dissalata, aggiungete le cime di rapa, ben scolate dalla loro acqua di cottura, lasciate insaporire per 10 minuti a fiamma dolce.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Pulite e tagliate in piccoli pezzi le seppie.

                      
                                          
                      In una padella, con l'olio, soffriggete la cipolla tritata finemente, aggiungetevi le seppie e lasciate cuocere a fiamma medio-alta per 15 minuti, bagnando con un mestolo di acqua di cottura delle cime di rapa.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Una volta cotte, le seppie aggiungetele alle cime di rapa, correggete di sale e pepe, e lasciate insaporire il tutto per altri 10 minuti a fiamma dolce.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      A parte, nell'acqua di cottura delle cime di rapa, lessate le orecchiette, scolatele al dente e mantecatele con il condimento preparato.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Servite in tavola caldo.
                      
                                                            
                    
                    
                
                                              
          
                  