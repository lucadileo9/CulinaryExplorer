DIFFICOLTÀ
molto bassa
Le zucchine marinate crude al lime e pepe rosa sono un contorno fresco e leggero, adatto alla stagione estiva, questa ricetta infatti non prevede cottura, per questo vanno utilizzate sempre zucchine feschissime, meglio se appena raccolte. 

                                                                                      
                
                                                                Zucchine
                                                                  medie -
                                                                  3
                  
                                                              
              
                                  
                
                                                                Lime
                                                                                          2
                  
                                                              
              
                                  
                
                                                                Menta
                                                                                          1
                  mazzetto
                                                              
              
                                  
                
                                                                Pepe rosa
                                                                                          1
                  cucchiaio da tè
                                                              
              
                                  
                
                                                                Aglio
                                                                                          1
                  
                                                              
              
                                  
                
                                                                Olio di oliva
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Coltelli /                                   Cucchiaio /                                   Frusta a mano /                                   Pelapatate /                                   Pellicola per alimenti /                                   Piatto /                                   Spremiagrumi                                
              
                          

                    
                            
          
                            Preparazione
                                
                  
                    1
                                                                
                                          
                      Per la realizzazione delle vostre zucchine marinate crude al lime e pepe rosa, scegliete delle belle zucchine di media misura, di una qualsiasi qualità. Devono essere compatte e prive di segni. 

                      
                                          
                      Spuntatele ed eliminate due strisce di buccia ai lati. Procedete a tagliarle a metà, e poi ancora a metà, ottenendo 4 parti uguali. 

                      
                                          
                      Tagliate le quattro parti a listarelle sottili, se volete, potete facilitarvi il lavoro utilizzando un pelapatate.

                      
                                          
                       

                      
                                          
                      Riponete le zucchine in un contenitore.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Procedete spremendo i lime e versate il succo in una ciotolina. 

                      
                                          
                      Aggiungete l’olio di oliva, che deve risultare circa la stessa quantità del succo di lime, circa 5 cucchiai.

                      
                                          
                       

                      
                                          
                      Aggiungete anche il sale, circa mezzo cucchiaino e mescolate velocemente con una frusta a mano, creando un’emulsione.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Lavate sotto acqua corrente la menta, asciugatela e procedete a  tritarla grossolanamente con un coltello. 

                      
                                          
                      Versate l’emulsione di lime e olio sulle zucchine, aggiungete la menta, uno spicchio d’aglio tritato e mescolate. In ultimo aggiungete le bacche di pepe rosa. 

                      
                                          
                      Coprite con un coperchio o con della pellicola trasparente e trasferite le zucchine in frigorifero per almeno 2 ore per la marinatura. 

                      
                                          
                      Quando vorrete consumare le vostre zucchine marinate crude al lime e pepe rosa, servitele direttamente dal frigorifero, saranno molto gustose e croccanti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Potete conservare le vostre zucchine marinate crude al lime e pepe rosa fino 72 ore in frigorifero.
                  
                
                              
          
                              Consiglio
                                
                  
                                        Per una versione più casereccia potete sostituire il succo di lime con del succo di limone e le bacche di pepe rosa con del pepe nero.
 
                  
                
                              
          
                  