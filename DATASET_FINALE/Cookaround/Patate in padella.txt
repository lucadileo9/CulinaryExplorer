DIFFICOLTÀ
molto bassa
Le patate in padella sono una ricetta classica della cucina italiana ed internazionale. Le patate saltate in padella con abbondante olio extravergine di oliva, tanto rosmarino e una buona dose di aglio, sono un contorno versatile e gustoso che può accompagnare tantissimi piatti principali. La ricetta delle patate in padella è amata in tutto il mondo per la sua semplicità, la consistenza croccante e il sapore irresistibile, sono una valida e veloce alternativa alle patate al forno e, seguendo la nostra ricetta con video e passo passo fotografico, potrai cucinarle nel migliore dei modi.

                                                                                      
                
                                                                Patate
                                                                                          1,2
                  kg
                                                              
              
                                  
                
                                                                Spicchio di aglio
                                                                  in camicia -
                                                                  2
                  
                                                              
              
                                  
                
                                                                Rametto di rosmarrino
                                                                                          3
                  rametti
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                                                                                Attrezzature
              
                
                                  Padella                                
              
                          

                    
                            
          
                            Preparazione
                                
                  
                    1
                                                                
                                          
                      Per iniziare, lava accuratamente le patate sotto acqua corrente, quindi sbucciale e tagliale a fette sottili. Ti consiglio di tagliarle in pezzi di simile spessore per far si che la cottura sia uniforme.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Tuffale poi in acqua bollente salata e lasciale cuocere per poco meno di un minuto. Scolale, asciugale bene e falle intiepidire per qualche istante. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In una padella ampia, versa un generoso filo di olio extravergine d'oliva. Assicurati che il fondo della padella sia completamente ricoperto per evitare che le patate si attacchino. Aggiungi gli spicchi di aglio in camicia alla padella, in questo modo aggiungerai un sapore delicato di aglio senza che sia troppo invadente. Accendi il fornello a fuoco medio e lascia che l'olio si scaldi leggermente. Aggiungi le fette di patate nella padella, disposte in uno strato uniforme. Non sovraccaricare la padella, altrimenti le patate non si cuoceranno uniformemente.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Lascia cuocere le patate a fuoco medio-basso per circa 15-20 minuti, girandole di tanto in tanto con una spatola per garantire una doratura uniforme su entrambi i lati. Aggiusta di sale e pepe. Quando le patate in padella saranno cotte, finisci con un giro di olio a crudo e sistema un rametto di rosmarino fresco come decorazione. 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  