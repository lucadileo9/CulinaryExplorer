DIFFICOLTÀ
bassa
Orecchiette alle polpette ripiene, ecco come fare un primo e secondo in un sol colpo! Un piatto da preparare la domenica, o comunque per un bel pranzo di famiglia. E' praticamente un piatto unico: le polpettine ripiene cotte nel pomodoro non costituiscono infatti solo un buon sugo per condire le orecchiette ma anche uno squisito secondo. Vi manca solo il contorno? Provate i peperoni alla siracusana, favolosi!

                                                                                      
                
                                                                Orecchiette
                                                                                          400
                  gr
                                                              
              
                                  
                
                                                                Cacioricotta
                                                                                          
                  q.b.
                                                              
              
                                                                                      Ingredienti per le polpette
                                                                      
                
                                                                Prosciutto fresco
                                                                  macinato -
                                                                  400
                  gr
                                                              
              
                                  
                
                                                                Mollica di pane
                                                                                          100
                  gr
                                                              
              
                                  
                
                                                                Caciocavallo
                                                                                          50
                  gr
                                                              
              
                                  
                
                                                                Latte intero
                                                                                          1
                  bicchiere
                                                              
              
                                  
                
                                                                Parmigiano Reggiano
                                                                                          15
                  gr
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Prezzemolo
                                                                                          
                  q.b.
                                                              
              
                                                                                      Ingredienti per la salsa
                                                                      
                
                                                                Pomodoro pelato
                                                                                          400
                  gr
                                                              
              
                                  
                
                                                                Cipolle
                                                                  tritata -
                                                                  ½
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Basilico
                                                                                          2
                  foglie
                                                              
              
                                                                                                Attrezzature
              
                
                                  Casseruola /                                   Ciotola /                                   Setaccio                                
              
                          

                    
                            
          
                            Preparazione
                                
                  
                    1
                                                                
                                          
                      Per fare le orecchiette alle polpette ripiene, per prima cosa ammollate nel latte la mollica di pane.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Riunite, in una ciotola capiente, il prosciutto fresco macinato condito con sale e pepe, il parmigiano grattugiato, la mollica di pane strizzata, l'aglio e il prezzemolo tritati.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungete l'uovo e impastate il tutto fino ad ottenere un impasto omogeneo.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Tagliate il caciocavallo a cubetti da 5 mm di lato.

                      
                                          
                      Con l'impasto di carne realizzate delle polpette da 40 g l'una, create un buco all'interno di ciascuna polpetta e riempitelo con un cubetto di caciocavallo; richiudete il buco.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      A parte, in una casseruola, rosolate la cipolla in un fondo d'olio aromatizzato con due foglie di basilico.

                      
                                          
                      Unite i pomodori pelati passati al setaccio, insaporite di sale e lasciate cuocere per 10 minuti a fiamma bassa.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Quando il sugo si sarà ben insaporito, aggiungetevi le polpette e protraete la cottura per altri 30 minuti sempre a fiamma bassa.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Nel frattempo, lessate le orecchiette in abbondante acqua salata, scolatele e conditele con il sugo e le polpette.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Servite in tavola con del cacio ricotta grattugiato.
                      
                                                            
                    
                    
                
                                              
          
                              Consiglio
                                
                  
                                        Potrei passare in forno questo piatto in modo da averlo già pronto per tutti?
Certo, aggiungi abbondante provola filante!
Ho comprato più orecchiette del previsto, cosa potrei farci?
Puoi realizzare questa ottima ricetta: orecchiette con salsa di noci davvero spettacolari!
                  
                
                              
          
                  