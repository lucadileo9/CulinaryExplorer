DIFFICOLTÀ
bassa
Le crespelle ricotta e spinaci alla boscaiola è sicuramente un piatto delle feste, ne ha proprio il fisique du role. Sfarzoso, ricchissimo, di quelli che ci vuole la domenica intera per digerirli...ma ogni tanto ci vuole!

                                                Per le crespelle
                                                                      
                
                                                                Latte intero
                                                                                          250
                  ml
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Farina 0
                                                                                          125
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Burro
                                                                  per la padella -
                                                                  
                  q.b.
                                                              
              
                                                                                      Per la farcia
                                                                      
                
                                                                Ricotta
                                                                                          500
                  gr
                                                              
              
                                  
                
                                                                Spinaci
                                                                                          500
                  gr
                                                              
              
                                  
                
                                                                Parmigiano Reggiano
                                                                                          150
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Noce moscata
                                                                                          1
                  pizzico
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                      Per la besciamella
                                                                      
                
                                                                Burro
                                                                                          50
                  gr
                                                              
              
                                  
                
                                                                Farina 0
                                                                                          50
                  gr
                                                              
              
                                  
                
                                                                Latte intero
                                                                                          500
                  ml
                                                              
              
                                  
                
                                                                Noce moscata
                                                                                          1
                  pizzico
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Per il condimento
                                                                      
                
                                                                Pancetta (tesa)
                                                                  spesse circa 1,5 cm -
                                                                  2
                  fette
                                                              
              
                                  
                
                                                                Prosciutto cotto
                                                                  spessa circa 1 cm -
                                                                  1
                  fetta
                                                              
              
                                  
                
                                                                Piselli
                                                                  anche surgelati vanno bene -
                                                                  250
                  gr
                                                              
              
                                  
                
                                                                Funghi
                                                                  della qualità preferita o misti -
                                                                  500
                  gr
                                                              
              
                                  
                
                                                                Burro
                                                                                          30
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Per la cottura
                                                                      
                
                                                                Burro
                                                                  qualche fiocchetto -
                                                                  
                  q.b.
                                                              
              
                                  
                
                                                                Parmigiano Reggiano
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Iniziate nella preparazione delle crespelle spinaci e ricotta alla boscaiola proprio partendo dalle crespelle: riunite in una ciotola di vetro gli ingredienti amalgamandoli con una frusta a mano cosi che non si formino grumi.

                      
                                          
                      Una volta pronta la pastella, riponetela in frigorifero a riposare per circa 30 minuti.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo lessate o stufate gli spinaci, in entrambi i casi assicuratevi d'aggiungere un pizzico di sale per mantenere un bel colore brillante.

                      
                                          
                      Successivamente tritateli grossolanamente al coltello e mettete da parte. 
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Preparate anche la besciamella nel modo classico: fate fondere il burro e unite la farina mescolando molto bene fino ad ottenere una massa omogenea.

                      
                                          
                      Lasciate che il composto cuocia per un paio di minuti, quindi aggiungete il latte, poco per volta, facendolo assorbire bene, in questo modo eviterete la formazione di grumi e otterrete una besciamella liscia e vellutata.

                      
                                          
                      Condite la besciamella a piacere con sale e noce moscata.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      A questo punto procedete nella preparazione del condimento: tagliate la pancetta e il prosciutto cotto a dadini. Fate scaldare una noce di burro in una padella piuttosto ampia e unite i dadini di prosciutto e pancetta, lasciate rosolare.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Unite alla padella anche i piselli e i funghi tagliati grossolanamente e fate saltare il tutto per un paio di minuti. A questo punto, spostate la padella su un fuoco più basso, salate adeguatamente, coprite con un coperchio e portate il tutto a cottura, ci vorranno circa 20 minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Ultimate la preparazione della farcia amalgamando gli spinaci alla ricotta, alle uova e al parmigiano. Date un'aggiustatina di sale, pepe e noce moscata, se piace e mettete da parte.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Riprendete la pastella per le crespelle, fate scaldare un padellino a fondo piatto, ungetelo con poco burro e fatevi colare sopra un mestolino di pastella.

                      
                                          
                      Fate in modo che la pastella si distribuisca in modo uniforme su tutta la superficie del padellino. Cuocete le crespelle prima da una parte e poi per un minuto sull'altro lato.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Farcite le crespelle con la farcia di ricotta e spinaci, quindi arrotolatele, chiudete le estremità e disponetele in una pirofila appena appena sporcata di besciamella sul fondo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Amalgamate la besciamella rimasta con il condimento a base di prosciutto, funghi, pancetta e piselli e distribuite il mix risultante sulle crespelle in modo omogeneo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Distribuite un po' di parmigiano grattugiato e qualche fiocchetto di burro qui e là sulla superficie delle crespelle ed infornate a 200°C in forno ventilato per 20 minuti o fino a doratura.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    11
                                                                
                                          
                      Lasciate riposare qualche minuto le crespelle prima di servirle a tavola.
                      
                                                              
                                                
													
												
                                              
                                        
                    
                    
                
                                              
          
                  