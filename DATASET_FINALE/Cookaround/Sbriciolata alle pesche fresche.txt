DIFFICOLTÀ
bassa
Un dolce perfetto per la merenda, anche per iniziare la giornata con il piede giusto: sbriciolata alle pesche! Ispirata alla ricetta della sbrisolona mantovana, questo dolce si prepara con la frolla sbriciolata che si fa cadere con le dita nella tortiera per creare un dolce dall'aspetto rustico e di consistenza friabile. La sbriciolata si può servire semplice o farcita con creme, marmellata o frutta fresca come in questo caso. 

                                                                                      
                
                                                                Pesche
                                                                                          400
                  gr
                                                              
              
                                  
                
                                                                Farina 00
                                                                                          300
                  gr
                                                              
              
                                  
                
                                                                Burro freddo
                                                                                          120
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Uovo
                                                                  medio -
                                                                  1
                  
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Zucchero a velo
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Prepara la base della sbriciolata alle pesche versando la farina e lo zucchero in una ciotola. Unisci poi anche l’uovo.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Versa burro freddo di frigo a pezzi e continua a mescolare e sbriciolare con le mani per ottenere tante grosse briciole di impasto.

                      
                                          
                      Prendi uno stampo a cerniera da 22 cm, imburralo e infarinalo, versa il composto di briciole alla base dello stampo. Schiaccia con i palmi delle mani per unire le briciole, e ottenere una base priva di buchi.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Lava, sbuccia ed eliminate il nocciolo alle pesche. Riducile in dadini e raccoglile all’interno di una ciotola assieme allo zucchero e al succo di limone.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Mescola, infine versa le pesche all’interno dello stampo. Copri le pesche con il restante composto di impasto sbriciolato, stavolta senza compattare, quindi inforna la sbriciolata in forno statico preriscaldato a 180°C. e cuoci per circa 40 minuti, fintanto che la superficie della torta non risulterà ben dorata. Una volta pronta, sforna la sbriciolata e cospargine la superficie con poco zucchero a velo.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conserva la sbriciolata alle pesche in frigo per un massimo di 3 giorni.
                  
                
                              
          
                              Consiglio
                                
                  
                                        Puoi aggiungere degli amaretti sbriciolati alle pesche, per donare un gusto più intenso e goloso.
                  
                
                              
          
                  