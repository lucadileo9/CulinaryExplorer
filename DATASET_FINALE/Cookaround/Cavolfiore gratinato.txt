DIFFICOLTÀ
bassa
Il cavolfiore gratinato o al gratin non è un semplice contorno, definirlo così sarebbe ingiusto... Il cavolfiore gratinato è decisamente di più: ottimo sì come contorno ma, vista la gratinatura ed il sapore, si presta bene anche come antipasto rustico o per arricchire un bel buffet.

                                                                                      
                
                                                                Cavolfiore
                                                                                          600
                  gr
                                                              
              
                                  
                
                                                                Latte intero
                                                                                          500
                  ml
                                                              
              
                                  
                
                                                                Farina
                                                                                          75
                  gr
                                                              
              
                                  
                
                                                                Burro
                                                                                          100
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Parmigiano Reggiano
                                                                  grattugiato -
                                                                  80
                  gr
                                                              
              
                                  
                
                                                                Noce moscata
                                                                                          
                  q.b.
                                                              
              
                                                                                                Attrezzature
              
                
                                  Forno /                                   Pentola /                                   Pirofila                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare il cavolfiore gratinato, pulite il cavolo, dividetelo in cimette e lessatelo in abbondante acqua bollente lasciandolo al dente.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Preparate, quindi, la besciamella, facendo fondere il burro e incorporando la farina mescolando continuamente.

                      
                                          
                      Fate tostare bene la farina fino ad ottenere un composto color nocciola, quindi unite poco per volta il latte, lasciate la besciamella su fuoco basso fino a che raggiunga la densità desiderata; salate adeguatamente e aromatizzate con della noce moscata grattugiata al momento.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Ungete una pirofila da forno con del burro, quindi distribuite sul fondo le cimette in un unico strato.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Distribuite la besciamella sullo strato di cimette, quindi ultimate con una generosa spolverata di parmigiano grattugiato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Infornate la pirofila a 180°C per circa 15 minuti o fino a doratura.

                      
                                          
                      Quando la superficie dello sformato sarà ben dorato, sfornate i cavolfiori e serviteli come contorno o come antipasto.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consigli e curiosità
                                
                  
                                        Cosa si intende per gratin?
Il gratin è un metodo di cottura che prevede che l'alimento o la preparazione venga posta in forno molto caldo (o in salamandra) per ottenere una superficie dorata e croccante.Per un gratin è necessario, in genere, che la preparazione sia cosparsa con un composto capace di dare una crosta croccante (pangrattato, formaggio grattugiato), oppure con un ingrediente grasso tipo formaggio.
Ha un odore sgradevole, come posso fare per evitarlo?
Quando lessi il cavolo metti un fazzoletto imbevuto di aceto sul coperchio. Evaporando assorbirà l'odore che sarà meno fastidioso.
Ai bambini proprio non piace il cavolo. Come posso fare?
Prova ad aggiungere dei cubetti di prosciutto cotto, vedrai che lo mangeranno!
Altre ricette sfiziose con il cavolfiore?
Prova il curry di cavolfiore oppure il cavolfiore in pastella, due ricette gustosissime!
 
                  
                
                              
          
                  