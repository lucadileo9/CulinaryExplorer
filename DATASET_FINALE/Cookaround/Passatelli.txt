DIFFICOLTÀ
molto bassa
I passatelli sono un piatto tipico della cucina emiliano-romagnola, ma anche delle Marche e di altre regioni italiane, soprattutto del centro. Si tratta di una pasta fresca a base di pane raffermo, parmigiano, uova, noce moscata e scorza di limone, che viene spremuta attraverso un apposito strumento chiamato ferro per passatelli, che crea dei cordoncini ruvidi e irregolari. Al giorno d'oggi è difficile trovare in commercio il ferro per passatelli, il quale viene sostituito egregiamente da un comune schiacciapatate a fori larghi.

                                                                                      
                
                                                                Uova
                                                                                          3
                  
                                                              
              
                                  
                
                                                                Pangrattato
                                                                  grattugiato sottile -
                                                                  150
                  gr
                                                              
              
                                  
                
                                                                Parmigiano Reggiano
                                                                  grattugiato -
                                                                  100
                  gr
                                                              
              
                                  
                
                                                                Scorza di limone
                                                                                          
                  q.b.
                                                              
              
                                  
                
                                                                Noce moscata
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Cuciniamo insieme un buon piatto di passatelli come da tradizione: in una ciotola metti le uova e una presa di sale, mescola velocemente.

                      
                                          
                      In un'altra ciotola versa il pangrattato, il parmigiano, la scorza di mezzo limone grattugiata al momento e mescola.

                      
                                          
                      A questo punto aggiungi  pian piano le uova, mescola con una forchetta fino al loro completo assorbimento.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando il pangrattato avrà assorbito completamente le uova, inizia impastando con le mani direttamente nella ciotola, quando l'impasto si sarà compattato e formato un unico panetto, trasferiscilo su un piano da lavoro e continua a impastare. Appena tutti gli ingredienti saranno ben amalgamati, forma una palla e chiudila con la pellicola, falla riposare per circa mezz'ora.

                      
                                          
                      Passato il tempo di riposo, riprendi l'impasto, taglia dei pezzi e passali in uno schiacciapatate con i fori larghi almeno 5 mm, oppure nell'apposito ferro per passatelli. Taglia i passatelli quando saranno lunghi circa 5-6 cm. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                              
          
                              Cottura
                                
                  
                                        Il modo più pratico per cuocere i passatelli è tagliarli direttamente sul tegame del brodo bollente. Tuttavia potresti aver bisogno di prepararli in anticipo, in questo caso tagliali sopra un vassoio di cartone leggermente infarinato, ricopri con della pellicola da cucina e riponi in frigo per non più di un giorno. 
                  
                
                              
          
                              Conservazione
                                
                  
                                        Puoi congelare i passatelli stesi nel vassoio infarinato e chiusi in un sacchetto di plastica per alimenti per circa un mese.
                  
                
                              
          
                  