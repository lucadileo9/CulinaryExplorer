DIFFICOLTÀ
molto bassa
La crema al mascarpone è un dolce al cucchiaio tipico della cucina italiana. La ricetta di origini lombarde è famosissima come farcitura casalinga per panettone e pandoro, inoltre, la crema al mascarpone può essere utilizzata come farcitura per torte, bignè e pasticcini o servita da sola come dessert al bicchiere. Non si può pensare alla crema al mascarpone senza associarla al tiramisù classico! 

                                                                                      
                
                                                                Mascarpone
                                                                                          500
                  gr
                                                              
              
                                  
                
                                                                Zucchero
                                                                                          80
                  gr
                                                              
              
                                  
                
                                                                Uova
                                                                  grandi -
                                                                  4
                  
                                                              
              
                                  
                
                                                                Marsala
                                                                  facoltativo -
                                                                  1
                  cucchiaio da tavola
                                                              
              
                                  
                
                                                                Frutti di bosco
                                                                  per decorare -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per ottenere una crema al mascarpone morbida e spumosa dovrai montare gli albumi di 4 uova a neve ben ferma utilizzando o una planetaria o delle fruste elettriche. Se sei un cuoco provetto puoi utilizzare anche la frusta a mano. Capisci che gli albumi sono montati a neve ferma quando, inclinando la ciotola in cui li hai montati, questi non si spostano. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Monta, in una ciotola a parte, i tuorli di 4 uova con lo zucchero fino a ottenere un composto molto spumoso e chiaro. Con un cucchiaio mescola il mascarpone per ammorbidirlo e poi aggiungilo alla crema di tuorli e zucchero.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Mescola con delicatezza per amalgamare bene il formaggio alla crema, rendere la crema più omogenea, puoi sbatterla con le fruste alla potenza minima.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando la crema al mascarpone sarà ben omogenea e gonfia, puoi procedere all'aggiunta degli albumi precedentemente montati a neve ferma. Uniscili alla crema e, con una forchetta, mescola delicatamente con movimento rotatorio dall'alto verso il basso, questa operazione serve a non smontare gli albumi. Quando avrai ottenuto la tua bella crema al mascarpone soda e compatta, puoi procedere a metterla in una sac a poche.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Lava e asciuga i frutti di bosco che hai scelto e mettine un po' nel fondo di 4 coppette da dessert o in 4 bicchieri panciuti. Copri i frutti di bosco con una buona dose di crema fatta uscire dalla sac a poche, riempi i bicchieri fino a 2 terzi di altezza, finisci di decorare con altri frutti di bosco e servi subito!
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Ma per la crema al mascarpone si usano le uova crude? Non si rischia la salmonellosi?
  							La ricetta classica prevede l'utilizzo di uova crude e ciò non esclude di incorrere in un rischio di salmonellosi. Puoi utilizzare delle uova pastorizzate, vendute in brick ormai in qualsiasi supermercato, evitando problemi, azzerando i rischi e soprattutto non avrai da gestire residui.
  						
  					  						
  							Come faccio a regolarmi con il peso delle uova?
  							In questo caso considerate che un tuorlo pesa approssimativamente 20 g e un albume ne pesa 30.
  						
  					  						
  							Come faccio ad ottenere una crema al mascarpone leggera e spumosa? Spesso diventa soda e pesante al gusto.
  							Presta attenzione a montare bene sia i tuorli che gli albumi e a non smontarli quando vai ad incorporare il mascarpone. Talvolta il fatto che il risultato risulti sodo e pesante dipende dalla grandezza delle uova, a volte sono più piccole di quello che dovrebbero essere. Allora procedi aggiungendo il mascarpone poco per volta e quando vedrai la crema inizia a diventare soda fermati. Può capitare che rimanga del mascarpone, ma meglio così piuttosto che avere una crema troppo pesante!
 
  						
  					  						
  							Per quanto tempo posso conservare la crema al mascarpone in frigorifero?
  							Con le uova non pastorizzate ti consigliamo di utilizzarla il prima possibile, ovvero nelle 24 ore. Qualora, invece, siano state utilizzate delle uova pastorizzate potrai conservare il dolce in frigorifero per 3-4 giorni.
  						
  										
				
              
          
                  