DIFFICOLTÀ
molto bassa
Le frittelle di pesce sono dei soffici bocconcini morbidi all’interno e croccanti all’esterno. Ricetta ottima come finger food in un buffet servito in piedi, oppure come delicato antipasto o secondo piatto accompagnato da una fresca insalata mista. Le frittelle di pesce sono irresistibili anche per i più piccini che possono gustarle in sicurezza non essendoci spine. Questa ricetta in particolare, viene arricchita con buccia di limone che regala un sapore fresco e aromatico. le nostre frittelle di pesce si preparano con una base di pastella e pesce a piacere. In questa ricetta abbiamo usato i filetti di merluzzo ma sono altrettanto deliziose se cucinate con pesce misto anche con avanzi di altre preparazioni.

                                                                                      
                
                                                                Filetti di merluzzo
                                                                                          400
                  gr
                                                              
              
                                  
                
                                                                Farina 0
                                                                                          220
                  gr
                                                              
              
                                  
                
                                                                Acqua
                                                                                          220
                  gr
                                                              
              
                                  
                
                                                                Lievito in polvere istantaneo
                                                                                          7
                  gr
                                                              
              
                                  
                
                                                                Uovo intero
                                                                                          1
                  
                                                              
              
                                  
                
                                                                Sale
                                                                                          8
                  gr
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Scorza di limone
                                                                  mezzo limone -
                                                                  
                  
                                                              
              
                                  
                
                                                                Pepe nero
                                                                                          1
                  pizzico
                                                              
              
                                                                                                Attrezzature
              
                
                                  Carta assorbente /                                   Ciotola /                                   Cucchiaio /                                   Forchetta /                                   Padella                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare le frittelle di pesce sbriciolare il merluzzo a pezzi grossolani. Versare in una padella tre cucchiai di olio extravergine d’oliva, aggiungere un aglio sbucciato e cuocere per tre minuti. Togliere l'aglio dalla padella ed aggiungere il merluzzo sbriciolato, cuocere per 10 minuti rigirando ogni tanto per farlo insaporire.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      A cottura ultimata spostare il merluzzo in una ciotola e lasciarlo raffreddare. Quando sarà freddo aggiungere del prezzemolo tritato finemente, la scorza di mezzo limone, un pizzico di pepe nero, un pizzico di sale e mescolare.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel frattempo preparare una pastella mescolando la farina con il lievito istantaneo per preparazioni salate e versare pian piano l'acqua fredda mescolando con una forchetta per non far formare grumi, sbattere energicamente per avere una pastella liscia. A questo punto aggiungere l'uovo e amalgamatelo alla pastella.

                      
                                          
                      Aggiungere, infine, il merluzzo raffreddato ed aromatizzato alla pastella, mescolare per amalgamare bene il composto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Scaldare in una padella l'olio, quando sarà arrivato ad una temperatura di circa 180° con l'aiuto di un cucchiaio lasciare cadere l'impasto delle frittelle di merluzzo e cuocere, rigirarle per farle dorare da tutti lati.

                      
                                          
                      Asciugare l’eccesso di olio su carta assorbente da cucina e servire ben calde.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Le frittelle di merluzzo sono croccanti all'esterno e morbide all'interno appena fritte, quindi l'ideale è consumarle appena preparate.
                  
                
                              
          
                              Consiglio
                                
                  
                                        Al posto della buccia di limone si può mettere dello zenzero grattugiato o in alternativa qualche fogliolina di menta tritata finemente. Nelle frittelle si può utilizzare il pesce che piace di più come gamberi, cozze, salmone o anche pesce misto sbriciolato
                  
                
                              
          
                  