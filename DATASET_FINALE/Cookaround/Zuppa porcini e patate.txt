DIFFICOLTÀ
bassa
La zuppa porcini e patate può essere l'epilogo felice di una fredda serata invernale, quando si fa sentire la fame e magari la dispensa non è proprio fornita. Importantissime la freschezza e la qualità dei funghi che vanno a braccetto con le patate e insieme al pane, completano questo piatto rustico e buonissimo.

                                                                                      
                
                                                                Patate
                                                                                          500
                  gr
                                                              
              
                                  
                
                                                                Funghi porcini
                                                                                          500
                  gr
                                                              
              
                                  
                
                                                                Funghi champignon (A. bisporus)
                                                                                          500
                  gr
                                                              
              
                                  
                
                                                                Pane tostato
                                                                                          8
                  fette
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Casseruola /                                   Griglia                                
              
                          

                    
                            
          
                            Preparazione
                                
                  
                    1
                                                                
                                          
                      Sbucciate, sciacquate e tagliate le patate a dadini molto piccoli.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo fate scaldare un giro d'olio in una casseruola, quindi unite le patate.

                      
                                          
                      Mentre le patate si scaldano, pulite ed affettate gli champignons (tenendone qualcuno da parte) ed i gambi dei porcini e mettete da parte le cappelle dei porcini.

                      
                                          
                      Unite gli champignons ed i gambi dei porcini alle patate nella casseruola e lasciate che tutti gli ingredienti si scaldino.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unite, a questo punto, tanta acqua quanta ne serve per coprire completamente le verdure, coprite la casseruola e lasciate cuocere a fuoco dolce per circa 20 minuti.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Mentre la zuppa cuoce, abbrustolite delle fette di pane su di una griglia rovente, quindi strofinatevi sopra una spicchio d'aglio.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Trascorsi i 20 minuti di cottura, controllate la zuppa e regolatela di sale.

                      
                                          
                      Togliete la zuppa dal fuoco quando la consistenza risulterà cremosa.

                      
                                          
                      Affettate molto finemente le cappelle dei porcini messe da parte in precedenza e qualche champignon messo da parte, unite questi funghi alla zuppa solo a fine cottura.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Servite la zuppa in cocottine di coccio accompagnandola con le fette di pane agliate, ultimando il piatto con un giro d'olio extravergine d'oliva e una macinata di pepe nero.
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                         Dalla nostra Cucina per Voci:"Originaria del Centro America, già all'epoca delle civiltà azteca ed incaica la patata (Solanum tuberosum) veniva ampiamente coltivata in Messico, Perù, Bolivia ed Ecuador.In Europa questo tubero, appartenente alla famiglia della Solanacee, fu introdotto soltanto nella seconda metà del 1500 dai "conquistadores" spagnoli e per quasi un secolo fu considerato una rarità botanica. In Italia, la patata si diffuse all'inizio del '600, dapprima in Toscana e Veneto, successivamente in Emilia-Romagna e Meridione."
                  
                
                              
          
                  