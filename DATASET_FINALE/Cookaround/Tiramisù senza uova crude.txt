DIFFICOLTÀ
molto bassa
Il tiramisù senza uova crude è un ottima variante al tiramisù classico. Puoi decidere di cucinare questa ricetta quando hai voglia di gustarti un delizioso dolce al cucchiaio tradizionale, ma non ti fidi delle uova crude che solitamente sono previste dalla ricetta classica del tiramisù. Un buon modo per prevenire il rischio di contaminazioni alimentari, è quello di pastorizzare le uova come abbiamo fatto nel Tiramisù alle fragole. Tuttavia, se non ti va di pastorizzare le uova, ti propongo questa ricetta super golosa in cui abbiamo mescolato il mascarpone alla crema pasticcera per una variante ricca e cremosa in cui non sentiremo la mancanza dell'uovo crudo presente nella crema al mascarpone.

                                                                                      
                
                                                                Crema pasticcera
                                                                                          500
                  gr
                                                              
              
                                  
                
                                                                Mascarpone
                                                                                          500
                  gr
                                                              
              
                                  
                
                                                                Savoiardi
                                                                                          250
                  gr
                                                              
              
                                  
                
                                                                Caffè
                                                                                          
                  q.b.
                                                              
              
                                  
                
                                                                Zucchero
                                                                                          
                  q.b.
                                                              
              
                                  
                
                                                                Gocce di cioccolato
                                                                  oppure cioccolato in scaglie -
                                                                  
                  q.b.
                                                              
              
                                  
                
                                                                Cacao amaro
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il tiramisù senza uova crude, devi innanzitutto procurarti della crema pasticcera, puoi acquistarla già pronta oppure cucinarla con la nostra ricetta della crema pasticcera classica. Quando la crema pasticcera si sarà raffreddata, mescolala con il mascarpone e aggiungi anche le scaglie di cioccolato, mescola per amalgamare il formaggio, il cioccolato e la crema.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Dividi a metà i savoiardi e imbevili nel caffè caldo e zuccherato, riempi il fondo di 4 coppette da dessert, o come nel nostro caso di barattoli di vetro,  con i savoiardi imbevuti, poi coprili con una buona dose di crema. Se ti va puoi riempire le ciotole o i barattoli alternando savoiardi imbevuti a crema, ricordati di finire con uno strato di crema che poi andrai a spolverizzare con del cacao fatto passare attraverso un passino a maglie strette. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							La crema pasticcera può essere preparata in anticipo?
  							Certo, anzi è preferibile prepararla almeno 1 ora prima, in modo tale che possa raffreddarsi completamente.
  						
  					  						
  							Posso utilizzare la mia ricetta della crema oppure c'è qualcosa di particolare da seguire?
  							Puoi usare tranquillamente a tua versione preferita, l'unico consiglio che ti possiamo dare è di lasciarla leggermente più morbida (quindi riducendo leggermente gli amidi) così che una volta montata con il mascarpone la crema sarà davvero molto soffice.
  						
  										
				
              
          
                  