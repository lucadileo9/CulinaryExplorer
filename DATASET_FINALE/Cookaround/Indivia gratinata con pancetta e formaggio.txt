DIFFICOLTÀ
bassa
Se avete voglia di una ricetta leggera, sfiziosa e ricca di gusto, l'indivia gratinata con pancetta e formaggio è ciò che fa per voi. La furbata, in questo caso, è partire dalla base d'indivia, una verdura assolutamente light, che conta giusto 17 kcal ogni 100 g, cosa che vi permette di sbizzarrirvi con un ripieno gustoso e un po' più ricco. La presenza della pancetta, con la sua sapidità e l'utilizzo di GranMix Classico, formaggi di qualità grattugiati freschi in un mix dal gusto equilibrato, faranno del vostro piatto un vero concentrato di bontà.

                                                                                      
                
                                                                Indivia belga
                                                                                          4
                  
                                                              
              
                                  
                
                                                                Pancetta
                                                                                          100
                  gr
                                                              
              
                                  
                
                                                                GranMix Classico
                                                                                          30
                  gr
                                                              
              
                                  
                
                                                                Mollica di pane
                                                                                          120
                  gr
                                                              
              
                                  
                
                                                                Latte
                                                                                          
                  q.b.
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare l'indivia gratinata con pancetta e parmigiano, dividete l'indivia a metà, quindi sciacquatela sotto l'acqua corrente per eliminare eventuali impurità presenti tra le foglie d'insalata, asciugate bene e posizionate le due metà d'indivia nel cestello per la cottura al vapore.

                      
                                          
                       

                      
                                          
                      Portate una pentola con dell'acqua a bollore per la cottura al vapore, quindi mettete il cestello con l'indivia sopra la pentola e lasciate che la verdura cuocia per circa 5 minuti.

                      
                                          
                      Trascorso il tempo necessario per la cottura, togliete l'indivia e mettetela da parte a freddare.
                      
                                                                                
                    
                    
                    
                
                                                
                  
                    2
                                                                
                                          
                      Dedicatevi, ora, alla pancetta: rimuovete la cotenna, se presente, e un po' della pepatura in superficie, quindi tagliatela a dadini.

                      
                                          
                      Preparate, nel frattempo, anche un bel trito fine di prezzemolo fresco.

                      
                                          
                      Fate scaldare una padella, quindi trasferitevi la pancetta e lasciatela rosolare bene. Per questa operazione non servirà aggiungere in padella alcun tipo di grasso, noterete che già il grasso della pancetta sarà più che sufficiente affinché quest'ultima possa rosolarsi a dovere.

                      
                                          
                      Una volta rosolata, mettetela da parte. 
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Ora potrete preparare la farcitura a base di pane, pancetta e GranMix Classico con la quale condire l'indivia: fate ammollare la mollica di pane nel latte, quindi quando il pane sarà morbido e ben ammollato, strizzatelo e trasferitelo in un recipiente, aggiungete il GranMix Classico, la pancetta appena rosolata e il trito di prezzemolo preparato in precedenza. Mescolate bene in maniera tale da amalgamare tutti gli ingredienti tra di loro e formare un unico composto.
                      
                                                            
                    
                    
                
                                                
                  
                    4
                                                                
                                          
                      Trasferite l'indivia in una teglia foderata con della carta forno, con la parte tagliata rivolta verso l'alto.

                      
                                          
                      Farcite ogni pezzo d'indivia, con il composto appena preparato e spolverate con un po' di GranMix Classico. Condite con un filo d'olio extravergine d'oliva e trasferite in forno preriscaldato statico a 200°C per 20-25 minuti.

                      
                                          
                       

                      
                                          
                      Trascorso questo tempo posizionate il forno in modalità grill a 210°C e lasciate grigliare l'indivia, fino a doratura. 

                      
                                          
                      A questo punto non vi resta che servire l'indivia appena sfornata, è ottima anche tiepida!
                      
                                                            
                    
                    
                
                                              
          
                  