DIFFICOLTÀ
bassa
Oggi cuciniamo insieme il risotto limone e tonno che è una ricetta adatta anche al periodo estivo. Chi ama il risotto lo fa nonostante le elevate temperature, poco importa la fatica di stare sopra ad una pentola in ebollizione: se il risotto piace, piace sempre! Sicuramente ci sono condimenti adatti ad ogni periodo, per questo oggi ti proponiamo questo abbinamento di limone e tonno: fresco, saporito e ricco di profumo. Per una versione più ricercata ti suggerisco di sostituire il tonno al naturale in scatola con un trancio di tonno fresco tagliato a cubetti. 

                                                                                      
                
                                                                Riso Carnaroli
                                                                                          320
                  gr
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Tonno al naturale
                                                                  da sgocciolato -
                                                                  160
                  gr
                                                              
              
                                  
                
                                                                brodo vegetale
                                                                                          1,5
                  l
                                                              
              
                                  
                
                                                                Cipolla dorata
                                                                                          20
                  gr
                                                              
              
                                  
                
                                                                Olio extravergine d'oliva (EVO)
                                                                                          20
                  ml
                                                              
              
                                  
                
                                                                Vino bianco
                                                                                          100
                  ml
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe bianco
                                                                                          
                  q.b.
                                                              
              
                                  
                
                                                                Prezzemolo tritato
                                                                                          
                  q.b.
                                                              
              
                                                                                                Attrezzature
              
                
                                  Coltelli /                                   Cucchiaio di legno /                                   Grattugia /                                   Mestolo /                                   Padella                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare il nostro risotto limone e tonno per prima cosa prendi il limone, lavalo accuratamente e grattugia la buccia. Dividi a metà, taglia 3 fette sottili e ricava il succo tenendolo da parte. Trita finemente la cipolla e falla dorare in una padella dai bordi alti con l’olio, quando inizia a dorare aggiungi il riso e fallo tostare due minuti mescolando spesso.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi il vino bianco ed alza la fiamma per farlo evaporare, mescola e, quando sarà evaporato, aggiungi il succo di limone che hai tenuto da parte e mescola nuovamente con un cucchiaio di legno. Rimetti sul fuoco a fiamma medio bassa ed aspetta che il succo di limone si asciughi.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unisci un mestolo di brodo, il sale ed il pepe bianco, mescola ed aspetta che il riso assorba il brodo, versa un altro mestolo di brodo. Continua così finché non mancheranno 5 minuti al termine della cottura, oppure assaggia il riso ed aggiungi brodo se lo senti ancora troppo al dente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando mancheranno 5 minuti al termine della cottura aggiungi il tonno al naturale sgocciolato e spezzettato, tienine da parte qualche pezzo per la decorazione finale. Unisci un altro mestolo di brodo e mescola per bene. Quando anche questo mestolo di brodo sarà asciutto impiatta il risotto limone e tonno, spolverizza sopra un pizzico di prezzemolo, la buccia grattugiata del limone, i pezzi di tonno tenuti da parte e le fette di limone tagliate a triangoli.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Puoi sostituire il tonno in lattina con del tonno fresco in tranci, in questo caso cuoci in padella con un filo d’olio e poi aggiungilo al risotto tritato finemente.
                  
                
                              
          
                              Conservazione
                                
                  
                                        Il risotto limone e tonno si conserva in frigorifero, in un contenitore con coperchio o coperto con della pellicola per alimenti, per 2 giorni.
                  
                
                              
          
                  