DIFFICOLTÀ
bassa
Pasta con ragù e polpette: un grande classico della domenica ma talmente buono e semplice che si può fare praticamente sempre!

                                                                                      
                
                                                                Fusilli bucati
                                                                  o altro tipo di pasta corta a piacere -
                                                                  400
                  gr
                                                              
              
                                  
                
                                                                Scamorza affumicata
                                                                   a dadini -
                                                                  150
                  gr
                                                              
              
                                  
                
                                                                Parmigiano Reggiano
                                                                                          
                  q.b.
                                                              
              
                                  
                
                                                                Burro
                                                                  per ungere la teglia -
                                                                  
                  q.b.
                                                              
              
                                                                                      Per il ragù
                                                                      
                
                                                                Carne macinata di manzo
                                                                                          600
                  gr
                                                              
              
                                  
                
                                                                Carota
                                                                                          ½
                  
                                                              
              
                                  
                
                                                                Costa di sedano
                                                                                          1
                  costa
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Cipolla
                                                                                          1
                  
                                                              
              
                                  
                
                                                                Passata di pomodoro
                                                                                          500
                  gr
                                                              
              
                                  
                
                                                                Concentrato di pomodoro
                                                                                          20
                  gr
                                                              
              
                                  
                
                                                                Vino rosso
                                                                                          ½
                  bicchieri
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Per le polpette
                                                                      
                
                                                                Carne macinata di manzo
                                                                                          400
                  gr
                                                              
              
                                  
                
                                                                Pancarrè
                                                                                          50
                  gr
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Parmigiano grattugiato
                                                                                          80
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero macinato
                                                                                          
                  q.b.
                                                              
              
                                  
                
                                                                Olio di semi per frittura
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando volete preparare la pasta con ragù e polpette al forno, prima di tutto preparate il ragù di carne. In una casseruola, a fuoco basso, fate soffriggere con un generoso giro d'olio extravergine d'oliva, un trito di carota, sedano e cipolla. Appena gli odori si saranno leggermente appassiti, unite nella casseruola la carne macinata e, a fuoco medio-basso fatela rosolare bene. Quando vedete che la carne macinata, si è bene rosolata, sfumate con il vino e, a fiamma vivace fate evaporare tutta la parte alcolica. Quindi unite alla carne il concentratato di pomodoro, diluito in poca acqua calda e, la passata di pomodoro. Insaporite con un pizzico di sale e se gradite con una macinata di pepe. Lasciate cuocere il ragù di carne per circa 1 ora a fuoco basso, se necessario durante la cottura aggiungete poca acqua calda.
                      
                                                                                
                    
                    
                    
                
                                                
                  
                    2
                                                                
                                          
                      Preparate a questo punto le polpette di carne: raccogliete in un recipiente la carne macinata, l'uovo, il prezzemolo tritato, il pancarrè ammollato precedentemente nel latte e strizzato e il parmigiano grattugiato. Insaporite il tutto con un pizzico di sale e pepe ed amalgamate bene. Formate le polpette di carne, poi portate a temperatura in una padella l'olio per friggere a circa 160°C e, metttete a friggere le polpette nell'olio bollente lasciate dorare bene. Scolatele e lasciate eliminare l'olio in eccesso, tenetele da parte.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Portate a bollore in una capace pentola l'acqua. Appena quest'ultima avrà raggiunto il bollore, salatela e tuffateci la pasta. Lasciate cuocere circa 5 minuti dalla ripresa del bollore. Quindi scolatela e passatela sotto l'acqua corrente fredda, in maniera tale da fermare la cottura. 
                      
                                                            
                    
                    
                
                                                
                  
                    4
                                                                
                                          
                      In una scodella condite la pasta con 3/4 del ragù di carne. Prendete una pirofila da forno, imburratela leggermente, formate un primo strato di pasta condita con il ragù di carne, cospargete con metà della scamorza tagliata a dadini e con una generosa spolverata di parmigiano grattugiato. Aggiungete nella pirofila tutte le polpette fritte, quindi formate un'altro strato di pasta, condidete con il restante sugo di carne, i dadini di scamorza affumicata e il parmigiano grattugiato.
                      
                                                            
                    
                    
                
                                                
                  
                    5
                                                                
                                          
                      Trasferite in forno preriscaldato statico a 200°C pert 20-25 minuti. Sfornate e servite.
                      
                                                            
                    
                    
                
                                              
          
                  