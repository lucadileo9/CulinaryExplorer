DIFFICOLTÀ
molto bassa
La farinata di ceci farcita si può servire come antipasto, è una variante più ricca della tipica farinata di ceci, un piatto molto antico della tradizione italiana. Nella versione classica, la farinata o anche detta cecina, si prepara con farina di ceci, acqua e olio, che dopo alcune ore di riposo si cuoce in forno. Il risultato? Una torta salata bassa con una crosticina croccante, un gusto versatile e neutro come quello di un semplice pane.

                                                                                      
                
                                                                Farina di ceci
                                                                                          300
                  gr
                                                              
              
                                  
                
                                                                Acqua
                                                                                          1
                  l
                                                              
              
                                  
                
                                                                Pomodorini datterini
                                                                                          80
                  gr
                                                              
              
                                  
                
                                                                Basilico
                                                                                          50
                  gr
                                                              
              
                                  
                
                                                                Olio extravergine d'oliva (EVO)
                                                                                          50
                  ml
                                                              
              
                                  
                
                                                                Pecorino sardo
                                                                                          30
                  gr
                                                              
              
                                  
                
                                                                Pinoli
                                                                                          20
                  gr
                                                              
              
                                  
                
                                                                Sale
                                                                                          10
                  gr
                                                              
              
                                  
                
                                                                Sale grosso
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Versa la farina di ceci setacciata in una capiente terrina, aggiungi a filo l'acqua a temperatura ambiente mescolando continuamente per non formare grumi. Potrà sembrarti che la pastella sia estremamente liquida, ma è perfetta così. Coprila con la pellicola e lasciala riposare dalle 4 alle 6 ore. Mentre la pastella riposa, mescola di tanto in tanto e aiutandoti con una schiumarola togli la schiuma che si forma in superficie.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Ti consiglio di procedere con la preparazione del pesto e della pulizia dei pomodorini quando il tempo di riposo della farinata sarà quasi terminato.

                      
                                          
                      Per fare il pesto puoi utilizzare un mortaio di legno o di marmo, se invece vuoi velocizzare i tempi, puoi utilizzare anche un frullatore, in questo caso sarà necessario ridurre al minimo il tempo di lavorazione per evitare di far ossidare il basilico.

                      
                                          
                      Lava accuratamente le foglie di basilico e abbi cura di asciugarle per bene tamponandole delicatamente con un panno. Nel mortaio metti i pinoli e comincia a pestarli. Aggiungi le foglie di basilico asciutte e un pizzico di sale grosso. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Cerca di lavorare muovendo il pestello con movimenti circolari fino a quando il basilico e i pinoli non saranno sminuzzati. Aggiungi pian piano l'olio a filo sempre continuando a pestare. Termina con il pecorino sardo a scaglie lavorando fino ad ottenere quasi una crema. Copri con pellicola e dedicati adesso ai pomodorini. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Lava accuratamente i pomodorini con acqua fresca e asciugali.

                      
                                          
                      Passate le ore di riposo della pastella aggiungi sale e olio e mescola. Accendi il forno statico a 230 gradi, statico.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Ungi una teglia rotonda del diametro di 38 cm con bordo basso e versa il composto aiutandoti con un mestolo. Con l'aiuto di una forchetta, o di un cucchiaio, aggiungi il pesto ma senza mescolare, muovendo solo delicatamente la pastella di ceci. Decora con i mezzi pomodorini da distribuire su tutta la superficie. Quando il forno avrà raggiunto la temperatura di 230 gradi inforna la farinata ponendola per 15 minuti nella parte più bassa del forno e terminando la cottura nella parte alta per fare in modo che formi una crosticina croccante e golosa. Servi a spicchi calda o al massimo tiepida.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La farinata di ceci farcita va servita calda o anche tiepida da poco sfornata. Puoi conservarla un paio di giorni in frigorifero avvolta con pellicola avendo la cura di intiepidirla in forno qualche minuto prima di servirla.
                  
                
                              
          
                  