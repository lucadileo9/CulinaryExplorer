DIFFICOLTÀ
bassa
Primavera! La nostra stagione preferita, il tempo è mite, la Pasqua è alle porte e nell'orto iniziano ad arrivare le prime verdure fresche, non so tu ma noi non ne possiamo più di verdure invernali (anche se sono buonissime). Nei giorni scorsi abbiamo trovato, dal nostro ortolano di fiducia, un bel mazzo di asparagi verdi, non ce lo potevamo mica far scappare, avevamo troppa voglia di mangiare un bel risotto agli asparagi, per noi questa ricetta segna l'inizio della stagione primaverile. 

                                                                                      
                
                                                                Riso Carnaroli
                                                                                          320
                  gr
                                                              
              
                                  
                
                                                                Asparagi
                                                                                          500
                  gr
                                                              
              
                                  
                
                                                                Cipollotti
                                                                                          2
                  
                                                              
              
                                  
                
                                                                Formaggio grattugiato
                                                                                          80
                  gr
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Burro
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Coltello /                                   Cucchiaio di legno /                                   Mestolo /                                   Padella /                                   Pentola /                                   Tagliere                                
              
                          

                    
                            
          
                            Preparazione degli asparagi 
                                
                  
                    1
                                                                
                                          
                      Libera il mazzo di asparagi dall'eventuale elastico con il quale vengono venduti, poi mettili in uno scolapasta posto nel lavello della cucina e apri il rubinetto dell'acqua fresca, lava bene cercando di individuare e rimuovere eventuali residui terrosi. 

                      
                                          
                      Terminata l'operazione della pulizia, scola gli asparagi e mettili su un tagliere, con un coltello a lama piatta e affilata taglia la parte dura dei gambi e buttala via, ora taglia almeno una metà dei gambi e separali dalla parte con la punta. 

                      
                                          
                      Riempi una pentola di acqua, mettila sul fornello e aspetta che arrivi a bollore, a questo punto aggiungi un pizzico di sale e tuffaci la parte dei gambi senza cima e cuoci senza coperchio per 20 minuti, poi scola e tieni da parte i gambi e anche il brodo che avrai ottenuto, ti servirà per cuocere il risotto.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Adesso prendi le parti degli asparagi più tenere e dividi il gambo dalle punte, sempre con un taglio deciso di coltello. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Taglia la cipolla a cubetti piccoli. In una padella antiaderente metti il burro e fallo sciogliere, aggiungi la cipolla e fai scaldare senza soffriggere, quando la cipolla sarà morbida e trasparente, aggiungi gli asparagi tagliati a rondelle e fai cuocere per 10 minuti, chiudi il tegame con il coperchio e mescola ogni tanto.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      In un'altra padellina metti un po' di burro e quando sarà sciolto fai cuocere le punte degli asparagi per 2 o 3 minuti, quando hai fatto metti a scolare l'unto in eccesso su carta assorbente da cucina. 
                      
                                                              
                                                
													
												
                                                
													
												
                                              
                                        
                    
                    
                
                                              
          
                            Preparazione del risotto
                                
                  
                    5
                                                                
                                          
                      in un tegame antiaderente, largo e dai bordi alti, adatto alla cottura del risotto, metti il burro e l'olio e accendi il fuoco. Non appena il burro si sarà sciolto, versa il riso nel tegame e mescolalo con un cucchiaio di legno per insaporirlo. Non appena il riso inizierà a cambiare leggermente colore, inizia a sfumare con del brodo caldo, un mestolo alla volta, aspettando che il mestolo precedente sia stato assorbito.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Quando sei a circa metà del tempo di cottura previsto per il riso, aggiungi i gambi tagliati a rondelle e cotti nel burro. Mescola, aggiungi ancora brodo, aggiusta di sale, e a 2 minuti dal termine della cottura aggiungi anche le punte degli asparagi, mescola delicatamente e spegni il fuoco. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      A fuoco spento aggiungi il burro, il parmigiano grattugiato e insaporisci con del pepe nero appena macinato. Mescola delicatamente, aspetta un minuto e poi servi caldo in piatti fondi individuali.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  