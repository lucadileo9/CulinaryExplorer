DIFFICOLTÀ
bassa
La torta con la Nutella è un dolce molto semplice, cucinato con ingredienti genuini e pensati per appagare grandi e piccini. La torta con crema alla Nutella è ottima per la colazione, accompagnata da una buona tazza di latte e caffè, oppure per la merenda dei più piccoli dopo una giornata impegnativa trascorsa a scuola. 

                                                                                      
                
                                                                Farina 00
                                                                                          150
                  gr
                                                              
              
                                  
                
                                                                Zucchero
                                                                                          90
                  gr
                                                              
              
                                  
                
                                                                Latte parzialmente scremato
                                                                                          50
                  gr
                                                              
              
                                  
                
                                                                Olio extravergine d'oliva (EVO)
                                                                                          20
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Lievito per dolci
                                                                                          8
                  gr
                                                              
              
                                                                                      Crema alla Nutella
                                                                      
                
                                                                Latte parzialmente scremato
                                                                                          250
                  gr
                                                              
              
                                  
                
                                                                Zucchero
                                                                                          45
                  gr
                                                              
              
                                  
                
                                                                Farina 00
                                                                                          20
                  gr
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Nutella®
                                                                                          2
                  cucchiai da tavola
                                                              
              
                                                                                      Per lo stampo
                                                                      
                
                                                                Burro
                                                                                          20
                  gr
                                                              
              
                                  
                
                                                                Farina 00
                                                                                          20
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come cucinare la torta con crema alla Nutella: per prima cosa prepara la crema. All'interno di una ciotola sguscia l'uovo, lo zucchero, la farina e il latte. Mescola con una frusta a mano fino ad ottenere un composto chiaro, liscio e privo di grumi. Trasferisci il composto all'interno di un tegame. Spostati sul fornello e lascia cuocere la crema fino a quando non si addensa, mescolando di continuo con una frusta a mano.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Togli il tegame dal fuoco e incorpora subito la Nutella. Mescola velocemente per farla assorbire completamente, poi copri con pellicola a contatto.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Adesso occupati dell'impasto: all'interno di una ciotola sguscia le uova e lo zucchero, poi mescola con lo sbattitore elettrico fino a ottenere un composto gonfio e spumoso. Unisci il latte e l'olio e incorpora bene il tutto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Aggiungi la farina e il lievito. Mescola con lo sbattitore elettrico a bassa velocità stando attenti a non creare grumi. Imburra e infarina una tortiera da 20 cm, alta 5 cm, poi versa all'interno il composto ottenuto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Versa a cucchiaiate la crema alla Nutella sulla superficie del dolce. Cuoci in forno caldo, statico a 180°C per circa 30 minuti. Fai sempre la prova stecchino per verificare la cottura. Sforna e lascia intiepidire per 5 minuti. Estrai la torta dallo stampo e cospargi di zucchero a velo.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conserva la torta con crema alla Nutella in frigorifero per 2-3 giorni al massimo. Meglio non congelarla.
                  
                
                              
          
                              Consiglio
                                
                  
                                        Puoi sostituire la crema alla Nutella con una crema delicata al limone, con una decisa crema al caffè o con la classica crema pasticcera.
                  
                
                              
          
                  