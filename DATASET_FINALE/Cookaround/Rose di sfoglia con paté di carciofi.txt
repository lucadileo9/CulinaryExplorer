DIFFICOLTÀ
molto bassa
Oggi ti propongo una ricetta veloce e sfiziosa che puoi cucinare anche con poco preavviso in previsione di un buffet o di una giornata fuori porta: Le rose di sfoglia con paté di carciofi! 

                                                                                      
                
                                                                Pasta sfoglia rettangolare
                                                                                          1
                  
                                                              
              
                                  
                
                                                                Paté di carciofi
                                                                                          200
                  gr
                                                              
              
                                  
                
                                                                Speck
                                                                                          100
                  gr
                                                              
              
                                                                                                Attrezzature
              
                
                                  Coltello /                                   Tagliere /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Metti fuori dal frigorifero il rotolo di pasta sfoglia rettangolare per qualche minuto, servirà a farlo ammorbidire e quando lo srotolerai non si creeranno delle fastidiose crepe.

                      
                                          
                      Srotola la pasta sfoglia, distribuisci sulla superficie uno strato generoso di paté di carciofi.

                      
                                          
                      Procedi formando le strisce, tagliando la sfoglia dal lato lungo.

                      
                                          
                      Dividi la pasta sfoglia in due metà, dividi ancora le due parti ottenute a metà, avrai così 4 parti che dividerai ancora in due. In totale otterrai 8 strisce larghe circa 3 cm. 

                      
                                          
                      Potresti aver comprato una sfoglia più larga, infatti non sono tutte uguali, in questo caso, tenendo presente la larghezza di 3 cm, potresti tagliare anche 10 strisce.

                      
                                          
                      Distribuisci sul lato di una striscia lo speck, lasciando vuoto un cm all'inizio e alla fine della striscia.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Non ti resta che formare le rose: avvolgi la pasta sfoglia su se stessa senza tirare o schiacciare.

                      
                                          
                      Procedi così fino a chiudere la striscia di sfoglia, fai aderire bene l’ultimo pezzetto senza speck, premendo con le mani, questa ultima operazione servirà a chiudere e sigillare il rotolino, in questo modo eviterai che la rosa si apra durante la cottura.

                      
                                          
                      Distribuisci le rose in una teglia rotonda del diametro di 24 cm, distanziandole di qualche cm. In cottura cresceranno formando uno sfizioso bouquet.

                      
                                          
                      Inforna nel ripiano centrale del forno a 180° C in modalità ventilata o a 190°C in modalità statica per circa 20 minuti, fino a doratura.

                      
                                          
                      Servi le rose di sfoglia con paté di carciofi e speck tiepide o anche fredde.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                              
          
                              Consiglio
                                
                  
                                        Se non ami lo speck puoi sostituirlo con prosciutto cotto o crudo.
Se vuoi realizzare una versione vegetariana puoi utilizzare solo il paté di carciofi e aggiungere un pomodorino al centro di ogni rosa.
 
                  
                
                              
          
                  