DIFFICOLTÀ
media
Il cous cous d'agnello è un ottimo piatto tradizionale dei popoli del basso Mediterraneo. In questa zona del mondo infatti il cous cous, ovvero piccoli granelli di semola di frumento cotti a vapore, rappresentano la valida sostituzione alla pasta. Questo ingrediente infatti si sposa benissimo con carne e pesce e può essere abbinato a numerose verdure. In questa versione ve lo proponiamo con l'agnello che di certo rappresenta un ottimo abbinamento! Se lo amate quanto lo amiamo noi, provatelo anche con le verdure, sarà perfetto per chi di voi è vegetariano!

                                                                                      
                
                                                                Couscous
                                                                                          500
                  gr
                                                              
              
                                  
                
                                                                Agnello
                                                                                          600
                  gr
                                                              
              
                                  
                
                                                                Olio extravergine d'oliva (EVO)
                                                                                          200
                  ml
                                                              
              
                                  
                
                                                                Cipolle
                                                                                          2
                  
                                                              
              
                                  
                
                                                                Concentrato di pomodoro
                                                                                          100
                  gr
                                                              
              
                                  
                
                                                                Acqua
                                                                                          200
                  ml
                                                              
              
                                  
                
                                                                Curcuma macinata
                                                                                          2
                  cucchiai da tè
                                                              
              
                                  
                
                                                                Peperoncino in polvere
                                                                                          1
                  cucchiaio da tè
                                                              
              
                                  
                
                                                                Salsa Harissa
                                                                                          1
                  cucchiaio da tè
                                                              
              
                                  
                
                                                                Carote
                                                                                          4
                  
                                                              
              
                                  
                
                                                                Patate
                                                                                          3
                  
                                                              
              
                                  
                
                                                                Ceci
                                                                  cotti -
                                                                  200
                  gr
                                                              
              
                                  
                
                                                                Zucchine
                                                                  piccole -
                                                                  4
                  
                                                              
              
                                  
                
                                                                Zucca
                                                                                          150
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Cuscussiera                                
              
                          

                    
                            
          
                            Preparazione
                                
                  
                    1
                                                                
                                          
                      Quando volete realizzare un buon piatto di cous cous d'agnello, prendete la couscoussiera e versate l'olio nella pentola inferiore della stessa.

                      
                                          
                      Quando l'olio sarà caldo, aggiungetevi le cipolle affettate e due cucchiaini di sale.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Non appena la cipolla risulterà rosolata, aggiungete l'agnello e fatelo rosolare leggermente.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto, aggiungete il concentrato di pomodoro e 200 ml d'acqua, lasciate cuocere il composto per circa 10 minuti.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      A questo punto unite tutte le spezie: la curcuma, il peperoncino in polvere e l'harissa. Unite anche una tazza d'acqua per far si che le spezie si amalgamino bene.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungete, quindi, le carote tagliate semplicemente a metà per il lungo e 3 patate di media grandezza tagliate in quarti.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Unite anche i ceci già lessati e circa 800 ml d'acqua.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Qualora aveste a disposizione solo dei ceci secchi, fateli ammollare per tutta la notte in acqua, quindi aggiungeteli nella ricetta insieme al concentrato di pomodoro, in questo modo avranno tutto il tempo necessario per cuocere.

                      
                                          
                      Durante la cottura del sugo aggiungete altra acqua se necessario, il sugo dovrà essere piuttosto morbido per condire al meglio la semola.

                      
                                          
                      Versate il cous cous in una grande ciotola, aggiungetevi un cucchiaio d'olio, 50 ml d'acqua e un cucchiaino di sale.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Mescolate bene il cous cous, quindi trasferitelo nella parte alta della couscoussiera in modo tale che il cous cous possa cuocere con il vapore che sale dalla sezione inferiore della couscoussiera contenete il sugo dal quale assorbirà anche gli aromi.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Lasciate cuocere il cous cous ed il sugo per circa 30 minuti, controllando di tanto in tanto che non sia necessario aggiungere altra acqua al sugo.

                      
                                          
                      Passati circa 15 minuti dalla cottura del cous cous, unite al sugo anche le zucchine lavate, spuntate e tagliate a pezzettoni e la zucca tagliata anch'essa in grossi pezzi. Riposizionate il cous cous sopra la pentola del sugo e lasciate cuocere per altri 15 minuti.
                      
                                                              
                                                
													
												
                                              
                                        
                    
                    
                
                                                
                  
                    10
                                                                
                                          
                      Passato il tempo di cottura del cous cous, togliete la semola dalla couscoussiera e trasferitela in una ciotola capiente, prelevate due o tre mestoli della parte più liquida del sugo e condite con questa la semola.
                      
                                                              
                                                
													
												
                                              
                                        
                    
                    
                
                                                
                  
                    11
                                                                
                                          
                      Mettete la semola condita da parte e verificare il grado di cottura della carne d'agnello.

                      
                                          
                      Non appena l'agnello avrà raggiunto il grado di cottura desiderato, potrete terminare di condire il cous cous. Potrete condire il cous cous in un piatto da portata unico o direttamente nei piatti individuali, disponendo gli ingredienti del sugo sopra la semola condita.
                      
                                                            
                    
                    
                
                                              
          
                              Consiglio
                                
                  
                                        Potrei sostituire la carne di agnello con quella di altri animali?
Sì certo, puoi usare il pollo se ti piace di più.
Quanto tempo si conserva?
Se non lo consumi tutto puoi conservarlo in frigorifero per 24 ore in un contenitore per alimenti.

                  
                
                              
          
                  