DIFFICOLTÀ
molto bassa
Vuoi trasformare il petto di pollo in un secondo piatto diverso dal solito? Gli involtini di petto di pollo al vino sono un'idea appetitosa per tutta la famiglia! Gli involtini di petto di pollo, sono una ricetta facile e veloce da preparare, golosissimi perché farciti con un battuto di pancetta, parmigiano e prezzemolo, ingredienti che danno alle fettine di carne bianca una marcia di sapore in più. Grazie all’aggiunta del vino in padella, poi, otterrai una salsina cremosa che avvolgerà con gusto ogni boccone. 

                                                                                      
                
                                                                Petto di pollo
                                                                  da 120 g -
                                                                  4
                  fette
                                                              
              
                                  
                
                                                                Pancetta (tesa)
                                                                                          100
                  gr
                                                              
              
                                  
                
                                                                Farina
                                                                                          50
                  gr
                                                              
              
                                  
                
                                                                Parmigiano Reggiano
                                                                  grattugiato -
                                                                  40
                  gr
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Vino bianco secco
                                                                                          1
                  bicchiere
                                                              
              
                                  
                
                                                                Scalogno
                                                                                          ¼
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                                Attrezzature
              
                
                                  Batticarne /                                   Padella                                
              
                          

                    
                            
          
                            Preparazione
                                
                  
                    1
                                                                
                                          
                      Ecco come preparare dei golosissimi involtini di petto di pollo al vino: trita finemente la pancetta e il prezzemolo, mescolali in una ciotola insieme al Parmigiano reggiano grattugiato.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Batti le fettine di petto di pollo con un batticarne e farcisci ogni fettina con un cucchiaio del battuto di pancetta, prezzemolo e Parmigiano.

                      
                                          
                      Arrotola le fettine e fermale con uno stuzzicadenti.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trita finemente anche lo scalogno, poi rosolalo leggermente in una padella con un filo di olio extravergine di oliva.

                      
                                          
                      Infarina gli involtini di pollo e adagiali nella padella.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Rosola gli involtini su tutti i lati, sala e sfuma con il vino bianco. Cuoci a fiamma dolce ancora per qualche minuto, fino a quando il fondo di cottura sarà diventato cremoso. I tuoi involtini di petto di pollo al vino sono pronti!
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Puoi servire gli involtini di petto di pollo al vino accompagnati ad una fresca insalata verde condita con della citronette, oppure, se ami le cene più sostanziose, anche con un bel piatto di purè di patate. 
                  
                
                              
          
                  