DIFFICOLTÀ
bassa
Quando volete portare a tavola un piatto delicato ma gustoso, perfetto magari nei giorni di maggiore freddo, la crema di patate con funghi è proprio ciò che fa per voi. Una ricetta molto semplice da fare che vi regalerà momenti di assoluto piacere! Se ti piacciono i funghi, guarda le nostre ricette con i funghi.

                                                                                      
                
                                                                Funghi champignon (A. bisporus)
                                                                                          500
                  gr
                                                              
              
                                  
                
                                                                Patate
                                                                  medie -
                                                                  3
                  
                                                              
              
                                  
                
                                                                Riso
                                                                                          180
                  gr
                                                              
              
                                  
                
                                                                Acqua
                                                                                          1
                  l
                                                              
              
                                  
                
                                                                Passata di pomodoro
                                                                                          2
                  cucchiai da tavola
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Costa di sedano
                                                                                          1
                  
                                                              
              
                                  
                
                                                                Cipolla bianca
                                                                  piccola -
                                                                  1
                  
                                                              
              
                                  
                
                                                                Spicchi di aglio
                                                                                          2
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la crema di patate con funghi, versate un giro d'olio extravergine d'oliva in una casseruola dai bordi alti. Tagliate finemente uno spicchio d'aglio e una cipolla e mettete il trito nella casseruola con l'olio. Tagliate una costa di sedano a pezzettini, dopo aver eliminato i filamenti esterni e aggiungete, il sedano nella casseruola assieme al trito di aglio e cipolla. A fuoco dolce lasciate prendere calore e soffriggere leggermente le verdure in maniera tale da farle ammorbidire.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Pelate le patate e tagliatele a dadini. Aggiungete la dadolata di patate nella casseruola, fate prendere calore e soffriggere il tutto per circa 10 minuti, quindi ricoprite completamente tutte le verdure con l'acqua. Insaporite il tutto, con un pizzico di sale. Coprite, portate a bollore e cuocete per 20 minuti, mescolando di tanto in tanto.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Mentre le verdure sono in cottura, pulite bene i funghi champignon. Tagliate la parte terrosa del gambo e con un panno cercate di eliminare i residui di terra e tagliate i funghi a fettine regolari.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Mettete a scaldare in una padella un giro d'olio, con uno spicchio d'aglio lasciato in camicia, insieme ad un trito di prezzemolo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungete i funghi champignon nella padella e lasciateli soffriggere e ammorbidire. Appena i funghi avranno raggiunto quasi la cottura, versate nella padella la passata di pomodoro e insaporite il tutto, con un pizzico di sale e una macinata di pepe, spegnete il fuoco e tenete da parte.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Trascorso il tempo necessario per la cottura delle verdure, con un frullatore ad immersione frullate bene il tutto, in maniera tale da ottenere una crema. Aggiungete nella casseruola i funghi trifolati, lasciate prendere sapore, quindi unite nella casseruola il riso e portate a cottura.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Quando il riso sarà arrivato a cottura, spegnete il fuoco lasciate insaporire per qualche istante la crema di patate con funghi, quindi servite.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  