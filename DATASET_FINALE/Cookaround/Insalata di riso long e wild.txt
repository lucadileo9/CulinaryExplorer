DIFFICOLTÀ
bassa
Insalata di riso long e wild ovvero un piatto facile, allegro e perfetto per i giorni più caldi dell'estate. Una ricetta in effetti molto furba che richiede poco impegno ma dà il massimo del gusto. Le verdurine tagliate a cubetti piccoli fanno di questo primo un'ottima pietanza, gustosa e profumata ideale da portare anche sotto l'ombrellone o come pranzo di ufficio, ma se messo in piccoli biccherini si trasforma in un delizoso finger food. Provate questa ricetta e vedrete che successo! Se amate questo genere di piatti, vi diamo anche un'altra idea: insalata di bulgur vegetariana!

                                                                                      
                
                                                                Riso long e wild
                                                                                          400
                  gr
                                                              
              
                                  
                
                                                                Zucchine
                                                                                          2
                  
                                                              
              
                                  
                
                                                                Peperoni rossi
                                                                                          ½
                  
                                                              
              
                                  
                
                                                                Peperoni gialli
                                                                                          ½
                  
                                                              
              
                                  
                
                                                                Asparagi
                                                                                          300
                  gr
                                                              
              
                                  
                
                                                                Gamberetti
                                                                                          200
                  gr
                                                              
              
                                  
                
                                                                Erba cipollina
                                                                  a piacere -
                                                                  
                  q.b.
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          60
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Prezzemolo
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando volete preparare l'insalata di riso long e wild per prima cosa, come in tutte le insalate a base di riso, lessate il riso. Portate a bollore in una capace pentola l'acqua. Appena l'acqua avrà raggiunto il bollore, salatela e metteteci a lessare il riso long e wild. Fate cuocere all'incirca per 15-16 minuti. Trascorso il tempo di cottura indicato, scolate il riso e fatelo raffreddare sotto l'acqua corrente fredda, in maniera tale da fermare la cottura; quindi mettetelo all'interno di un capiente recipiente, dove poi andrete ad aggiungere il resto degli ingredienti.
                      
                                                                                
                    
                    
                    
                
                                                
                  
                    2
                                                                
                                          
                      Preparate il condimento del riso: versate in una scodellina l'olio extravergine d'oliva, spremete nella scodellina insieme all'olio, uno spicchio d'aglio, quindi lasciate riposare e aromatizzare l'emulsione.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Occupatevi a questo punto delle verdure: spuntate e tagliate a cubetti le zucchine; spellate gli asparagi, lasciate le cime intere e tagliate a cubetti il resto dei gambi; eliminate dalla metà dei peperoni i filamenti e i semi interni, dopodichè tagliateli a listarelle e poi a cubetti come avete fatto con le altre verdure. Scaldate in un wok, o in una padella antiaderente dai bordi alti, un giro d'olio extravergine d'oliva. Unite all'olio caldo, le verdure cubettate e, fatele saltare per 4-5 minuti a fuoco alto. 
                      
                                                            
                    
                    
                
                                                
                  
                    4
                                                                
                                          
                      Sciacquate sotto l'acqua corrente fredda i gamberetti, eliminate il carapace, testa e coda ed eviscerateli, facendo attenzione a non rompere le interiora. Aggiungete i gamberetti alle verdure, fate prendere calore e cuocete per circa 1 minuto, non di più, quindi regolate il tutto con un pizzico di sale e pepe.
                      
                                                            
                    
                    
                
                                                
                  
                    5
                                                                
                                          
                      Unite le verdure e i gamberetti saltati, al riso, mescolate e fate amalgamare bene il tutto, condite l'insalata di riso long e wild con l'emulsione di olio e aglio, preparata in precedenza; aromatizzate con del prezzemolo fresco tritato e, se gradite, a gusto vostro, aggiungete anche dell'erba cipollina fresca spezzettata.
                      
                                                            
                    
                    
                
                                              
          
                  