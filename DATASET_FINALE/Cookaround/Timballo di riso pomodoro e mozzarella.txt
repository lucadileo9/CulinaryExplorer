DIFFICOLTÀ
bassa
Il timballo di riso è un piatto classico della tradizione italiana, che consiste in uno sformato di riso condito con ragù di carne, piselli, formaggio e uova. Nella nostra ricetta abbiamo deciso di semplificare e alleggerire il piatto, infatti abbiamo optato per un classico sugo al pomodoro per condire il riso e un ripieno di sola mozzarella, perché noi ad un cuore filante non sappiamo rinunciare!

                                                                                      
                
                                                                Riso Carnaroli
                                                                                          650
                  gr
                                                              
              
                                  
                
                                                                Mozzarella
                                                                                          300
                  gr
                                                              
              
                                  
                
                                                                Passata di pomodoro
                                                                                          1
                  kg
                                                              
              
                                  
                
                                                                Sale grosso
                                                                                          1
                  cucchiaio da tavola
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale fino
                                                                                          
                  q.b.
                                                              
              
                                  
                
                                                                Parmigiano Reggiano grattugiato
                                                                                          
                  q.b.
                                                              
              
                                  
                
                                                                Pangrattato
                                                                                          
                  q.b.
                                                              
              
                                                                                                Attrezzature
              
                
                                  Stampo a ciambella cm. 24                                
              
                          

                    
                            
          
                            Preparazione
                                
                  
                    1
                                                                
                                          
                      Ecco come cucinare in modo semplice il timballo di riso pomodoro e mozzarella: prendi una pentola capiente, riempila di acqua e mettila sul fuoco vivace. Non appena l'acqua inizia a bollire, aggiungi un cucchiaio di sale grosso e versa il riso che dovrà cuocere circa 18 minuti (fai comunque riferimento alle indicazioni della confezione). 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mentre il riso cuoce, inizia la cottura del sugo: in una casseruola versa l'olio extra vergine di oliva, uno spicchio d'aglio, infine aggiungi la passata di pomodoro, insaporisci con il sale fino e aggiungi il basilico. Lascia cuocere a fiamma bassa con il coperchio per circa 20 minuti, mescolando di tanto in tanto. 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando il riso è cotto, scolalo e lascialo nella casseruola in cui lo hai cotto. Appena il sugo sarà pronto, uniscilo al riso, poco alla volta e amalgamando delicatamente con un cucchiaio di legno, fino a che non sarà tutto ben condito e di colore uniforme. Quando hai finito lascia il riso condito nel suo tegame.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Adesso ungi uno stampo per ciambellone da 24 cm. quindi spolvera il fondo e le pareti con il pangrattato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Affetta la mozzarella e inizia a comporre il timballo nello stampo. Aiutandoti con un mestolo versa il riso poco alla volta nello stampo, quando arrivi a metà altezza livella con il dorso di un cucchiaio e farcisci con le fette di mozzarella.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Ricopri con il restante riso, livella e termina con una spolverata di formaggio grattugiato e pangrattato, quindi inforna a 200°C statico per 35 minuti oppure ventilato 180°C per 30 minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Quando il timballo di riso è cotto, sfornalo e lascialo raffreddare. Quando il timballo sarà tiepido, aiutati con un coltello a staccarlo dalle pareti dello stampo, se necessario, e aiutandoti con un piatto piano capovolgi lo stampo per sformare in timballo.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Puoi conservare in frigo le fette di timballo di riso avanzato, meglio in un contenitore a chiusura ermetica e per non più di 2 giorni. Quando lo vuoi consumare ripassalo per qualche minuto in forno caldo.
                  
                
                              
          
                              L'idea in più
                                
                  
                                        Con questa stessa ricetta del timballo di riso, potresti cucinare tanti piccoli timballi di riso con pomodoro e mozzarella in circa 15 stampi da muffin, in questo modo hai dei deliziosi timballi di riso monoporzione per i tuoi buffet.
                  
                
                              
          
                  