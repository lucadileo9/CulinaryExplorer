DIFFICOLTÀ
bassa
Nonostante siano così fragili e delicati, i fiori di zucca possono diventare dei fantastici scrigni da farcire con gli ingredienti più vari: in questa ricetta vi spieghiamo come realizzare i fiori di zucca fritti ripieni di ricotta e mortadella, delle vere e proprie bombe di gusto! I fiori di zucca in pastella diventeranno belli fragranti e dorati dopo la frittura, pronti a farvi assaporare ad ogni morso il loro morbido e ricco ripieno. Preparate i fiori di zucca fritti ripieni di ricotta e mortadella per un aperitivo accompagnato da bollicine, oppure serviteli come antipasto… andranno subito a ruba!

                                                                                      
                
                                                                Fiori di zucca
                                                                                          12
                  
                                                              
              
                                  
                
                                                                Ricotta
                                                                                          200
                  gr
                                                              
              
                                  
                
                                                                Mortadella
                                                                                          100
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Olio extravergine di oliva
                                                                                          
                  q.b.
                                                              
              
                                                                                      Per la pastella
                                                                      
                
                                                                Farina
                                                                                          4
                  cucchiai da tavola
                                                              
              
                                  
                
                                                                Acqua gassata
                                                                  fredda -
                                                                  100
                  ml
                                                              
              
                                  
                
                                                                Uovo
                                                                                          1
                  
                                                              
              
                                                                                      Per friggere
                                                                      
                
                                                                Olio di semi di arachide
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per prima cosa preparate il ripieno: tritate finemente la mortadella e tenetela da parte.

                      
                                          
                      Versate in una ciotola la ricotta, un pizzico di sale e di pepe, un filo d'olio extravergine d'oliva, la mortadella tritata e mescolate bene il tutto.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Ora pulite i fiori di zucca: eliminate il pistillo, lavateli sotto l'acqua corrente e tamponateli con della carta da cucina.

                      
                                          
                      Farcite ogni fiore con circa 3 cucchiaini di ripieno; la quantità varia a seconda dalla grandezza dei fiori.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Passate alla pastella: versate in una ciotola l'uovo e la farina, poi mescolate bene facendo attenzione a non formare grumi.

                      
                                          
                      Aggiungete l'acqua gassata molto fredda e continuate a mescolare fino ad ottenere una pastella cremosa. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Riscaldate l'olio di semi in friggitrice o in una pentola fino alla temperatura di 180°: se non avete un termometro potete immergere uno stecchino nell'olio, se intorno si formano delle bollicine potete procedere con la frittura.

                      
                                          
                      Passate ogni fiori ripieno nella pastella, versatelo nell'olio bollente e fatelo dorare da ogni lato.

                      
                                          
                      Quando saranno pronti, scolateli e reasferiteli su un foglio di carta assorbente in modo da eliminare eventuale olio in eccesso.

                      
                                          
                      Salate e servite.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  