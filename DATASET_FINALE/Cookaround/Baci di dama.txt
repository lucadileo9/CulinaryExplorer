DIFFICOLTÀ
bassa
I baci di dama sono dei deliziosi dolcetti tipici della tradizione piemontese, ogni biscotto è composto da 2 mezze sfere di pasta frolla unite tra loro da un ripieno di cioccolato fondente o crema di nocciole.

                                                                                      
                
                                                                Farina di mandorle
                                                                                          200
                  gr
                                                              
              
                                  
                
                                                                Farina 00
                                                                                          200
                  gr
                                                              
              
                                  
                
                                                                Burro
                                                                                          200
                  gr
                                                              
              
                                  
                
                                                                Zucchero
                                                                                          200
                  gr
                                                              
              
                                  
                
                                                                Cioccolato fondente
                                                                                          150
                  gr
                                                              
              
                                  
                
                                                                Albumi
                                                                                          34
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                                                                                Attrezzature
              
                
                                  Casseruola /                                   Leccarda /                                   Planetaria                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare la ricetta dei baci di dama inizia mettendo il burro morbido, ma ancora plastico, a cubetti in una ciotola con lo zucchero.

                      
                                          
                      Lavora il burro e lo zucchero con le fruste elettriche, procedi a bassa velocità fino a che l'impasto sarà ben amalgamato. Aggiungi la farina di mandorle, gli albumi e aggiungi il sale. Lavora con le fruste ancora per qualche minuto. 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Setaccia la farina 00 e uniscila al composto, lavora il tutto fino ad ottenere un impasto omogeneo nella consistenza e nel colore.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Forma un panetto e avvolgilo nella pellicola trasparente, ponilo in frigorifero e fallo riposare per almeno 2 ore.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trascorso il tempo previsto per il riposo, riprendi l'impasto e forma delle palline da 4-5 g. ciascuna. Man mano che le ottieni, sistemale distanziate fra di loro, in una leccarda foderata con carta forno. Cuoci in forno statico preriscaldato a 180 gradi per circa 12-15 minuti. Quando i mezzi biscotti saranno cotti sfornali e lasciali raffreddare sulla leccarda, oppure mettili in una gratella da pasticceria. 

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Sciogli il cioccolato a bagnomaria e lascialo raffreddare leggermente, quindi trasferiscilo in una sache a poche. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Capovolgi una mezza sfera e, spremi un po' di cioccolato al centro, prendi un'altra mezza sfera e attaccala a quella con il cioccolato, ripeti questa operazione per tutti i biscotti. 
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        I baci di dama si conservano per 7-10 giorni chiusi in una scatola di latta, riposta in un luogo fresco. Puoi anche congelarli ma devono essere ancora crudi e non assemblati, potrebbe tornarti utile tenere una scorta di palline di frolla in congelatore per velocizzare le tempistiche quando avrai bisogno di ottenere velocemente i baci di dama finiti. 
                  
                
                              
          
                    
            Rivedi la ricetta
            
          
                  