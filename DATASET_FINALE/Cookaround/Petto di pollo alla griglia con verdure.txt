DIFFICOLTÀ
bassa
Quando si è a dieta o si vuole soltanto restare leggeri, il petto di pollo alla griglia con verdure è proprio il piatto che fa per voi. Semplice e delizioso è perfetto anche per una cena estiva tra amici, perché è di facile realizzazione e richiede pochissimo tempo da dedicare ai fornelli. Provate questa ricetta e se lo amate i secondi piatti di carne bianca in modo particolare, vi diamo anche un'altra idea gustosa: che ne dite di realizzare la ricetta per fare il pollo in fricassea, proprio buona anche questa, e prova tante altre ricette con il pollo! 

                                                                                      
                
                                                                Petto di pollo
                                                                                          600
                  gr
                                                              
              
                                  
                
                                                                Patate
                                                                                          500
                  gr
                                                              
              
                                  
                
                                                                Zucchine
                                                                                          300
                  gr
                                                              
              
                                  
                
                                                                Carote
                                                                                          300
                  gr
                                                              
              
                                  
                
                                                                Fagiolini
                                                                                          200
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il petto di pollo alla griglia con verdure dovrete come prima cosa occuparvi delle verdure perchè per il pollo la lavorazione è proprio semplice e velocissima, si fa all'ultimo minuto.

                      
                                          
                      Le verdure, parliamo di patate, zucchine, carote e fagiolini e qualsiasi altra verdura vi aggradi, dovrà essere ben lavata e asciugata, andranno rimosse tutte le parti non edibili come buccia e estremità e va tutta tagliata a pezzetti.

                      
                                          
                      Nello specifico dovrete tagliare le patate a cubetti, le zucchine a tocchetti come le carote e i fagiolini in più sezioni purchè le dimensioni si aggirino tutte intorno ai 4-5 mm.
                      
                                                                                
                    
                    
                    
                
                                                
                  
                    2
                                                                
                                          
                      Portate a bollore una pentola colma d'acqua, salatela adeguatamente quindi lessate le verdure preparate a partire da quelle più dure come le patate, le carote e i fagiolini, aggiungendo le zucchine solo dopo un paio di minuti di cottura delle prime.

                      
                                          
                      Lasciate comunque cuocere il tutto per un massimo di 6 minuti, scolatele e passatele nell'acqua ghiacciata per fissarne il colore brillante.

                      
                                          
                       
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Scaldate molto, molto bene una griglia, preferibilmente in ghisa e fate cuocere le fette di petto di pollo per un paio di minuti per lato assicurandovi di salare, pepare e condire con poco olio ciascun lato.
                      
                                                            
                    
                    
                
                                                
                  
                    4
                                                                
                                          
                      Non vi resta che far saltare brevemente le verdure in padella con poco olio extravergine d'oliva ed insaporendo il tutto con sale e pepe.

                      
                                          
                      Servite il petto di pollo grigliato con le verdure d'accompagnamento.
                      
                                                            
                    
                    
                
                                              
          
                  