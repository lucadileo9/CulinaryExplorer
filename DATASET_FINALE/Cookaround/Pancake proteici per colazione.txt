DIFFICOLTÀ
molto bassa
I pancakes sono quelle deliziose frittelle di origine americana, la cui ricetta fa ormai parte anche della nostra cultura, forse inizialmente ispirati da qualche film d'oltreoceano, al giorno d'oggi i pancakes sono spesso presenti anche sulle nostre tavole. 

                                                Ingredienti per 6 pancakes
                                                                      
                
                                                                Albume d'uovo
                                                                  (di 4-5 uova medie) -
                                                                  150
                  gr
                                                              
              
                                  
                
                                                                Yogurt greco
                                                                  (0% grassi) -
                                                                  80
                  gr
                                                              
              
                                  
                
                                                                Fiocchi di avena
                                                                                          60
                  gr
                                                              
              
                                  
                
                                                                Mirtilli
                                                                                          50
                  gr
                                                              
              
                                  
                
                                                                Sciroppo d'acero
                                                                                          2
                  cucchiai da tè
                                                              
              
                                  
                
                                                                Lievito istantaneo per dolci
                                                                                          1
                  cucchiaio da tè
                                                              
              
                                  
                
                                                                Scorza di limone
                                                                                          ½
                  
                                                              
              
                                  
                
                                                                Olio di cocco
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i pancakes proteici per colazione, monta gli albumi a temperatura ambiente con un pizzico di sale. Usa possibilmente le fruste elettriche e monta a neve ferma.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In un mixer, riduci i fiocchi d'avena in farina più o meno fine a seconda dei gusti. Sposta i fiocchi tritati in una ciotola e aggiungi lo yogurt greco e lo sciroppo d'acero.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Profuma il composto con scorza di limone, poi aggiungi il lievito per dolci setacciato, infine mescola e poi aggiungi gli albumi montati a neve. 

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Mescola ancora per ottenere una pastella più omogenea possibile. In una padella antiaderente versa un cucchiaio di olio di cocco (oppure di semi) e fai scaldare facendo attenzione a non farlo bruciare. Versa un mestolo di composto sulla padella calda dando forma rotonda, aggiungi qualche mirtillo e fai dorare da ambo i lati. Prosegui fino a terminare la pastella. Servi i pancake quando sono ancora caldi o tiepidi.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Se anche tu sei una persona che al mattino non si sveglia con l'energia del sole in fronte (ti capisco) puoi pensare di cucinare i pancake in un altro momento, magari la sera prima, così li hai belli e pronti per la colazione. Ma come li conserviamo i pancakes? 
In frigorifero: copri i pancakes con della pellicola trasparente o mettili in un contenitore ermetico e conservali in frigo per 2-3 giorni. 
In congelatore: separa i pancakes con dei fogli di carta da forno e mettili in un sacchetto per alimenti a chiusura ermetica. Conservali in freezer per 2 mesi.
In dispensa: se hai preparato dei pancakes semplici e senza guarnizioni, puoi conservarli in un barattolo di vetro ben chiuso e riporlo in un luogo fresco e asciutto per qualche giorno. 
In qualsiasi modo tu li abbia conservati, prima di utilizzarli puoi riscaldarli al forno, in padella, o al microonde.
                  
                
                              
          
              				
					Domande e risposte
						
							
                
                    
                    
                
              
						
					
					
  					  						
  							Si può conservare l'impasto crudo dei pancakes? 
  							Certo, puoi conservare l'impasto crudo dei pancakes in una ciotola o contenitore coperto di pellicola da cucina e riposto in frigo, abbi l'accortezza di mescolarlo per bene prima di utilizzarlo per cucinare i pancakes.
  						
  					  						
  							Per quanto tempo posso tenere in frigo l'impasto dei pancakes prima di usarlo? 
  							Se ben chiuso con pellicola da cucina o con un coperchio ermetico, puoi conservare l'impasto per i pancakes per almeno 2 giorni.
  						
  										
				
              
          
                  