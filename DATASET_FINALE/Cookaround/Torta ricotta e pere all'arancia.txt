DIFFICOLTÀ
molto bassa
La torta ricotta e pere all’arancia è un dolce davvero genuino che si prepara in pochissimi passaggi. La ricotta rende l'impasto molto leggero e sostituisce il burro, che si ritrova spesso nelle torte. Gustatela a colazione o a merenda, come spuntino non troppo calorico ma, nutriente e ricco di gusto. Ottima anche per un dopo cena, magari da abbinare ad un bel vino liquoroso come la Malvasia oppure un passito di pantelleria.

                                                                                      
                
                                                                Farina 00
                                                                                          300
                  gr
                                                              
              
                                  
                
                                                                Zucchero semolato
                                                                                          200
                  gr
                                                              
              
                                  
                
                                                                Ricotta
                                                                                          350
                  gr
                                                              
              
                                  
                
                                                                Uova intere
                                                                                          3
                  
                                                              
              
                                  
                
                                                                Pere
                                                                                          500
                  gr
                                                              
              
                                  
                
                                                                Lievito per dolci
                                                                                          1
                  
                                                              
              
                                  
                
                                                                Scorza di arancia grattugiata
                                                                                          1
                  
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la torta ricotta e pere all’arancia, in una ciotola mettete le uova intere, lo zucchero, e sbattete con una frusta a mano. In un’altra ciotola ammorbidite con le fruste elettriche la ricotta.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando la ricotta risulterà abbastanza cremosa, incorporatela alle uova. Continuate ad amalgamare unendo la farina setacciata.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Versate quindi il lievito per dolci, la buccia d’arancia grattugiata e mescolate ancora. A questo punto pulite e sbucciate le pere.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Tagliate le pere a cubetti e mettete una pera da parte, servirà per la decorazione finale. Unite le pere a cubetti all’impasto e mescolate con l’aiuto di una spatola. Imburrate ed infarinate una tortiera a cerniera del diametro di 24 cm.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Versate il composto nella tortiera e decorate con la pera messa precedentemente da parte, tagliata a fette, decorate nel modo che più vi piace e cuocete in forno statico preriscaldato a 180° per 65 minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Servite la torta ricotta e pere all’arancia tiepida oppure fredda.
                      
                                                              
                                                
													
												
                                              
                                        
                    
                    
                
                                              
          
                  