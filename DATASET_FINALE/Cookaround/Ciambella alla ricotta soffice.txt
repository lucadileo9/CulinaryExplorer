DIFFICOLTÀ
media
La ciambella alla ricotta soffice è un dolce casalingo semplice e goloso, perfetto da gustare a colazione o a merenda. Per renderlo più aromatico abbiamo aggiunto la vaniglia che potrete sostituire con la scorza d'arancia o di limone, se preferite, il risultato sarà ugualmente profumato. Questa torta è buona nella sua semplicità, ma può diventare ancora più accattivante con una colata di cioccolato fuso, variante riservata ai più golosi!

                                                
                                                                      
                
                                          250 g di farina
                                      
              
                                  
                
                                          250 g di ricotta
                                      
              
                                  
                
                                          250 g di zucchero
                                      
              
                                  
                
                                          20 g di burro
                                      
              
                                  
                
                                          3 uova
                                      
              
                                  
                
                                          un cucchiaio di estratto di vaniglia
                                      
              
                                  
                
                                          un pizzico di sale
                                      
              
                                  
                
                                          una bustina di lievito per dolci.
                                      
              
                                                                                                Attrezzature
              
                
                                  Frullatore /                                   Tortiera in silicone                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare la ciambella alla ricotta soffice in una ciotola rompiamo le uova, aggiungiamo lo zucchero e cominciamo a montare con la frusta.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Successivamente aggiungiamo il burro sciolto a microonde e poi fatto raffreddare e continuiamo a montare. Aggiungiamo la ricotta sgocciolata (lasciata a temperatura ambiente) e montiamo. Quando la ricotta è stata incorporata aggiungiamo la farina e il lievito setacciati.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aromatizziamo l'impasto con la vaniglia. Continuiamo a montante il tutto fino a ottenere un composto liscio senza grumi. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Versiamo il composto in uno stampo precedentemente imburrato e infarinato. Cuociamo la nostra ciambella a 180 gradi per 35/40 minuti circa tenendola sempre sotto controllo per non farla bruciare. Facciamo la prova con lo stuzzicadenti per verificare la cottura, lasciamo freddare, togliamo dallo stampo e spolveriamo con lo zucchero a velo. Se volete dare un tocco in più potete servire la ciambella con del cioccolato sciolto a bagnomaria o al microonde.
                      
                                                              
                                                
													
												
                                                
													
												
                                              
                                        
                    
                    
                
                                              
          
                                                                    Come montare la panna
                    
                                                                  
          
                  