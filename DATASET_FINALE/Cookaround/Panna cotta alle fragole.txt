DIFFICOLTÀ
bassa
Se c'è un dolce che piace sempre a tutti, grandi e piccini, è la panna cotta alle fragole. La sua preparazione è davvero semplice e verrà in maniera perfetta anche a chi non ha molta dimestichezza in cucina. Servita in monoporzioni risulta un dessert fresco ed elegante che già alla prima cucchiaiata conquisterà i vostri ospiti. Provate questa ricetta e se amate in maniera particoalre questo frutto, vi invitiamo a realizzare anche la ricetta di questa super golosa crostata con crema allo yogurt e fregole.

                                                                                      
                
                                                                Fragole
                                                                                          100
                  gr
                                                              
              
                                  
                
                                                                Panna fresca
                                                                                          400
                  gr
                                                              
              
                                  
                
                                                                Zucchero
                                                                                          75
                  gr
                                                              
              
                                  
                
                                                                Latte intero
                                                                                          75
                  gr
                                                              
              
                                  
                
                                                                Colla di pesce
                                                                                          8
                  gr
                                                              
              
                                                                                      Per la salsa di fragole
                                                                      
                
                                                                Fragole
                                                                                          300
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Maraschino
                                                                                          16
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare una panna cotta alle fragole perfetta dovrete partire proprio dalle fragole: lavatele e rimuovete il picciolo, quindi tagliatele a pezzetti conservandone giusto 6 per la decorazione finale.

                      
                                          
                       

                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      Riunite le fragole appena tagliate in un pentolino, che sia sufficientemente capiente per poter contenere poi anche il latte e la panna, insieme allo zucchero semolato.

                      
                                          
                      Accendete il fuoco e lasciatele cuocere a fuoco moderato fino a che non siano completamente sfatte formando una sorta di salsa. Impiegherete circa 7-8 minuti.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      A questo punto potrete aggiungere direttamente il latte e la panna, alzate leggermente il fuoco e portate il tutto quasi al punto di ebollizione. Nel frattempo mettete la colla di pesce in ammollo in acqua fredda.
                      
                                                            
                    
                    
                
                                                
                  
                    4
                                                                
                                          
                      Togliete il pentolino dal fuoco, filtrate il composto di fragole e panna e aggiungete la colla di pesce precedentemente ammollata e ben strizzata. Il composto alla fragola dovrà essere ancora molto caldo per poter permettere alla colla di pesce di sciogliersi alla perfezione.
                      
                                                            
                    
                    
                
                                                
                  
                    5
                                                                
                                          
                      Preparate 6 stampini monouso oppure, come i nostri, in plastica dura con un tappo sul fondo per facilitare l'estrazione delle pannecotte al momento dell'impiattamento.

                      
                                          
                      Distribuite il composto negli stampini e riponeteli in frigorifero per almeno 6 ore.
                      
                                                            
                    
                    
                
                                                
                  
                    6
                                                                
                                          
                      Almeno un'oretta prima di servire, dedicatevi alla salsa di fragole. Potrete prepararla con largo anticipo se volete, ma se non ce la fate un'oretta prima è il tempo giusto per consentire alla salsa di potersi raffreddare prima di utilizzarla.

                      
                                          
                      Lavate le fragole, rimuovete il picciolo e tagliatele a pezzetti. 

                      
                                          
                      Trasferitele in un bicchiere adatto al frullatore ad immersione, quindi frullatele fino ad ottenere una purea liscia ed omogenea.

                      
                                          
                      Per sicurezza e per un risultato migliore, passate la purea al colino.
                      
                                                            
                    
                    
                
                                                
                  
                    7
                                                                
                                          
                      Mettete sul fuoco un pentolino con lo zucchero, un cuchciaio d'acqua ed il maraschino e lasciate sciogliere il tutto.

                      
                                          
                      Quando lo zucchero si sarà completamente sciolto e il composto inizierà a bollire, potrete aggiungere la purea di fragole filtrata.

                      
                                          
                      Lasciate bollire la salsa per circa 5 minuti mescolando di tanto in tanto, quindi lasciatela intiepidire prima di utilizzarla per decorare le panne cotte.
                      
                                                            
                    
                    
                
                                              
          
                  