DIFFICOLTÀ
bassa
Il filetto di maiale in crosta di semi di sesamo è un secondo piatto appetitoso e raffinato. Lo proponiamo qui disposto su di un letto di salsa di mele che conferità un tocco di sapore agrodolce. Una portata che si prepara velocemente e che non prevede particolari difficoltà di esecuzione, perfetta quindi anche per i principianti. La carne del filetto di maiale ha una consistenza morbida e poco grassa, con un gusto delicato. Se tagliata a fette, si presta ad essere cotta sulla piastra ben calda in pochi minuti. In questa ricetta abbiamo aggiunto semini di sesamo, che donano una gradevole croccantezza. Per completare il piatto consigliamo qualche goccia di aceto balsamico e un contorno di carotine.

                                                                                      
                
                                                                Filetto di maiale
                                                                                          800
                  gr
                                                              
              
                                  
                
                                                                Semi di sesamo
                                                                                          3
                  cucchiai da tavola
                                                              
              
                                  
                
                                                                Mele renette
                                                                                          2
                  
                                                              
              
                                  
                
                                                                Glassa di aceto balsamico
                                                                                          
                  q.b.
                                                              
              
                                  
                
                                                                Carote
                                                                  facoltative -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Pulite il filetto di maiale da eventuali filamenti e parti grasse.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Tagliate delle fette di circa 1 cm e mezzo 2 cm.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Riempite una tazza con semi di sesamo e passate le fette di filetto di maiale in modo da creare una crosta di semini tutto intorno
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Ponete una piastra sul fuoco e fatela scaldare. Disponete le fette di filetto di maiale sulla piastra rovente e fatele rosolare per qualche minuto per parte.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Nel frattempo sbucciate le mele e tagliatele a fettine. Disponetele in un pentolino con poca acqua e cuocetele per circa dieci minuti mescolando fino a ridurle a una purea.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Disponete su di un piatto un po' di salsa di mele, appoggiatevi sopra le fette di filetto e irrorate con aceto balsamico. Unite carote tagliate a fiammifero.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione:
                                
                  
                                        Il filetto di maiale in crosta di semi di sesamo va consumato appena cotto.
Volendo la salsa di mele può essere preparata in anticipo.
                  
                
                              
          
                  