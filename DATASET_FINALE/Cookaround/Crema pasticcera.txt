DIFFICOLTÀ
bassa
La crema pasticcera semplice è una delle preparazioni base della pasticceria, è versatile, adatta sia come accompagnamento di dolci sia per farcirli o, ancora, come punto di partenza per la realizzazione di farce più complesse. Chiamata anche crema gialla si sposa benissimo con tantissimi dolci della tradizione pasticcera italiana.

                                                                                      
                
                                                                Latte intero
                                                                  fresco -
                                                                  500
                  ml
                                                              
              
                                  
                
                                                                Tuorlo d'uovo
                                                                                          6
                  
                                                              
              
                                  
                
                                                                Maizena
                                                                                          40
                  gr
                                                              
              
                                  
                
                                                                Zucchero
                                                                                          130
                  gr
                                                              
              
                                  
                
                                                                Estratto di vaniglia
                                                                                          1
                  cucchiaio da tè
                                                              
              
                                  
                
                                                                Scorza di limone
                                                                  pezzo -
                                                                  1
                  
                                                              
              
                                                                                                Attrezzature
              
                
                                  Ciotola /                                   Frusta a mano /                                   Pentola                                
              
                          

                    
                            
          
                            Come preparare la crema pasticcera
                                
                  
                    1
                                                                
                                          
                      Ecco come cucinare in casa tua, con le tue mani, una deliziosa e tradizionale crema pasticcera: versa i tuorli in una ciotola e aggiungi lo zucchero, mescola fino a sciogliere tutto lo zucchero e aggiungi l'estratto di vaniglia, unisci anche l'amido di mais e mescola per bene.

                      
                                          
                      Stempera il composto con un mestolo di latte, portato a bollore con una scorza di limone.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Dopo aver rimosso la scorza di limone dal latte, versaci dentro il composto di tuorli mescolando.

                      
                                          
                      Per fare la crema pasticcera, è sufficiente mescolare dolcemente e quel tanto che basta per non farla attaccare sul fondo, non serve mescolare con una frusta o sbattere energicamente.

                      
                                          
                      Lascia addensare la crema, cioè lascia che si formino i grumi di crema cotta e continua a mescolare. Quando è uniformemente coagulata, spegni il fuoco e mescola energicamente per emulsionarla e renderla lucida.

                      
                                          
                      Trasferisci in una ciotola e copri a contatto con un foglietto di carta forno.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Con una frusta rendi nuovamente liscia la crema psticcera ormai raffreddata e a questo punto puoi utilizzarla, versandola in un guscio di frolla per fare una crostata, in un sac a poche per farcire bignè e torte o in una cocotte per farne una crema catalana.
                      
                                                              
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Per quanto tempo si può conservare la crema pasticcera fatta in casa?
  							Puoi conservarla in frigorifero in un contenitore con la pellicola a contatto per due giorni al massimo.
  						
  					  						
  							Come faccio ad ottenere delle varianti di crema pasticcera senza impazzire ai fornelli?
  							Non ti spaventare, per fare delle varianti di crema pasticcera basta aggiungere i tuoi aromi preferiti alla base che hai appena cucinato, quindi scorza e succo di limone fresco per la crema pasticcera al limone, scorza e succo di arancia fresca per la crema pasticcera all'arancia, noci, nocciole, estratto di vaniglia e così via.
  						
  					  						
  							Nonostante io abbia seguito la tua ricetta della crema pasticcera, mi è venuta troppo compatta e dura, posso risolvere in qualche modo? 
  							Se la crema pasticcera risulta troppo densa e la vuoi ammorbidire, puoi aggiungere un po' di latte o panna, a seconda della consistenza desiderata. In alternativa, puoi aggiungere un po' di liquore o di sciroppo, come il rum o il limoncello, per dare alla crema un sapore più intenso. È importante aggiungere gli ingredienti poco alla volta, mescolando bene con una frusta, per evitare di ottenere una crema troppo liquida. 
 
  						
  					  						
  							La mia crema pasticcera è troppo liquida, come faccio? 
  							Se la crema pasticcera risulta troppo liquida, invece, puoi rimediare aggiungendo un po' di amido di mais o di fecola di patate, mescolando bene fino a ottenere la consistenza desiderata. In ogni caso, è importante assaggiare la crema pasticcera dopo averla modificata, per verificare se il sapore e la consistenza sono a proprio gusto.
  						
  										
				
              
          
                  