DIFFICOLTÀ
bassa
Quando volete realizzare una ricetta facile, gustosa e sfiziosa, le patate con pomodori secchi, pancetta e emmental fanno proprio al caso vostro. Belle da vedere, buone da mangiare e semplicissime da fare sono quello che ci vuole durante una serata informale tra amici ad esempio o comunque in tutte quelle occasioni in cui si ha voglia di mangiare qualcosa di molto gustoso. Quella che vi proponiamo qui è una variante molto saporita ma che rappresenta solo un punto di partenza, poiché tranquillamente potrete variare la farcitura in base al vostro gusto. Se amate questo ingrediente eccezionale poi vi invitiamo a provare anche la ricetta delle patate gratinate: buonissime! 

                                                                                      
                
                                                                Patate
                                                                                          4
                  
                                                              
              
                                  
                
                                                                Pomodori secchi
                                                                                          100
                  gr
                                                              
              
                                  
                
                                                                Emmenthal
                                                                                          200
                  gr
                                                              
              
                                  
                
                                                                Pancetta
                                                                  a listarelle -
                                                                  200
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando volete realizzare la ricetta delle patate con pomodori secchi, pancetta e emmental per prima cosa è necessario lavare accuratamente le patate, quindi asciugatele.

                      
                                          
                       

                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      Fatto questo prendete una teglia, possibilmente forata, e disponetevi le patate. Con un coltello ben affilato, incidetele con un coltello su tutta la buccia, dopodiché infornate in forno già caldo a 180°C per un'ora circa.

                      
                                          
                      Trascorso questo tempo, vedrete le vostre patate con la buccia raggrinzita e questo è indice del fatto che sono ben cotte.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Sfornatele e senza scottarvi, disponetele su un quadrato di foglio d'alluminio, tagliatele a metà nel senso della lunghezza e farcitele con gli inredienti che avete a disposizione: i pomodori secchi, la pancetta e l'emmental, irrorando con un filo di olio extravergine di oliva. 

                      
                                          
                       
                      
                                                            
                    
                    
                
                                                
                  
                    4
                                                                
                                          
                      Chiudete a cartoccio e infornate di nuovo a 180°C per circa 10 minuti, il tempo necessario a far sciogliere il formaggio e a far amalgamare i sapori. Sfornate e servite caldo. 
                      
                                                            
                    
                    
                
                                              
          
                              Consiglio
                                
                  
                                        Posso preparare prima queste patate?
Sono buone calde, appena sfornate, magari puoi cuocerle per un'ora e solo al momento di servirle le rimetti in forno come cartoccio.
Con cosa potrei sostituire la pancetta?
Va benissimo anche lo speck.
I pomodori secchi non mi piacciono, cosa posso usare?
Potresti usare i pomodorini freschi, sarà ottimo lo stesso!
                  
                
                              
          
                  