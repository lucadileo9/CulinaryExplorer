DIFFICOLTÀ
bassa
Il gulash ungherese è un secondo piatto molto saporito e gustoso a base di carme e verdure, ormai diffuso anche in tutta l'Europa centrale-orientale. Molto spesso si utilizza la carne bovina, ma ben si sposa anche con pollo e maiale. La prerogativa di questa pietanza è proprio nella consistenza molto tenera della carne, simile a uno spezzatino in umido, arricchito di carote e patate, nonché dall'immancabile paprika dolce e semi di cumino, per una nota speziata inconfondibile.

                                                                                      
                
                                                                Spezzatino di manzo
                                                                                          800
                  gr
                                                              
              
                                  
                
                                                                Pomodori da sugo
                                                                  tipo san marzano oppure ramati -
                                                                  700
                  gr
                                                              
              
                                  
                
                                                                Patate gialle
                                                                                          500
                  gr
                                                              
              
                                  
                
                                                                Carote
                                                                                          350
                  gr
                                                              
              
                                  
                
                                                                Cipolla dorata
                                                                                          250
                  gr
                                                              
              
                                  
                
                                                                Burro
                                                                                          40
                  gr
                                                              
              
                                  
                
                                                                Farina
                                                                                          
                  q.b.
                                                              
              
                                  
                
                                                                Paprika dolce
                                                                                          2
                  cucchiai da tavola
                                                              
              
                                  
                
                                                                Semi di cumino
                                                                                          1
                  cucchiaio da tè
                                                              
              
                                  
                
                                                                Prezzemolo tritato fresco
                                                                  opzionale a fine cottura  -
                                                                  
                  q.b.
                                                              
              
                                  
                
                                                                Brodo di manzo
                                                                                          1,5
                  l
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il gulash ungherese, sciogli il burro in un tegame capiente, unisci la cipolla affettata grossolanamente e lasciala stufare a fuoco lento fino a renderla lucida, quindi unisci la paprika dolce e i semi di cumino.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mescola bene con un cucchiaio di legno e aggiungi lo spezzatino infarinato, fallo ben rosolare a fiamma medio alta per 2-3 minuti. Sfuma con un mestolo di brodo di manzo e mescola ancora.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Versa il restante brodo, e unisci dunque i pomodori da sugo tagliati a cubetti, le carote pulite a rondelle spesse e le patate pelate tagliate a cubetti. Se occorre aggiusta la sapidità con sale fino.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Mescola, copri con un coperchio e porta il tutto a bollore, cuoci il gulash per circa un'ora e mezza a fuoco lento, mescola di tanto in tanto, fino a renderlo ben tenero e poco brodoso, ma senza farlo asciugare troppo.

                      
                                          
                      A fine cottura, se lo gradisci, termina con una spolverata di prezzemolo fresco.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conserva il gulash ungherese in frigorifero per 2-3 giorni e scalda in un tegame sul fuoco all'occorrenza.
                  
                
                              
          
                              Consiglio
                                
                  
                                        Puoi arricchire il gulash ungherese con altre verdure, come per esempio i peperoni verdi che andranno aggiunti insieme alle carote.
                  
                
                              
          
                  