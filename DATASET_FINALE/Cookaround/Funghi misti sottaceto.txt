DIFFICOLTÀ
bassa
Che bello fare le conserve in casa, c'è sempre tanta soddisfazione dietro un barattolo. È sempre un buon momento per tirar fuori un bel barattolo di funghi misti sottaceto! Stanno bene praticamente con tutto, con i secondi di carne o pesce, nelle insalate, o anche all'interno di gustosi panini. Volete sapere come si fanno? Seguite il nostro passo passo e vedrete che buoni! Altre ricette coi funghi e altre ricette sott'olio!

                                                                                      
                
                                                                Funghi cardoncelli
                                                                                          450
                  gr
                                                              
              
                                  
                
                                                                Champignon
                                                                                          100
                  gr
                                                              
              
                                  
                
                                                                Funghi gallinacci o finferli (C. cibarius)
                                                                                          50
                  gr
                                                              
              
                                  
                
                                                                Funghi chiodini (A. mellea)
                                                                                          100
                  gr
                                                              
              
                                  
                
                                                                Funghi orecchioni o ostrica (Pleurotus)
                                                                                          100
                  gr
                                                              
              
                                  
                
                                                                Aceto di vino bianco
                                                                                          300
                  gr
                                                              
              
                                  
                
                                                                Vino bianco
                                                                                          300
                  gr
                                                              
              
                                  
                
                                                                Foglie di alloro
                                                                                          4
                  
                                                              
              
                                  
                
                                                                Spicchio di aglio
                                                                                          
                  q.b.
                                                              
              
                                  
                
                                                                Peperoncino rosso piccante
                                                                                          
                  q.b.
                                                              
              
                                  
                
                                                                Pepe in grani
                                                                                          
                  q.b.
                                                              
              
                                  
                
                                                                Sale grosso
                                                                                          
                  q.b.
                                                              
              
                                  
                
                                                                Menta
                                                                                          8
                  foglie
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando volete preparare i funghi misti sott'aceto pulite per bene i funghi champignon, i funghi gallinacci, i pleurotus, i cardoncelli, eliminando la terra e tagliando via la parte più legnosa da ciascuno di essi e tagliandoli a fettine sottili. Portate ad ebollizione una pentola colma di acqua e salate. Sbollentateli per un minuto, schiacciandoli se necessario con un mestolo forato per tenerli sott'acqua. Scolateli e cuocete così via via tutti i funghi poi passateli su carta assorbente per farli asciugare. In una pentola mettete del pepe, alcune foglie di alloro  il vino e l'aceto bianco. Portate a bollore e spegnete. Preparate il vasetto di vetro mettendo al suo interno degli spicchi di aglio a fettine sottili, pepe in grani e peperoncini, qualche foglia di menta e aggiungete i funghi alternandoli agli aromi e infine coprite con il liquido per conserva preparato in precedenza. Mettete un pesetto forato, chiudete e conservate così per almeno un mese prima di riaprire. 
                      
                                                                                
                    
                    
                    
                
                                              
          
                              Consiglio
                                
                  
                                        Quanto tempo possono conservarsi?
Puoi conservarli lontano dalla luce per circa sei mesi al massimo un anno.
Ma non ci vuole anche l'olio?
No questi sono solo sottaceto.
Potrei aggiungere qualche porcino?
Certo, darà molto sapore.
                  
                
                              
          
                  