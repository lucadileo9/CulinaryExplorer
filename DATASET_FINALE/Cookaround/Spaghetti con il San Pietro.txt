DIFFICOLTÀ
bassa
Spaghetti con il San Pietro, un piatto eccezionale e semplice nei sapori e nella preparazione...L'unica difficoltà potrebbe essere quella di sfilettare il pesce, per il resto è un piatto rapidissimo, il sugo si prepara mentre cuoce la pasta, e il sapore è davvero spettacolare! Se non riuscite a trovare questo pesce, vi consigliamo di preparare questo piatto con un altro pesce dalle carni bianche che sia possibile sfilettare come una spigola o una orata. 

                                                                                      
                
                                                                Spaghetti
                                                                                          400
                  gr
                                                              
              
                                  
                
                                                                Pesce San Pietro
                                                                                          1
                  
                                                              
              
                                  
                
                                                                Pomodori ciliegini
                                                                                          200
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Peperoncino rosso piccante
                                                                  intero -
                                                                  1
                  
                                                              
              
                                  
                
                                                                Menta
                                                                  foglie -
                                                                  2
                  
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Padella /                                   Pentola /                                   Scolapasta                                
              
                          

                    
                            
          
                            Preparazione
                                
                  
                    1
                                                                
                                          
                      Sfilettate il pesce e rimuovete la pelle dai filetti.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Portate una pentola colma d'acqua a bollore, unite quindi il sale e tuffatevi gli spaghetti che porterete a cottura al dente.

                      
                                          
                      Nel frattempo fate scaldare in padella dell'olio, uno spicchio d'aglio in camicia ed il peperoncino.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Lavate e tagliate i pomodorini e uniteli alla padella quando l'olio sarà ben caldo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Lasciate cuocere i pomodorini fino a quando non avranno creato una bella salsina.

                      
                                          
                      Unite ora, la polpa di San Pietro tagliato a bocconcini e rimuovete dalla padella l'aglio ed il peperoncino.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Al termine della cottura del pesce, salate la preparazione, unite il prezzemolo e legate il condimento aggiungendo un mestolino di acqua di cottura della pasta ricca di amido.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Scolate, ora, la pasta e trasferitela nella padella con il condimento per saltare il tutto.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Servite la pasta condita con il sugo al San Pietro, spolverando con dell'altro prezzemolo tritato, una fogliolina di menta e un giro d'olio extravergine d'oliva.
                      
                                                              
                                                
													
												
                                              
                                        
                    
                    
                
                                              
          
                  