DIFFICOLTÀ
media
I supplì sono una ricetta prelibata della cucina romana, si tratta di sfiziose crocchette di riso al pomodoro, con un cuore di mozzarella filante al loro interno, panate e fritte. Il risultato è croccante fuori e morbido all'interno, una vera goduria per gli amanti della buona cucina tradizionale.

                                                                                      
                
                                                                Riso Carnaroli
                                                                                          250
                  gr
                                                              
              
                                  
                
                                                                Mozzarella
                                                                                          100
                  gr
                                                              
              
                                  
                
                                                                Passata di pomodoro
                                                                                          200
                  gr
                                                              
              
                                  
                
                                                                Parmigiano Reggiano
                                                                                          50
                  gr
                                                              
              
                                  
                
                                                                Burro
                                                                                          30
                  gr
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Cipolla
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                brodo vegetale
                                                                  per cuocere il riso -
                                                                  1
                  l
                                                              
              
                                                                                      Ingredienti per la panatura 
                                                                      
                
                                                                Uova
                                                                                          2
                  
                                                              
              
                                  
                
                                                                Farina 00
                                                                                          
                  q.b.
                                                              
              
                                  
                
                                                                Pangrattato
                                                                                          
                  q.b.
                                                              
              
                                                                                      Ingredienti per la frittura
                                                                      
                
                                                                Olio di arachidi
                                                                                          1
                  l
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i supplì di riso per prima cosa cucina il sugo al pomodoro: trita la cipolla e mettila in un tegame dai bordi alti insieme all’olio extra vergine d’oliva. Quando sarà ben dorata, unisci la passata di pomodoro, un pizzico di sale e lascia insaporire il sugo per qualche minuto.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi il riso, mescola ed inizia a diluire con i mestoli di brodo. Il risotto deve risultare molto asciutto per la riuscita dei supplì al telefono, quindi non bagnarlo troppo di brodo.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando avrai ottenuto un risotto corposo e al dente, aggiungi il burro, il parmigiano e mescola.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trasferisci il risotto in una ciotola e lascialo raffreddare per almeno 2 ore a temperatura ambiente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Nel frattempo taglia a strisce la mozzarella.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Prepara anche la panatura: in una ciotola sbatti le uova, in un contenitore metti la farina 00 ed in un altro prepara il pangrattato.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Adesso viene la parte divertente: la formazione dei supplì! Aggiungi un uovo al risotto, inumidisciti le mani, con un cucchiaio preleva una quantità di riso e trasferiscilo sulla mano, schiaccia e allarga leggermente sul palmo della tua mano, metti al centro del riso un pezzo di mozzarella e richiudi a polpetta, dando una forma leggermente allungata.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Continua in questo modo fino a terminare il riso. Man mano che prepari i supplì poggiali su un foglio di carta forno. Passa i supplì di riso prima nella farina, poi nelle uova sbattute ed infine nel pangrattato. Ripeti questo passaggio per la doppia panatura. Procedi in questo modo per tutti gli altri e posiziona i supplì pronti su un tagliere o un vassoio rivestito con carta forno.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Scalda abbondante olio di semi fino a raggiungere la temperatura di 170°C. Friggi i supplì massimo 2-3 pezzi per volta. Quando saranno ben dorati, scolali con una schiumarola e trasferisci i supplì su della carta per fritti. Servi i supplì al telefono caldi e filanti.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Per cucinare i supplì posso usare solo il riso Carnaroli? 
  							Il riso carnaroli è quello più adatto per far sì che i supplì riescano alla perfezione, in alternativa puoi usare anche il riso Arborio. È importante che il riso usato sia a chicco corto che assorbe meglio il liquido in cui viene cotto.
  						
  					  						
  							Ho visto che nella tua ricetta fai la doppia panatura dei supplì, è necessaria?
  							La doppia panatura non è necessaria ma se vuoi ottenere una croccantezza perfetta ti consiglio di non saltare questo doppio passaggio.
  						
  					  						
  							Posso congelare i supplì?
  							Si certo, ti consiglio di congelarli prima della frittura, li puoi conservare fino ad un massimo di 3 mesi.
  						
  										
				
              
          
                  