DIFFICOLTÀ
bassa
Anche questa ricetta è un primo piatto dell'ultimo minuto, infatti, come per gli spaghetti tonno e pomodorini, anche la pasta zucchine e pancetta rientra nella nostra lista di ricette salvacena, soprattutto quando, in modo del tutto casuale, capita gente imprevista all'ora di cena. Chi non tiene mai almeno un paio di zucchine in frigo per ogni evenienza? E la pancetta che, magari conservata sottovuoto, si mantiene anche per mesi! 

                                                                                      
                
                                                                Fusilli bucati corti
                                                                                          400
                  gr
                                                              
              
                                  
                
                                                                Pancetta
                                                                                          250
                  gr
                                                              
              
                                  
                
                                                                Zucchine
                                                                                          4
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la pasta zucchine e pancetta per prima cosa taglia la pancetta a listarelle o a cubetti, come preferisci. Lava le zucchine e spuntale alle estremità, poi tagliale prima a rondelle e poi taglia ogni rondella in 4 parti, infine mettile da parte.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In una padella antiaderente metti un filo di olio extravergine di oliva, aggiungi la pancetta e fai rosolare bene per qualche minuto. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando la pancetta è bella croccante toglila dalla padella con una paletta forata, in questo modo il grasso della pancetta e l'olio rimarranno nella padella. Appoggia la pancetta rosolata in un piatto e metti uno spicchio di aglio nella padella. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Riempi una pentola capiente di acqua e mettila sul fuoco, servirà a cuocere la pasta, mentre aspetti che arrivi a bollore torna al condimento.

                      
                                          
                      Accendi il fuoco sotto alla padella, aggiungi le zucchine e falle rosolare a fuoco vivace. Aggiusta di sale, abbassa la fiamma e fai andare controllando ogni tanto la cottura, se necessario mescola con un cucchiaio di legno. Quando le zucchine sono quasi cotte, togli l'aglio e aggiungi la pancetta, mescola e fai cuocere per altri 3 minuti, spegni il fuoco e lascia tutto nella padella.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      A questo punto l'acqua è arrivata a bollore, abbassa la fiamma sotto la pentola, versaci un pugno di sale grosso, alza di nuovo la fiamma e, quando l'acqua riprende a bollire, cala la pasta. Cuoci la pasta per il tempo indicato nella sua confezione. 

                      
                                          
                      Quando la pasta è pronta, cotta al dente, scolala e uniscila al condimento, se ti sembra sia troppo asciutto, puoi aggiungere un paio di cucchiai della sua acqua di cottura. Aggiusta di sale e pepe e mescola bene. Impiatta e servi ben calda in tavola.
                      
                                                              
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Non mi piace molto il formato della pasta che hai usato, con cosa lo posso sostituire? 
  							Il condimento zucchine e pancetta si sposa benissimo con tutti i tipi di pasta, lunga e corta, e anche con le tagliatelle di pasta all'uovo fino agli gnocchi di patate, come vedi hai ampia scelta!
  						
  					  						
  							Ho cotto troppa pasta, come la conservo? 
  							Puoi mettere la pasta zucchine e pancetta avanzata, in un contenitore con coperchio e metterlo in frigo per un giorno. Quando la vorrai mangiare puoi ripassarla qualche minuto in padella con un cucchiaino di olio se dovesse essere diventata troppo asciutta. 
  						
  										
				
              
          
                  