DIFFICOLTÀ
bassa
Se cercate un piatto estivo che sia fresco e delicato e che soddisfi il palato dei vostri commensali, le orecchiette con fagiolini, pomodori e tonno fanno proprio al caso vostro. Semplici da fare ma ricche di gusto queste orecchiette si presentano in maniera eccellente e possono essere preparate anche in anticipo. E dopo questo gustoso primo piatto perché non proporre una fresca insalata di pollo grigliato?

                                                                                      
                
                                                                Orecchiette
                                                                                          400
                  gr
                                                              
              
                                  
                
                                                                Fagiolini
                                                                                          300
                  gr
                                                              
              
                                  
                
                                                                Pomodorini
                                                                                          320
                  gr
                                                              
              
                                  
                
                                                                Tonno sott'olio
                                                                                          200
                  gr
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Basilico
                                                                                          4
                  foglie
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le orecchiette con fagiolini, pomodori e tonno dovrete come prima cosa mettere sul fuoco una pentola colma d'acqua che dovrete portare ad ebollizione.

                      
                                          
                      Nel mentre pulite i fagiolini eliminando le estremità e passandoli sotto un getto d'acqua corrente per lavarli.

                      
                                          
                      Non appena l'acqua giunge ad ebollizione, salatela adeguatamente e tuffatevi i fagiolini e le orecchiette.
                      
                                                                                
                    
                    
                    
                
                                                
                  
                    2
                                                                
                                          
                      Scolate fagiolini e orecchiette a circa 12 minuti di cottura, testate il grado di cottura dei due ingredienti per valutare se prolungare o meno il tempo.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Trasferite le orecchiette e i fagiolini scolati in una insalatiera capiente e condite il tutto con un bel giro d'olio extravergine d'oliva. Mescolate per condire in modo uniforme il tutto.
                      
                                                            
                    
                    
                
                                                
                  
                    4
                                                                
                                          
                      Lavate i pomodorini, quindi tagliateli a metà e uniteli alle orecchiette.

                      
                                          
                      Scolate il tonno dall'olio di conserva ed unite anch'esso sbriciolandolo con una forchetta.
                      
                                                            
                    
                    
                
                                                
                  
                    5
                                                                
                                          
                      Lavate e tritate un ciuffo di prezzemolo, quindi unitelo agli altri ingredienti insieme anche a qualche foglia di basilico spezzettata a mano.

                      
                                          
                      Regolate di sale, pepe e olio e mescolate molto bene affinché le orecchiette siano ben condite.
                      
                                                            
                    
                    
                
                                                
                  
                    6
                                                                
                                          
                      Servite le orecchiette con fagiolini, pomodori e tonno a temperatura ambiente o fredde di frigorifero per un pranzo estivo.
                      
                                                            
                    
                    
                
                                              
          
                  