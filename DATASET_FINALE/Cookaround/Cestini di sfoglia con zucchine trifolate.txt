DIFFICOLTÀ
bassa
Siete alla ricerca di un gustoso antipasto estivo diverso dal solito? Provate la nostra ricetta dei cestini di sfoglia con zucchine trifolate: gusci croccanti e dorati di pasta sfoglia ripieni di morbide e saporite zucchine trifolate. Un'idea originale e stuzzicante per trasformare uno dei contorni estivi casalinghi più amati in un finger food accattivante, che arricchirà di gusto i vostri buffet e i pranzi all'aperto. Da oggi i vostri menu estivi avranno una marcia in più con questa sfiziosa ricetta dei cestini di sfoglia con zucchine trifolate!


                                                                                      
                
                                                                Zucchine
                                                                                          400
                  gr
                                                              
              
                                  
                
                                                                Pasta sfoglia
                                                                  in rotolo rettangolare -
                                                                  265
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          30
                  ml
                                                              
              
                                  
                
                                                                Prezzemolo
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Tuorlo sodo
                                                                                          1
                  
                                                              
              
                                  
                
                                                                Tuorlo d'uovo
                                                                  per spennellare -
                                                                  
                  q.b.
                                                              
              
                                  
                
                                                                Scaglie di parmigiano
                                                                                          20
                  gr
                                                              
              
                                                                                                Attrezzature
              
                
                                  Ciotola /                                   Coltelli /                                   Padella /                                   Pennello /                                   Rotella /                                   stampo per muffins /                                   Tagliere                                
              
                          

                    
                            
          
                            Preparazione:
                                
                  
                    1
                                                                
                                          
                      Per preparare i cestini di sfoglia con zucchine trifolate per prima cosa pulite le zucchine eliminando i fiori e la parte finale, lavatele sotto l'acqua corrente e tagliatele a rondelle
                      
                                                              
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mettete uno spicchio d’aglio e un filo d’olio in una padella e fatelo rosolare finchè comicia a sfrigolare.

                      
                                          
                      Unite le zucchine e cuocete per una decina di minuti, aggiungendo un po’ d'acqua se necessario e rigirando con un cucchiaio di legno di tanto in tanto.

                      
                                          
                      Verso la fine aggiungete qualche foglia di prezzemolo sminuzzata e aggiustate di sale.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Srotolate la pasta sfoglia e dividetela in quadrati di circa 10 cm. per lato aiutandovi con una rotella da pizza. 

                      
                                          
                      Inserite i quadrati di sfoglia all’interno di uno stampo porta muffin, oppure semplicemente in dei pirottini di carta.

                      
                                          
                      Con i rebbi di una forchetta bucherellate il fondo della sfoglia, in tal modo in cottura non si alzerà troppo.

                      
                                          
                      Spennellate la superficie della sfoglia con tuorlo d’uovo.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Cuocete in forno a 180° C. per 10-15 minuti circa o fino a quando la sfoglia sarà ben dorata.

                      
                                          
                      Lasciate raffreddare i cestini, schiacciate un po’ il fondo con le dita e inserite all’interno le zucchine trifolate.

                      
                                          
                      Sbriciolate un tuorlo d’uovo e con esso decorate i cestini.

                      
                                          
                      Terminate distribuendo scaglie di grana padano.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio:
                                
                  
                                        Quando acquistate le zucchine controllate che siano sode, con la buccia bella brillante, e con fiori non appassiti, in questo modo otterrete zucchine trifolate belle croccanti.
                  
                
                              
          
                              Conservazione:
                                
                  
                                        Una volta  assemblati tutti gli ingredienti i cestini vanno consumati in giornata, al massimo il giorno dopo tenendoli in frigo.
Non è consigliato congelare il piatto.
                  
                
                              
          
                  