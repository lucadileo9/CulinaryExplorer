DIFFICOLTÀ
molto bassa
La torta al cocco è un dolce dal sapore fresco e particolare. Grazie alla morbidezza dell'impasto e al sapore inconfondibile del cocco potrai portare in tavola una torta semplice e irresistibile, utilizzando ingredienti comuni e facilmente reperibili. La torta al cocco è una ricetta buona in ogni stagione, ma se conservata un paio di ore in frigo prima di servirla, diventerà un dolce speciale per l'estate! 

                                                Ingredienti per la torta 
                                                                      
                
                                                                Yogurt bianco naturale
                                                                  vasetto -
                                                                  1
                  
                                                              
              
                                  
                
                                                                Zucchero
                                                                  vasetti -
                                                                  2
                  
                                                              
              
                                  
                
                                                                Cocco disidratato
                                                                  vasetti -
                                                                  2
                  
                                                              
              
                                  
                
                                                                Olio di semi
                                                                  vasetto -
                                                                  1
                  
                                                              
              
                                  
                
                                                                Farina 00
                                                                  vasetti -
                                                                  3
                  
                                                              
              
                                  
                
                                                                Lievito per dolci
                                                                                          1
                  bustina
                                                              
              
                                  
                
                                                                Uova
                                                                  medie -
                                                                  3
                  
                                                              
              
                                                                                      Ingredienti per la decorazione finale
                                                                      
                
                                                                Nutella®
                                                                                          
                  q.b.
                                                              
              
                                  
                
                                                                Cocco disidratato
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      La prima operazione che ti consiglio di fare per cucinare questa buonissima torta al cocco, è quella di svuotare il vasetto dello yogurt. Versa lo yogurt nella ciotola in cui poi cucinerai l'impasto del dolce e, con della carta da cucina pulisci bene il vasetto che poi ti servirà per "pesare" gli altri ingredienti.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Usando il vasetto come misura, aggiungine 2 pieni di zucchero e mescolalo con lo yogurt. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Sguscia le uova e aggiungile agli altri ingredienti, poi mescola con una frusta a mano.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando avrai ottenuto un composto morbido e omogeneo, aggiungi due vasetti colmi di cocco disidratato e mescola fino a che non sarà inglobato nell'impasto. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungi anche un vasetto di olio di semi e continua a mescolare. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Dopo aver aggiunto l'olio, asciuga il vasetto con della carta da cucina. Aggiungi 3 vasetti di farina.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Infine aggiungi anche il lievito in polvere per dolci e mescola per farlo inglobare molto bene. Ungi di burro o di olio una tortiera e versaci l'impasto della torta. Inforna in forno statico preriscaldato a 180°C. per circa 40 minuti (ovviamente i tempi di cottura variano di forno in forno) 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Quando il dolce sarà cotto, estrailo dal forno, aspetta 5 minuti prima di sformarlo e poi posiziona il dolce su un piatto da portata. Spalma la quantità di nutella che ti piace (noi siamo per l'abbondante ma tu fai pure come preferisci) e, infine termina con una buona spolverata di cocco. Servi a temperatura ambiente o freddo di frigo. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conserva la torta cocco e nutella per non più di 3 giorni in frigo. 
                  
                
                              
          
                              Consiglio
                                
                  
                                        Se non ti piace la Nutella, questa torta è meravigliosa anche con della marmellata di ciliegie e poi ricoperte di cocco disidratato.
                  
                
                              
          
                  