DIFFICOLTÀ
bassa
Gli agretti, conosciuti anche come barba di frate, sono una verdura a foglia lunga e sottile originaria dell'Italia centro meridionale. Gli agretti hanno un sapore leggermente salato e sono spesso usati come contorno o insalata, alle volte si prestano anche come ingredienti per zuppe e minestre tipiche regionali.

                                                                                      
                
                                                                Agretti (barba di frate)
                                                                  circa 250 grammi a mazzo -
                                                                  3
                  mazzi
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale fino
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Ciotola /                                   Cucchiaio di legno /                                   Pentola /                                   Scolapasta                                
              
                          

                    
                            
          
                            Preparazione
                                
                  
                    1
                                                                
                                          
                      Pulisci gli agretti togliendo la parte rosa e legnosa dalla parte verde, dovrai farlo con un agretto alla volta ma l'operazione è abbastanza veloce, soprattutto se gli agretti sono freschi.

                      
                                          
                      Togli anche le ramificazioni più dure dalle punte verdi, dovrai ottenere come risultato finale tanti agretti che sembrano fili d'erba.

                      
                                          
                       
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aiutandoti con uno scolapasta, lava molto bene gli agretti teneri sotto al rubinetto dell'acqua corrente fredda. Terminata l'operazione di pulizia, lascia sgrondare qualche minuto nello scolapasta. Nel frattempo prendi una pentola capiente e versaci circa 1 cm di acqua potabile, versaci la barba di frate pulita. Chiudi con il coperchio e fai cuocere a fuoco basso per circa 15 minuti, mescolando ogni tanto con un cucchiaio di legno.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando avrai terminato la cottura, scola gli agretti in uno scolapasta e falli raffreddare, nel frattempo, in una ciotola, prepara un'emulsione di olio, limone, sale e pepe. Sbatti con una forchetta.

                      
                                          
                      Porta gli agretti scolati in una insalatiera e versaci sopra la salsa appena preparata, mescola bene per fare insaporire e servi come contorno per carne o pesce.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  