DIFFICOLTÀ
bassa
I calamari ripieni in tegame sono un secondo piatto di mare gustoso e saporito. I calamari, grazie alla loro forma che li rende dei perfetti scrigni da farcire, sono arricchiti con un ripieno morbido e sfizioso: capperi, uvetta, acciughe e pinoli renderanno ancora più stuzzicante il sapore di questa ricetta. La cottura nella salsa di pomodoro, infine, garantirà un prelibato sughetto che, oltre a mantenere morbidi i calamari, sarà perfetto per fare la scarpetta con il pane.

                                                                                      
                
                                                                Calamaro
                                                                                          8
                  
                                                              
              
                                  
                
                                                                Cipolle
                                                                                          1
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Prezzemolo
                                                                                          1
                  mazzetto
                                                              
              
                                  
                
                                                                Mollica di pane
                                                                                          200
                  gr
                                                              
              
                                  
                
                                                                Pecorino romano
                                                                  facoltativo -
                                                                  2
                  cucchiai da tavola
                                                              
              
                                  
                
                                                                Capperi
                                                                  facoltativo -
                                                                  1
                  cucchiaio da tavola
                                                              
              
                                  
                
                                                                Uvetta
                                                                                          1
                  cucchiaio da tavola
                                                              
              
                                  
                
                                                                Pinoli
                                                                                          1
                  cucchiaio da tavola
                                                              
              
                                  
                
                                                                Pasta di acciughe
                                                                                          1
                  cucchiaio da tè
                                                              
              
                                  
                
                                                                Salsa di pomodoro pronta
                                                                                          100
                  gr
                                                              
              
                                  
                
                                                                Vino bianco
                                                                                          ½
                  bicchieri
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Padella /                                   Tegame                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare i calamari ripieni in tegame per prima cosa pulisci i calamari, sciacquali in acqua fredda e asciugali. Monda e trita la cipolla. Taglia finemente i tentacoli.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi un filo d'olio in padella, fai rosolare la cipolla.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungi i tentacoli e rosolali. Una volta cotti trasferiscili in una terrina.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Aggiungi la mollica di pane, il pecorino, il prezzemolo, l'aglio tritato, i capperi, i pinoli, l'uvetta, sale, pepe e pasta d'acciughe con olio e amalgamiamo il tutto. Se la mollica dovesse risultare troppo asciutta, ti consigliamo di inumidirla con un po' di acqua per poter compattare bene gli ingredienti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Farcisci i calamari con il ripieno e chiudili con uno stuzzicadenti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Rosola i calamari ripieni in un tegame con un filo d'olio. Sfuma con il vino bianco, aggiungi la salsa di pomodoro, un mestolo d'acqua calda e il prezzemolo tritato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Copri con il coperchio e cuoci, a fiamma bassa, per mezz'ora. Una volta pronti servi i calamari con la salsa di pomodoro e fette di pane abbrustolito.
                      
                                                              
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Spesso i calamari mi vengono gommosi, come mai?
  							La carne dei calamari è tenera, ma molto delicata. Se viene cotta troppo si ottiene questo effetto, se ti sfugge il punto giusto di cottura, e da teneri diventano gommosi, non ti resterà che protrarre la cottura a lungo fino a che la polpa diventerà nuovamente tenera.
 
  						
  					  						
  							Quanto tempo posso conservare i calamari ripieni in tegame dopo cotti?
  							Puoi conservarli in frigo, chiusi in un contenitore ermetico per 24 ore.
  						
  					  						
  							I calamari ripieni in tegame sono un piatto che si presta ad essere mangiato anche freddo?
 
  							Li puoi preparare in anticipo ma ti consiglio di scaldarli prima di portarli in tavola.
  						
  					  						
  							Con quale contorno si abbina bene questa ricetta?
  							Bastano delle semplici patate lesse per accompagnarla, un contorno più "forte" stonerebbe infatti.
  						
  										
				
              
          
                  