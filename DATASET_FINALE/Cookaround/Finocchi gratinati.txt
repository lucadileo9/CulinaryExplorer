DIFFICOLTÀ
bassa
I finocchi gratinati sono un contorno di verdure tipico della cucina italiana. La ricetta prevede come ingrediente principale i finocchi lessati brevemente e poi conditi con formaggio grattugiato o pangrattato, oppure entrambi, completati da morbida besciamella e messi in forno per creare una crosticina croccante e delicata.

                                                                                      
                
                                                                Finocchi
                                                                  compresi di barbetta verde (foglie) -
                                                                  4
                  
                                                              
              
                                  
                
                                                                Formaggio grattugiato
                                                                                          50
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Per la besciamella 
                                                                      
                
                                                                Latte
                                                                                          1
                  l
                                                              
              
                                  
                
                                                                Burro
                                                                                          100
                  gr
                                                              
              
                                  
                
                                                                Farina 00
                                                                                          100
                  gr
                                                              
              
                                  
                
                                                                Noce moscata
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Bicchiere /                                   Ciotola /                                   Frusta a mano /                                   Mestolo /                                   Pentola /                                   Pirofila /                                   Scolapasta                                
              
                          

                    
                            
          
                            Preparazione
                                
                  
                    1
                                                                
                                          
                      Versa il latte in una casseruola, aggiusta con un pizzico di sale e una grattata di noce moscata, mescola con una frusta a fiamma medio bassa senza farlo bollire, appena sarà caldo togli la casseruola e tieni da parte 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Fai sciogliere lentamente il burro in una casseruola, quindi aggiungi la farina in un colpo solo e mescola velocemente con la frusta a fiamma moderata, fino a che il composto non diventi una sorta di pastella cremosa di un bel giallo dorato.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Stempera con uno o due mestoli di latte tiepido tenuto da parte e mescola velocemente con vigore, quindi unisci il resto del latte e continua a mescolare con la frusta sempre a fiamma moderata, fino a far addensare la besciamella che dovrà presentarsi cremosa, né troppo liquida e né troppo densa. Considera che una volta fredda tenderà ad addensarsi maggiormente. Versa la besciamella in una scodella e tieni da parte.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Adesso pulisci i finocchi in questo modo: con un coltellino, o delle piccole forbici, rimuovi la barbetta e tienila da parte, mi raccomando non buttarla perché poi la dovrai usare per finire il piatto. Elimina i gambi e rimuovi la calotta, quindi incidi la parte esterna più coriacea con un coltellino affilato, ed eliminala.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Affetta il finocchio nel verso che preferisci e continua con gli altri, una volta terminato trasferisci le fette di finocchio all’interno di un colapasta e lavali sotto l’acqua corrente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Trita la barbetta tenuta da parte a coltello, come fosse prezzemolo, e riponila in una ciotola.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Metti a scaldare un tegame d’acqua e, non appena bolle, tuffa i finocchi lasciandoli cuocere per circa 8 minuti, quindi scolali e tienili da parte. 

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Prendi una pirofila da forno, adatta anche ad essere portata in tavola, e versa sul fondo un mestolo o due di besciamella, spalmala su tutta la superficie con un cucchiaio.

                      
                                          
                      Versa i finocchi distribuendoli con le mani in maniera omogenea, aggiusta di sale e copri con la quantità di besciamella che più gradisci.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Spolvera con il formaggio grattugiato e inforna i finocchi a 170° C. forno ventilato già a temperatura per circa 20 minuti (oppure statico a 180) nel ripiano medio. 

                      
                                          
                      Gli ultimi 5 minuti posiziona su grill così da completare la gratinatura.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Sforna, spolvera con la barbetta tritata a coltello e lascia intiepidire prima di servire. 
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consigli riciclosi 
                                
                  
                                        Puoi riciclare gli scarti dei finocchi per creare delle ricette gustose e salutari. Ti lascio alcune idee:

In brodo: puoi usare le foglie dure tagliate a pezzi con altre verdure per un brodo vegetale saporito o per un minestrone caldo.
In insalata: puoi tagliare gli scarti dei finocchi a pezzetti e utilizzarli come insalata cruda, magari con altre verdure, ad esempio il cavolo o la rucola.
Pesto originale: puoi frullare gli scarti dei finocchi con basilico, pinoli, aglio e parmigiano per creare un pesto verde dal sapore unico!
Come salsa: le foglie dure dei finocchi possono essere frullate al mixer con olio d'oliva, succo di limone, sale e pepe per creare una salsa saporita.
Ripieni golosi: puoi utilizzare i finocchi avanzati per riempire torte salate, a questo scopo puoi usare anche i finocchi gratinati se per caso non li hai consumati tutti.

Questi sono solo alcuni esempi di come potresti ingegnarti per una sana economia domestica in cucina, non mettere limite alla tua fantasia e prova gli abbinamenti con altri ingredienti avanzati per creare sempre piatti nuovi e sorprendenti! 
                  
                
                              
          
                              Conservazione
                                
                  
                                        Puoi conservare i finocchi gratinati in frigorifero per 2-3 giorni; per non compromettere il loro sapore e la consistenza ti consiglio di coprire bene la teglia con pellicola trasparente o metterli in un contenitore ermetico. Quando dovrai riscaldarli potrai farlo nel forno tradizionale o nel microonde, ma evita di cuocerli nuovamente per evitare che diventino troppo asciutti.
                  
                
                              
          
                  