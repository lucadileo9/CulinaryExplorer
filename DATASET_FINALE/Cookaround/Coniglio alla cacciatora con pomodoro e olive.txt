DIFFICOLTÀ
bassa
Il coniglio alla cacciatora è una ricetta tradizionale della cucina italiana, che prevede la cottura del coniglio in umido con pomodoro, vino bianco, olive e aromi. Si tratta di un secondo piatto di carne, rustico e saporito, che richiama i sapori della campagna e delle antiche ricette di famiglia. Il coniglio alla cacciatora con pomodoro e olive è un piatto di carne bianca, leggera e digeribile, che si accompagna bene con un contorno di verdure in padella o con della polenta concia.

                                                                                      
                
                                                                Coniglio in parti
                                                                                          800
                  gr
                                                              
              
                                  
                
                                                                Polpa di pomodoro
                                                                                          400
                  gr
                                                              
              
                                  
                
                                                                Olive taggiasche
                                                                  peso sgocciolato -
                                                                  180
                  gr
                                                              
              
                                  
                
                                                                Vino bianco secco
                                                                                          180
                  gr
                                                              
              
                                  
                
                                                                Olio extravergine d'oliva (EVO)
                                                                                          100
                  gr
                                                              
              
                                  
                
                                                                Acqua tiepida
                                                                                          60
                  gr
                                                              
              
                                  
                
                                                                Foglie di alloro
                                                                                          3
                  
                                                              
              
                                  
                
                                                                Aglio
                                                                  spicchio -
                                                                  1
                  
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Versa l’olio extravergine di oliva in una padella antiaderente con uno spicchio d’aglio e le foglie di alloro, appena diventa caldo aggiungi i pezzi di coniglio.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Fai rosolare i pezzi di coniglio a fiamma alta, da ambo i lati. Sfuma con il vino bianco, abbassa leggermente la fiamma e lascia evaporare la parte alcolica fino a non sentirne più l’odore, quindi aggiusta di sale.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unisci le olive taggiasche senza denocciolarle e mescola il tutto con un cucchiaio di legno, infine aggiungi la polpa di pomodoro e 60 g. di acqua tiepida, poi mescola ancora.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Lascia cuocere con il coperchio a fiamma bassa per circa 45 minuti, per far restringere il pomodoro.

                      
                                          
                      Servi il coniglio alla cacciatora con pomodori e olive ancora caldo.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conserva il coniglio alla cacciatora con pomodoro e olive in frigorifero, all’interno di un apposito contenitore per alimenti, per massimo 2 giorni.
                  
                
                              
          
                              Consiglio
                                
                  
                                        Puoi arricchire il coniglio alla cacciatora anche con capperi, pepe nero macinato o peperoncino.
Puoi omettere il pomodoro per una versione in bianco.
Al posto del vino bianco potresti utilizzare del brodo vegetale.
Se desideri puoi profumare con del prezzemolo fresco tritato a fine cottura!
                  
                
                              
          
                  