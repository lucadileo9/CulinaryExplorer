DIFFICOLTÀ
media


                                                Per gli sformati di lenticchie
                                                                      
                
                                          300 g di lenticchie rosse decorticate
                                      
              
                                  
                
                                          1 cipolla media tritata
                                      
              
                                  
                
                                          1 spicchio d'aglio sbucciato e intero
                                      
              
                                  
                
                                          1/2 bicchiere di vino bianco
                                      
              
                                  
                
                                          2 foglie di alloro
                                      
              
                                  
                
                                          un rametto di basilico fresco
                                      
              
                                  
                
                                          brodo vegetale quanto basta
                                      
              
                                  
                
                                          olio extra vergine d'oliva
                                      
              
                                  
                
                                          2 uova
                                      
              
                                  
                
                                          100 ml di panna da cucina
                                      
              
                                  
                
                                          sale
                                      
              
                                  
                
                                          pepe
                                      
              
                                  
                
                                          100 g di Speck tagliato in fettine sottili.
                                      
              
                                                                                      Per la fonduta
                                                                      
                
                                          100 g di fontina
                                      
              
                                  
                
                                          200 ml di latte
                                      
              
                                  
                
                                          1 cucchiaio raso di maizena
                                      
              
                                  
                
                                          sale
                                      
              
                                  
                
                                          pepe bianco.
                                      
              
                                                                                              

                    
                            Preparazione
                                
                  
                    1
                                                                
                                          
                      In una pentola dai bordi alti lasciar imbiondire in un filo d'olio la cipolla tritata e lo spicchio d'aglio intero. Aggiungere le lenticchie rosse decorticate e farle tostare per mezzo minuto.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Sfumare col vino bianco e quindi aggiungere il brodo vegetale caldo fino a coprire le lenticchie (il sistema è praticamente lo stesso che si usa per il risotto). Aggiungere le foglie d'alloro e il basilico fresco e lasciar sobbollire a fuoco dolce per 15-20 minuti.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Le lenticchie inizieranno a disfarsi e a trasformarsi in una densa crema gialla. Continuare fino a cottura ultimata. A questo punto si può consumare la zuppa così com'è o si utilizza per gli sformati.

                      
                                          
                      Togliere dal fuoco le lenticchie, schiacciare l'aglio e farne una purea, rimuovere le foglie d'alloro e il basilico, e lasciarle raffreddare. Frullare le lenticchie o lasciare la purea con più consistenza secondo i gusti.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Mescolare le uova e la panna e aggiungerle alle lenticchie. Aggiustare di sale e pepe e versare il composto ottenuto negli stampini.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Cuocere in forno caldo a 170° per 30 - 40 minuti. Sfornare e lasciare intiepidire.

                      
                                          
                      Nel frattempo preparare la fonduta.

                      
                                          
                      Far bollire il latte e sciogliervi la maizena precedentemente sciolta in poca acqua. Aggiungere la fontina a dadini e togliere immediatamente dal fuoco.

                      
                                          
                      Mescolare con una frusta fin quando il formaggio non si è sciolto, aggiustare di sale e pepe bianco.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Impiattare, mettere la fonduta a specchio, adagiarvi sopra lo sformato, arrotolare la fettina di speck in forma di rosellina e metterla al centro del piatto.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Note
                                
                  
                                        Per 6 persone.
                  
                
                              
          
                  