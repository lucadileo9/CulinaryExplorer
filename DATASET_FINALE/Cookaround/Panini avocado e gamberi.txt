DIFFICOLTÀ
molto bassa
Panini avocado e gamberi, mica i soliti panini! Proprio quando vi viene voglia di un bel paninazzo godurioso ma anche particolare nei sapori ecco che potreste prepararvi proprio questo panino avocado e gamberi.

                                                                                      
                
                                                                Panini da hot dog
                                                                                          4
                  
                                                              
              
                                  
                
                                                                Gamberi
                                                                                          24
                  
                                                              
              
                                  
                
                                                                Avocado
                                                                                          1
                  
                                                              
              
                                  
                
                                                                Scalogno
                                                                                          1
                  
                                                              
              
                                  
                
                                                                Insalata iceberg
                                                                                          1
                  
                                                              
              
                                  
                
                                                                Lime
                                                                  solo il succo -
                                                                  ½
                  
                                                              
              
                                  
                
                                                                Maionese
                                                                                          
                  q.b.
                                                              
              
                                  
                
                                                                Ketchup
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Come prima cosa sgusciate i gamberi e rimuovete il budellino nero incidendo leggermente il dorso ed estraendolo delicatamente.

                      
                                          
                      Poi praticate dei taglietti sul dorso del gambero in modo tale che si arricci di meno in cottura.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Rivestite il cestello di una vaporiera con le foglie esterne dell'insalata iceberg. Disponetevi sopra i gamberi e fateli cuocere per 5 minuti al vapore.

                      
                                          
                      Successivamente prelevateli e fateli freddare velocemente in una ciotola posta su cubetti di ghiaccio.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto sbucciate l'avocado e schiacciatelo con lo schiaccipatate. Tritate lo scalogno ed unitelo alla purea di avocado, mescolate molto bene.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Aggiungete al composto di avocado il succo di mezzo lime e insaporite con del sale.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Preparate gli ultimi elementi: mescolate qualche cucchiaio di ketchup alla maionese per ottenere dell'ottima salsa rosa ed affettate sottilmente l'insalata iceberg.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Tagliate, ora, i panini a metà per il lungo e iniziate a distribuire il composto di avocado su di una metà e disponetevi sopra i gamberetti, circa 6 a panino.

                      
                                          
                      Aggiungete, quindi, l'insalata affettata distribuendola sui gamberi e per tutta la lunghezza del panino.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Distribuite della salsa rosa sull'altra metà del panino e chiudete il tutto fermando i panini con un piccolo spiedino.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  