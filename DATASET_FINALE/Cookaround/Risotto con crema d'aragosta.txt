DIFFICOLTÀ
media
Il risotto con crema d'aragosta è un piatto decisamente elegante e raffinato che vi farà fare un'ottima figura con i vostri ospiti, soprattutto se si tratta di una occasione importante! In questo risotto l'aragosta diventa un tutt'uno con il riso, infatti viene frullata e aggiunta al riso rendendo il piatto particolarmente cremoso. Provate questa ricetta e vedrete che successo sulle vostre tavole! Un secondo piatto in perfetto abbinamento? Orata al cartoccio alla Mediterranea!

                                                                                      
                
                                                                Aragosta
                                                                  da 400 g -
                                                                  2
                  
                                                              
              
                                  
                
                                                                Riso Carnaroli
                                                                                          380
                  gr
                                                              
              
                                  
                
                                                                Panna
                                                                                          6
                  cucchiai da tavola
                                                              
              
                                  
                
                                                                Passata di pomodoro
                                                                                          200
                  gr
                                                              
              
                                  
                
                                                                Brandy
                                                                                          1
                  bicchierino
                                                              
              
                                  
                
                                                                Cipolle
                                                                                          2
                  
                                                              
              
                                  
                
                                                                Carote
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe bianco
                                                                                          
                  q.b.
                                                              
              
                                                                                                Attrezzature
              
                
                                  Casseruola /                                   Frullatore ad immersione /                                   Padella /                                   Risottiera                                
              
                          

                    
                            
          
                            Preparazione
                                
                  
                    1
                                                                
                                          
                      Tagliate le aragoste a metà.

                      
                                          
                      Fate rosolare in padella con l'olio mezza cipolla tritata, aggiungete le aragoste e lasciatele rosolare a fiamma dolce per 5 minuti.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Sfumate con il brandy e lasciate evaporare la parte alcoolica.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungete il pomodoro e continuate a cuocere per altri 10 minuti sempre a fiamma dolce, insaporite di sale e di pepe bianco.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Sgusciate le aragoste e mettete i gusci in una casseruola con l'acqua, la carota, 1 cipolla e i gambi del prezzemolo, per preparare un fumetto.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Rimettete, invece, la polpa delle aragoste in padella e frullate il tutto con un frullatore ad immersione, fino ad ottenere una salsa liscia.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Aggiungete quattro cucchiai di panna alla crema e mescolate fino ad ottenere un composto dalla consistenza cremosa.

                      
                                          
                      In una risottiera rosolate l'altra metà della cipolla, tritata, aggiungete il riso e lasciatelo tostare.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Bagnate il riso con il fumetto preparato precedentemente.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      A metà cottura del riso aggiungete la salsa con l'aragosta, continuate a cuocere fino a cottura del riso.
                      
                                                              
                                                
													
												
                                              
                                        
                    
                    
                
                                                
                  
                    9
                                                                
                                          
                      Togliete la risottiera dal fuoco e mantecate il tutto con gli utlimi due cucchiai di panna.
                      
                                                              
                                                
													
												
                                              
                                        
                    
                    
                
                                                
                  
                    10
                                                                
                                          
                      Servite il risotto con una spruzzata di prezzemolo tritato.
                      
                                                            
                    
                    
                
                                              
          
                  