DIFFICOLTÀ
bassa
Volete un bel piatto di tortellini fumanti in tavola per il pranzo di Natale, come da tradizione, ma siete stufi del classico tortellino? Perchè non provare questi tortellini di faraona? 

                                                                                      
                
                                                                Pasta fresca all'uovo
                                                                                          150
                  gr
                                                              
              
                                  
                
                                                                Faraona
                                                                  a pezzi -
                                                                  500
                  gr
                                                              
              
                                  
                
                                                                Cipolla
                                                                                          1
                  
                                                              
              
                                  
                
                                                                Costa di sedano
                                                                                          1
                  
                                                              
              
                                  
                
                                                                Carota
                                                                                          1
                  
                                                              
              
                                  
                
                                                                Brodo di carne
                                                                  leggero -
                                                                  1
                  l
                                                              
              
                                  
                
                                                                Burro
                                                                                          40
                  gr
                                                              
              
                                  
                
                                                                Chiodi di garofano
                                                                                          2
                  
                                                              
              
                                  
                
                                                                Semi di finocchio
                                                                                          1
                  cucchiaio da tè
                                                              
              
                                  
                
                                                                Foglie di alloro
                                                                                          1
                  
                                                              
              
                                  
                
                                                                Rametto di rosmarino
                                                                                          1
                  
                                                              
              
                                  
                
                                                                Grana grattugiato
                                                                                          25
                  gr
                                                              
              
                                  
                
                                                                Tuorlo d'uovo
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Vino bianco
                                                                                          ½
                  bicchieri
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                      Per servire
                                                                      
                
                                                                Pepe
                                                                                          
                  q.b.
                                                              
              
                                  
                
                                                                Valeriana
                                                                                          
                  q.b.
                                                              
              
                                  
                
                                                                Grana
                                                                  a scaglie -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i tortellini di faraona dovrete come prima cosa dedicarvi alla preparazione della farcia, quindi della faraona.

                      
                                          
                      Mettete sul fuoco una casseruola nella quale farete sciogliere 30 g di burro con un filo di olio extravergine d'oliva.

                      
                                          
                      Tagliate a pezzi grossolani la cipolla, il sedano e la carota, unite le verdure nella casseruola e lasciate soffriggere bene il tutto.

                      
                                          
                      Unite, quindi, la faraona tagliata a pezzi e fatela dorare bene su tutti i lati, quindi sfumate con mezzo bicchiere di vino bianco.

                      
                                          
                      Aggiungete, anche i chiodi di garofano, i semi di finocchio, l'alloro e un rametto di rosmarino. Insaporite il tutto con un pizzico di sale e pepe, quindi versate un litro di brodo caldo sopra la carne, copritela casseruola con un coperchio e lasciate cuocere a fuoco basso per 1 ora circa, mantenendo umida la carne con il brodo restante.  
                      
                                                                                
                    
                    
                    
                
                                                
                  
                    2
                                                                
                                          
                      Prelevate la faraona cotta dalla casseruola e ricavatene solo la polpa. 

                      
                                          
                      Lasciate qualche pezzettino di verdura da parte, la dovrete aggiungere al ripieno, in maniera tale da conferirgli maggiore morbidezza.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      A questo punto preparate il ripieno dei tortellini: riunite nel mixer, la polpa della faraona, il parmigiano, il tuorlo d'uovo, qualche pezzettino di verdura tenuto da parte e frullate il tutto, regolate il ripieno con un pizzico di sale e pepe.

                      
                                          
                      Filtrate il fondo di cottura e mettetelo da parte. 
                      
                                                            
                    
                    
                
                                                
                  
                    4
                                                                
                                          
                      Stendete la pasta all'uovo e con l'aiuto di un coppapasta tondo del diametro di 5-6 cm circa, coppatela. Disponete un po' di ripieno al centro di ogni discho ricavato.

                      
                                          
                      Bagnate con poca acqua i bordi della pasta, in maniera tale da favorire la chiusura e chiudete formando un tortellino con l'aiuto di po' di farina.
                      
                                                            
                    
                    
                
                                                
                  
                    5
                                                                
                                          
                      Portate a bollore in una capace pentola l'acqua. Appena raggiunto il bollore salatela e mettete a lessare i tortellini.

                      
                                          
                      Lasciate cuocere i tortellini il tempo necessario, un paio di minuti, quindi scolateli e saltateli in padella con il rimanente burro, un rametto di rosmarino e un mestolo di acqua di cottura.
                      
                                                            
                    
                    
                
                                                
                  
                    6
                                                                
                                          
                      Disponete il fondo di cottura ridotto sul fondo di un piatto, aggiungete i tortellini e guarnite con qualche scaglia di grana e foglioline di valeriana fresche. Infine, se gradite, spolverate con una macinata di pepe.
                      
                                                            
                    
                    
                
                                              
          
                  