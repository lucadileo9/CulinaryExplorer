DIFFICOLTÀ
bassa
Se state cercando l'idea giusta per completare il vostro menù a base di pesce, beh sappiate che la ricetta dell'orata con capperi e pomodorini fa proprio al caso vostro. Semplice da fare è di certo un piatto molto buono perché la sapidità data dai capperi si sposa benissimo con quella dell'orata. Con pochissimi ingredienti ma di buona qualità riuscirete quindi a fare una portata elegante e raffinata adatta anche ad una occasione importante. Un primo giusto da abbinare? Risotto gamberi e zucchine, delicato e perfetto!

                                                                                      
                
                                                                Orata
                                                                  di circa 300 g -
                                                                  4
                  
                                                              
              
                                  
                
                                                                Patate
                                                                                          4
                  
                                                              
              
                                  
                
                                                                Pomodori ciliegini
                                                                                          12
                  
                                                              
              
                                  
                
                                                                Capperi
                                                                                          1
                  cucchiaio da tavola
                                                              
              
                                  
                
                                                                Spicchio di aglio
                                                                                          4
                  
                                                              
              
                                  
                
                                                                Prezzemolo
                                                                                          1
                  mazzetto
                                                              
              
                                  
                
                                                                Origano essiccato
                                                                                          1
                  cucchiaio da tè
                                                              
              
                                  
                
                                                                Vino bianco
                                                                  facoltativo -
                                                                  ½
                  bicchieri
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Forno /                                   Pentola /                                   Pirofila                                
              
                          

                    
                            
          
                            Preparazione
                                
                  
                    1
                                                                
                                          
                      Sciacquate le patate e pelatele; affettatele e lessatele per un paio di minuti in acqua bollente salata. Sgocciolatele e ponetele su un telo a intiepidire.

                      
                                          
                      Pulite, lavate le orate e cospargetele di sale e pepe; distribuite nel ventre di ciascuna di esse uno spicchio d'aglio schiacciato e un ciuffo di prezzemolo e spennellatele con poco olio.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Oleate una pirofila e ricoprite il fondo con le fettine di patate, leggermente sovrapposte; adagiatevi i pesci e distribuitevi sopra i pomodorini a spicchi, i capperi dissalati e un pizzico di origano.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Infornate a 200°C per 20 minuti, bagnando con poco vino a metà cottura.
                      
                                                              
                                                
													
												
                                              
                                        
                    
                    
                
                                              
          
                              Consiglio
                                
                  
                                        Con quale altro tipo di pesce potrei fare questa ricetta?
Puoi usare tutti i pesci a carne bianca, viene buonissima anche con la spigola. 
Ho comprato più capperi del previsto, cosa posso farci?
Una ricetta molto saporita è pollo con salsa ai capperi, provala!
                  
                
                              
          
                  