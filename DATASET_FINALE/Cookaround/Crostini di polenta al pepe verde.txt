DIFFICOLTÀ
molto bassa
Crostini di polenta al pepe verde, che ricetta sfiziosa! Semplici da preparare, i crostini di polenta al pepe verde sono perfetti per utilizzare la polenta avanzata, ma sono così buoni che vi converrà farla avanzare di proposito

E se siete amanti della polenta scoprite anche la ricetta della polenta concia gustosa!

                                                                                      
                
                                                                Polenta
                                                                  già cotta -
                                                                  
                  q.b.
                                                              
              
                                  
                
                                                                Stracchino
                                                                                          100
                  gr
                                                              
              
                                  
                
                                                                Panna
                                                                                          150
                  gr
                                                              
              
                                  
                
                                                                Pepe verde
                                                                                          1
                  cucchiaio da tavola
                                                              
              
                                  
                
                                                                Scalogno
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                                                                                Attrezzature
              
                
                                  Casseruola /                                   Coppapasta /                                   Forno /                                   Griglia /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Stendete la polenta cotta in una teglia rettangolare in uno strato uniforme e fatela freddare.

                      
                                          
                      Coppate dalla polenta fredda dei dischi di circa 8 cm di diametro e trasferiteli in un'altra teglia nella quale avrete poggiato una griglia in modo tale che i dischi di polenta non tocchino il fondo della teglia stessa.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Infornate i dischi di polenta a circa 250°C per 10 minuti o fino a che non diventeranno croccanti in superficie.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Scaldare un generoso giro d'olio extravergine d'oliva in una casseruola e aggiungetevi lo scalogno affettato molto finemente.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Lasciate rosolare lo scalogno a fuoco moderato per non bruciarlo, quindi unite il pepe verde (scartando la salamoia) e lasciate insaporire.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Unite, ora, la panna, un pizzico di sale e un cucchiaio abbondante di salamoia del pepe verde.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Quando la panna si sarà addensata, aggiungete lo stracchino e mescolate per amalgamare bene gli ingredienti.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Qualora lo stracchino fosse troppo sodo, aggiungete un altro pochino di panna; regolate di sale.

                      
                                          
                      Sfornate i crostini di polenta e fateli intiepidire.

                      
                                          
                      A questo punto trasferite la crema a base di stracchino al pepe verde in una salsiera.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Disponete la salsiera e i crostini di polenta su di un vassoio da portata sufficientemente ampio e servite.

                      
                                          
                      Provate a servirli anche con il baccalà mantecato con olive!
                      
                                                              
                                                
													
												
                                              
                                        
                    
                    
                
                                              
          
                                                                    Come stendere
                    
                                                                  
          
                                                                    Come rosolare
                    
                                                                  
          
                                                                    Come addensare
                    
                                                                  
          
                                                                    Come amalgamare
                    
                                                                  
          
                    
            Rivedi la ricetta
            
          
                  