DIFFICOLTÀ
media
Se c'è una cosa che durante una festa non può mancare è la brioche rustica con prosciutto e formaggio. Se amate questo tipo di preparazioni e siete ancora a caccia della ricetta perfetta, ecco quella che fa per voi! Si tratta di una versione semplicissima ideale per chi non grande esperienza con i lievitati ma che comunque vuole cimentarsi in questa realizzazione. Il babà rustico è amato da grandi e piccoli ed è perfetto sia per un aperitivo che per una cena tra amici. Si tratta anche di una ricetta svuotafrigo che risulta ideale quando abbiamo salumi e formaggi da consumare. Se siete alla ricerca di qualche altra preparazione sfiziosa per una festicciola, vi lasciamo anche la ricetta del danubio: andrà a ruba! 

                                                Per l'impasto
                                                                      
                
                                          500 g di farina
                                      
              
                                  
                
                                          100 ml di latte tiepido
                                      
              
                                  
                
                                          3 uova
                                      
              
                                  
                
                                          25 g di lievito di birra
                                      
              
                                  
                
                                          120 g di margarina
                                      
              
                                  
                
                                          100 ml di olio di semi
                                      
              
                                  
                
                                          1 cucchiaino di sale
                                      
              
                                  
                
                                          la punta di un cucchiaino di zucchero
                                      
              
                                  
                
                                          40 g di parmigiano.
                                      
              
                                                                                      Per il ripieno
                                                                      
                
                                          150 g di prosciutto cotto
                                      
              
                                  
                
                                          200 g di emmenthal
                                      
              
                                  
                
                                          100 g di provolone piccante.
                                      
              
                                                                                                Attrezzature
              
                
                                  Stampo da budino                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare la ricetta della brioche rustica con prosciutto e formaggio, tagliate a cubetti il prosciutto, l'emmenthal ed il provolone.

                      
                                          
                      Sciogliete il lievito nel latte tiepido col sale e lo zucchero.

                      
                                          
                      Disporre la farina a fontana, unite il latte con il lievito ed iniziare ad impastare.

                      
                                          
                      Aggiungervi le uova, la margarina ed infine l'olio.

                      
                                          
                      Dovrà risultare un impasto molto elastico e che si appiccica alle mani.

                      
                                          
                      Allargare leggermente la pasta con le mani e grattugiarvi un pò di parmigiano.

                      
                                          
                      Impastare nuovamente e poi amalgamare all'impasto tutti gli ingredienti per il ripieno tagliati a cubetti.

                      
                                          
                      Imburrare uno stampo per budini, disporvi l'impasto all'interno e porre a lievitare per circa 2 ore oppure finchè non avrà raddoppiato il suo volume.

                      
                                          
                      Una volta lievitata, infornare a 150°C per circa 20-30 minuti. Infilarvi uno stuzzicadenti per verificare l'avvenuta cottura: se questo esce asciutto, la brioche è pronta.
                      
                                                              
                                                
													
												
                                                
													
												
                                              
                                                            
                    
                    
                    
                
                                              
          
                              Consiglio
                                
                  
                                        Non ho lo stampo a budino, come posso fare?
Puoi utilizzare un classico stampo a ciambella con bordi alti. 
Posso surgelarlo una volta cotto?
Certo, quando è raffredato puoi avvolgerlo nella pellicola e puoi mettere in freezer.
Quanto tempo prima posso farlo?
Puoi cuocerlo anche 5-6 ore prima, sarà buonissimo!
 
                  
                
                              
          
                  