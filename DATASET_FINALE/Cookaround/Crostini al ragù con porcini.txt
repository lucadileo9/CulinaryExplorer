DIFFICOLTÀ
bassa
I crostini al ragù con porcini sono un antipasto da Re! Buoni e golosi saranno un ottimo punto di partenza per un pranzo o una cena speciale! Sono talmente buoni che finiranno in un istante.

                                                                                      
                
                                                                Carne macinata di manzo
                                                                                          500
                  gr
                                                              
              
                                  
                
                                                                Funghi porcini
                                                                                          250
                  gr
                                                              
              
                                  
                
                                                                Carote
                                                                                          1
                  
                                                              
              
                                  
                
                                                                Cipolle
                                                                                          1
                  
                                                              
              
                                  
                
                                                                Sedano
                                                                  costa -
                                                                  1
                  
                                                              
              
                                  
                
                                                                Olio extravergine d'oliva (EVO)
                                                                                          10
                  cl
                                                              
              
                                  
                
                                                                Vino rosso
                                                                                          1
                  bicchiere
                                                              
              
                                  
                
                                                                Concentrato di pomodoro
                                                                                          2
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pane casereccio
                                                                  fette -
                                                                  8
                  
                                                              
              
                                                                                                Attrezzature
              
                
                                  Casseruola                                
              
                          

                    
                            
          
                            Preparazione
                                
                  
                    1
                                                                
                                          
                      Quando volete realizzare la ricetta dei crostini con ragù di porcini, tritate molto finemente la carota, la cipolla ed il sedano. In una casseruola sufficientemente grande, fate scaldare l'olio e rosolatevi a fuoco moderato il battuto di verdura per circa 15 minuti.

                      
                                          
                      Aggiungete alla casseruola la carne e lasciatela rosolare fino a che diventi quasi scura. A questo punto, bagnate con il vino quasi a ricoprire la carne, alzate il fuoco affinchè evapori completamente.

                      
                                          
                      Aggiungete il concentrato di pomodoro, regolate di sale e lasciate cuocere a fuoco basso mescolando ogni tanto fino a quando l'olio non riaffiori in superficie; ci vorranno circa un paio d'ore.

                      
                                          
                      Durante la cottura del ragù, pulite i funghi, tritatene i gambi e affettate le cappelle.

                      
                                          
                      Unite alla casseruola i gambi a 5 minuti dal termine della cottura del ragù mentre aggiungete le cappelle a fuoco spento: appassiranno con il calore stesso del ragù.

                      
                                          
                      Fate abbrustolire il pane su di una griglia rovente da entrambi i lati.

                      
                                          
                      Distribuite il ragù ai porcini appena realizzato sulle fette di pane abbrustolite e servite immediatamente.
                      
                                                                                
                    
                    
                    
                
                                              
          
                              Consigli
                                
                  
                                        Posso utilizzare i funghi surgelati?
Sì certo, scegli di buona qualità.
Quanto tempo prima posso prepararli?
Puoi fare il ragù anche il giorno prima e poi condire i crostini poco prima di servire
Posso utilizzare del pane nero raffermo?
Sì certo, darai al tuo crostino un sapore ancora più rustico.
Mi daresti altre idee per fare dei crostini saporiti e veloci?
Sul sito di cookaround ne trovi tantissime, io ti lascio due idee molto saporite: crostini di taleggio e crostini di fegatini
 
                  
                
                              
          
                  