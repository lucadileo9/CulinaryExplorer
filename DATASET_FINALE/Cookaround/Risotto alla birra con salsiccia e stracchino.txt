DIFFICOLTÀ
bassa
Il risotto alla birra con salsiccia e stracchino è un primo piatto davvero sostanzioso, perfetto se avete invitato degli amici a cena per guardare insieme una partita o per una rimpatriata di compagni di scuola un po' caciaroni...

                                                                                      
                
                                                                Riso
                                                                                          320
                  gr
                                                              
              
                                  
                
                                                                Salsiccia di maiale
                                                                                          4
                  
                                                              
              
                                  
                
                                                                Birra
                                                                                          33
                  cl
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Stracchino
                                                                                          200
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare un risotto alla birra con salsiccia e stracchino, dovrete come prima cosa rimuovere il budello dalle salsiccie e dovrete spezzettarle a mano. Fate scaldare una bella padella piuttosto capiente poiché sarà l'unica che utilizzerete per la preparazione del risotto e unite la salsiccia spezzettata.

                      
                                          
                      Fate rosolare i pezzi di salsiccia e aggiungete un filo d'olio solo per aiutarla a rosolarsi meglio.
                      
                                                                                
                    
                    
                    
                
                                                
                  
                    2
                                                                
                                          
                      Quando il colore della salsiccia sarà cambiato in modo uniforme, potrete aggiungere il riso che dovrà tostarsi a dovere. Il riso sarà ben tostato quando avrà assunto un colore traslucido. 
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Solo a questo punto aggiungete la birra, scegliete la birra che preferite: una bionda per un sapore più leggero oppure una rossa per note aromatiche più forti. Se poi volete proprio rendere il vostro risotto un piatto gourmet allora utilizzate la birra di castagne, con la salsiccia, il riso e lo stracchino ci sta una favola!

                      
                                          
                      Fate sfumare molto bene la birra a fuoco vivace in modo tale che la parte alcolica evapori velocemente lasciando nel piatto solo l'aroma e il sapore della birra.
                      
                                                            
                    
                    
                
                                                
                  
                    4
                                                                
                                          
                      Protraete la cottura del risotto per una quindicina di minuti, o fino a cottura del riso stesso, aggiungendo via via dell'acqua calda. Regolate di sale aggiungendone un pochino da subito e regolandolo verso la fine della cottura, ricordate che nel risotto c'è anche la salsiccia già di per sè sapida.

                      
                                          
                       
                      
                                                            
                    
                    
                
                                                
                  
                    5
                                                                
                                          
                      Quando il risotto sarà cotto a dovere, togliete la padella dal fuoco e mantecate il risotto con lo stracchino mescolando velocemente affinché questo si sciolga e renda il vostro risotto ancora più cremoso ed invitante.
                      
                                                            
                    
                    
                
                                                
                  
                    6
                                                                
                                          
                      Servite il risotto nei piatti aggiungendo a piacere una macinata di pepe nero.
                      
                                                            
                    
                    
                
                                              
          
                  