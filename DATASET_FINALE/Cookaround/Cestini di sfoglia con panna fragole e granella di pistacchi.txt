DIFFICOLTÀ
bassa
I cestini di sfoglia con panna, fragole e granella di pistacchi sono il dolcetto perfetto per quando proprio non avete il tempo di preparare nulla e avete ospiti a cena. Se volete deliziarli con un dolce fresco e goloso, questa ricetta è ciò che fa per voi.

                                                                                      
                
                                                                Rotolo di pasta sfoglia
                                                                                          1
                  
                                                              
              
                                  
                
                                                                Panna fresca
                                                                  1/4 l -
                                                                  
                  
                                                              
              
                                  
                
                                                                Pistacchi
                                                                                          
                  q.b.
                                                              
              
                                  
                
                                                                Fragoline di bosco
                                                                                          
                  q.b.
                                                              
              
                                  
                
                                                                Zucchero
                                                                                          
                  q.b.
                                                              
              
                                                                                                Attrezzature
              
                
                                  Coppapasta /                                   Frullatore ad immersione /                                   Sac à poche                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare i cestini di sfoglia con panna, fragole e granella di pistacchi dovrete come prima cosa realizzare i cestini di pasta sfoglia che accoglieranno la golosa farcia a base di panna e fragole.

                      
                                          
                      Stendete la pasta sfoglia sul piano di lavoro e dotatevi di due coppa pasta tondi di diametri diversi, uno più piccolo e uno più grande. Iniziate tagliando dei dischi con il coppa pasta più grande cercando di sfruttare il più possibile la pasta sfoglia ovvero cercando di lasciare meno scarto possibile.
                      
                                                                                
                    
                    
                    
                
                                                
                  
                    2
                                                                
                                          
                      Trasferite metà dei dischi realizzati su di una placca foderata con un foglio di carta forno e bucherellateli con i rebbi di una forchetta. Con i dischi di pasta sfoglia rimasti realizzate degli anelli utilizzando il coppa pasta di diametro più piccolo. Posizionatelo al centro del disco di pasta sfoglia e coppate, rimuovete successivamente il disco centrale lasciando l'anello di pasta sfoglia.

                      
                                          
                      Applicate gli anelli di pasta sfoglia sui dischi nella placca da forno così da realizzare un bordo.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Distribuite sui cestini ancora crudi dello zucchero semolato. Intanto scaldate il forno a 200°C in modalità statica e infornate i cestini per 15 minuti quando questo avrà raggiunto la temperatura.
                      
                                                            
                    
                    
                
                                                
                  
                    4
                                                                
                                          
                      Nel mentre montate la panna fresca con un paio di cucchiai di zucchero a velo. Per montare la panna vi consigliamo di utilizzare delle fruste elettriche per agevolare l'operazione, oppure, se avete deciso di preparare cestini in quantità, di utilizzare la planetaria dotata di gancio a frusta.

                      
                                          
                      Per montare bene e velocemente la panna fresca dovrete far si che questa e l'attrezzatura che entrerà in contatto con questo ingrediente, ciotola e fruste, sia ben fredda.

                      
                                          
                      Una volta montata, riponete la panna in frigorifero.
                      
                                                            
                    
                    
                
                                                
                  
                    5
                                                                
                                          
                      Dedicatevi, ora, alle fragole: lavatele, rimuovete il picciolo e tagliatene la maggior parte a dadini, lasciatene qualcuna intera per la decorazione finale.

                      
                                          
                       
                      
                                                            
                    
                    
                
                                                
                  
                    6
                                                                
                                          
                      Sfornate i cesti di pasta sfoglia e se l'interno del cestino si è gonfiato troppo, cercate di schiacciarlo o rimuovere parte dell'interno del cestino per creare lo spazio per la farcia.

                      
                                          
                      Riempite i cestini dapprima con qualche cubetto di fragole e poi con la panna montata che avrete trasferito in una sac à poche dotata di beccuccio stellato.
                      
                                                            
                    
                    
                
                                                
                  
                    7
                                                                
                                          
                      Decorate, infine, i cestini con una fragola tagliata a metà oppure tagliata come preferite e la granella di pistacchi.
                      
                                                            
                    
                    
                
                                              
          
                  