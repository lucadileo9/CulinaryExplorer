DIFFICOLTÀ
media
Il temaki è una delle preparazioni più semplici del sushi, si tratta di un cono di alga nori ripieno di riso, salmone, avocado o ingredienti vari, come formaggio spalmabile o altre salse saporite. I temaki sono quindi ideali per i meno esperti nell'arte culinaria giapponese. Qui vi guideremo passo passo nella realizzazione di questi sfizi esotici che arricchiranno di gusto la vostra tavola!

                                                Per il riso 
                                                                      
                
                                                                Riso per sushi
                                                                                          100
                  gr
                                                              
              
                                  
                
                                                                Acqua
                                                                                          130
                  ml
                                                              
              
                                  
                
                                                                Aceto di riso
                                                                                          20
                  ml
                                                              
              
                                  
                
                                                                Zucchero
                                                                                          1
                  cucchiaio da tè
                                                              
              
                                  
                
                                                                Sale
                                                                                          1
                  presa
                                                              
              
                                                                                      Per farcirli
                                                                      
                
                                                                Salmone
                                                                  Abbattuto -
                                                                  200
                  gr
                                                              
              
                                  
                
                                                                Alga Nori
                                                                                          2
                  
                                                              
              
                                  
                
                                                                Avocado
                                                                                          100
                  gr
                                                              
              
                                  
                
                                                                Formaggio spalmabile
                                                                                          100
                  gr
                                                              
              
                                  
                
                                                                Semi di sesamo
                                                                                          
                  q.b.
                                                              
              
                                  
                
                                                                Semi di sesamo nero
                                                                                          
                  q.b.
                                                              
              
                                                                                      Per servirli
                                                                      
                
                                                                Salsa di soia
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare i temaki per prima cosa dovrete preparare il riso: versatelo in un colino che poi poggerete in una ciotola, lavatelo accuratamente sotto l’acqua corrente, sfregate leggermente i chicchi di riso fra le mani e passatelo ancora sotto l’acqua, procedete in questo modo, continuando a cambiare l’acqua, fino a quando questa non sarà perfettamente limpida.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Versate il riso in una pentola, ricopritelo con l’acqua fredda, mettete il coperchio e iniziate la cottura a fiamma alta, quando questa arriverà a bollore, abbassate la fiamma al minimo, proseguite la cottura per 12 minuti circa, a fine cottura il riso avrà assorbito tutta l’acqua, lasciatelo riposare una decina di minuti.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Passate alla preparazione del composto da versare sul riso:  versate l’aceto, il sale e lo zucchero in un pentolino, portatelo a ebollizione a fiamma dolce, una volta sciolto lo zucchero spegnete la fiamma, prima che arrivi a ebollizione.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Bagnate l’angiri (ciotola di legno giapponese) poi sistemate il riso al suo interno, versate il composto preparato e mescolatelo con un mestolo di legno senza schiacciarlo, quindi copritelo con un panno da cucina umido.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      A questo punto, prendete il vostro salmone abbattuto e senza pelle (meglio farlo pulire dal pescivendolo), controllate se ci sono delle lische, eliminatele e tagliate il vostro filetto, vi serviranno 4 pezzi da 40/50 g l’uno.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Sbucciare l’avocado e tagliatelo a fette non troppo sottili, meglio farlo solo quando siete pronti per evitare che annerisca. Preparate una ciotola con acqua fresca e qualche goccia di aceto di riso, questa vi servirà per bagnarvi le mani. Dividete l’alga in due parti, potete tagliarla con un coltello affilato o con le forbici. Poggiate l’alga su una mano e bagnate l’altra nell’acqua acidula, prendete il riso necessario (50 g circa) e ricoprite un lato dell’alga con il riso come nella foto
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Adagiate il salmone, l’avocado e il formaggio spalmabile con una saccapoche avendo cura di mettere tutto al centro. Chiudete l’alga arrotolandola in modo da ottenere un cono, stringete leggermente fino ad ottenere la forma giusta.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Ultimate con semi di sesamo, potete utilizzarli di vari colori o solo di un colore. I temaki sono pronti, non vi resta che servirli subito, portateli a tavola con una ciotolina di salsa di soia.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Consigliamo di consumare subito i temaki.
                  
                
                              
          
                              Consiglio
                                
                  
                                        Se volete dei temaki ancora più golosi, potete servirli con maionese piccante, che potete preparare anche in casa con due cucchiai di maionese e due cucchiaini di salsa sriracha.
                  
                
                              
          
                  