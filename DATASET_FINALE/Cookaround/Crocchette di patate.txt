DIFFICOLTÀ
molto bassa
Le crocchette di patate sono una ricetta tipica della cucina italiana. Ogni regione ne ha una versione e tutte, più o meno, consistono in delle polpette di purea di patate, uova, formaggio e prezzemolo, impanate e fritte in olio. Le crocchette di patate sono molto apprezzate, da grandi e piccini, come antipasto, contorno o finger food, e possono essere farcite con vari ingredienti, come mozzarella, prosciutto, salumi o verdure.  Le crocchette di patate si abbinano bene con salse a base di yogurt, maionese, senape o ketchup, oppure con insalate fresche e verdure grigliate. Le crocchette di patate sono anche un ottimo modo per riciclare le patate avanzate o per utilizzare le patate vecchie.

                                                                                      
                
                                                                Patate
                                                                                          1
                  kg
                                                              
              
                                  
                
                                                                Parmigiano Reggiano
                                                                                          100
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Pangrattato
                                                                                          2
                  cucchiai da tavola
                                                              
              
                                  
                
                                                                Noce moscata
                                                                                          1
                  cucchiaio da tè
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Ingredienti per panare e friggere
                                                                      
                
                                                                Olio di arachidi
                                                                                          1
                  l
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Pangrattato
                                                                                          
                  q.b.
                                                              
              
                                                                                                Attrezzature
              
                
                                  Ciotola /                                   Padella /                                   Schiacciapatate                                
              
                          

                    
                            
          
                            Preparazione
                                
                  
                    1
                                                                
                                          
                      Lava le patate, versale in una pentola con dell'acqua, metti la pentola sul fuoco e fai cuocere per 30 minuti circa, il tempo potrebbe variare a seconda della grandezza delle patate, verifica la cottura inserendo i rebbi della forchetta in una patata, se arriva al centro senza incontrare resistenza vuol dire che è cotta al punto giusto. Scola le patate dall'acqua di cottura, aspetta qualche minuto e poi sbucciale e tagliale a pezzi.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Schiaccia le patate, con uno schiacciapatate, in una ciotola capiente, aggiungi le uova sbattute, unisci anche il formaggio grattugiato, il pangrattato, una grattata di noce moscata, del sale e mescola per amalgamare bene gli ingredienti.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In un piatto pulito sguscia un uovo e sbattilo, in un altro piatto sistema del pangrattato.

                      
                                          
                      Con le mani inumidite, prendi un pugno di impasto, con ogni presa forma delle palline di circa 4 cm di diametro, dai a ciascuna crocchetta la forma allungata tipica di questo piatto. Passa ogni crocchetta prima nell'uovo sbattuto e poi rotolala sul pangrattato in modo da ricoprirne tutta la superficie. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Fai scaldare abbondante olio di semi di arachide in una padella, possibilmente di ferro, e quando sarà alla giusta temperatura (fai la prova immergendo la punta di uno stuzzicadenti nell'olio, se intorno si formano delle bollicine significa che l'olio è pronto) friggi le crocchette immergendole nell'olio e friggendole fino a che non saranno dorate da ogni lato. Man mano che le crocchette di patate saranno cotte prelevale con una schiumarola.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Lascia scolare le crocchette di patate su dei fogli di carta assorbente e, infine servile ancora calde e fumanti.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              L'impanatura perfetta
                                
                  
                                        L'impanatura e la frittura sono delle vere arti culinarie. Esistono due tipi di impanatura diversi, alla milanese e alla viennese e ben si adattano a tutti i cibi che possono poi venire fritti.
Il metodo alla milanese prevede il passaggio nell'uovo, in cui ci si può anche lasciare a bagno qualche minuto la carne, per esempio e poi il passaggio nel pangrattato. Da qui, si butta l'alimento in frittura nell'olio bollente, cui avrete preso la temperatura con uno stuzzicadenti. Se sfrigola, l'olio è pronto. 
L'impanatura alla viennese prevedere tre passaggi: prima nella farina, poi nell'uovo e poi nel pan grattato. Alla farina normale si può unire anche quella di semola, che dona alla panatura fritta una croccantezza più marcata. 
                  
                
                              
          
                  