DIFFICOLTÀ
molto bassa
Oggi parliamo di una ricetta festaiola! Infatti la Sangria bianca è un cocktail a base di vino e frutta che solitamente fa bella mostra di sé nelle più svariate situazioni conviviali. Meno conosciuta della Sangria rossa, la sangria bianca è realizzata con vino o spumante bianco che, oltre a risultare più delicata al palato, rende la bevanda molto più bella dal lato visivo, infatti se abbiamo l'accortezza di selezionare frutta dai colori brillanti, questi saranno visibili nonostante la macerazione in alcool e renderanno i bicchieri molto allegri anche se decidiamo di non aggiungere decorazioni esterne. 

                                                                                      
                
                                                                Vino bianco secco
                                                                                          750
                  ml
                                                              
              
                                  
                
                                                                Vodka
                                                                  al melone -
                                                                  200
                  ml
                                                              
              
                                  
                
                                                                Zucchero di canna
                                                                                          50
                  gr
                                                              
              
                                  
                
                                                                Arance biologiche
                                                                                          2
                  
                                                              
              
                                  
                
                                                                Limoni biologici
                                                                                          2
                  
                                                              
              
                                  
                
                                                                Albicocche
                                                                                          4
                  
                                                              
              
                                  
                
                                                                Pesche noci
                                                                                          3
                  
                                                              
              
                                  
                
                                                                Frutti di bosco misti
                                                                                          100
                  gr
                                                              
              
                                  
                
                                                                Foglie di menta
                                                                                          
                  q.b.
                                                              
              
                                  
                
                                                                Cubetti di ghiaccio
                                                                                          
                  q.b.
                                                              
              
                                                                                                Attrezzature
              
                
                                  Bicchiere /                                   Ciotola /                                   Coltelli /                                   Mestolo                                
              
                          

                    
                            
          
                            Preparazione
                                
                  
                    1
                                                                
                                          
                      Usa frutta biologica e agrumi con buccia edibile, quindi la miglior scelta è acquistare prodotti BIO. Affetta le arance e i limoni, e una parte tagliala a dadini. Togli i semi dalle fette di limone. Dividi in due le pesche noci, togli l’osso centrale e affetta a mezza luna. Fai la stessa cosa con le albicocche.

                      
                                          
                       

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Versa il vino in una ciotola di vetro capiente, unisci lo zucchero di canna e mescola con un cucchiaio, quindi inizia ad aggiungere la frutta.

                      
                                          
                       
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trasferisci all’interno della ciotola le fette e i cubetti di arancia, poi il limone, le pesche e infine le albicocche. Mescola ancora e riponi in frigorifero per almeno 3 ore.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trascorso il tempo, unisci 200 ml di vodka al melone, i lamponi, i mirtilli  e mescola.

                      
                                          
                      Versa la sangria in piccole caraffe oppure in bicchieri da aperitivo, unendo cubetti di ghiaccio e foglioline di menta. 

                      
                                          
                      Servire ben fredda.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conserva la sangria in frigorifero per 1-2 giorni, coprendo la ciotola con pellicola trasparente forata qui e lì con la punta di un coltello.
 
                  
                
                              
          
                              Consiglio
                                
                  
                                        Puoi creare la sangria con la frutta di stagione che preferisci, in estate anche fragole, anguria e melone, e in inverno mele, melone invernale e agrumi.
Al posto del vino bianco puoi utilizzare il prosecco oppure un vino frizzante, e la vodka bianca anziché al melone.
 
                  
                
                              
          
                  