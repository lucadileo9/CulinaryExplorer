DIFFICOLTÀ
bassa
Il migliaccio è un dolce famosissimo della tradizione culinaria italiana, originario della Campania e in particolar modo della città di Napoli.

                                                Ingredienti per il semolino 
                                                                      
                
                                                                Semolino
                                                                                          180
                  gr
                                                              
              
                                  
                
                                                                Latte intero
                                                                                          500
                  gr
                                                              
              
                                  
                
                                                                Acqua
                                                                                          300
                  gr
                                                              
              
                                  
                
                                                                Zucchero
                                                                                          50
                  gr
                                                              
              
                                  
                
                                                                Burro
                                                                                          50
                  gr
                                                              
              
                                  
                
                                                                Scorza di arancia
                                                                                          
                  q.b.
                                                              
              
                                  
                
                                                                Scorza di limone
                                                                                          
                  q.b.
                                                              
              
                                                                                      Ingredienti per finire
                                                                      
                
                                                                Uova
                                                                                          3
                  
                                                              
              
                                  
                
                                                                Zucchero
                                                                                          200
                  gr
                                                              
              
                                  
                
                                                                Ricotta vaccina
                                                                                          250
                  gr
                                                              
              
                                  
                
                                                                Vanillina
                                                                                          1
                  bustina
                                                              
              
                                  
                
                                                                Scorza di arancia
                                                                                          
                  q.b.
                                                              
              
                                  
                
                                                                Scorza di limone
                                                                                          
                  q.b.
                                                              
              
                                                                                      Ingredienti per decorare 
                                                                      
                
                                                                Zucchero a velo
                                                                                          
                  q.b.
                                                              
              
                                                                                                Attrezzature
              
                
                                  Ciotole /                                   Cucchiaio /                                   Frusta a mano /                                   Frusta elettrica /                                   Stampo a cerniera                                
              
                          

                    
                            
          
                            Preparazione
                                
                  
                    1
                                                                
                                          
                      In una casseruola versa il latte e l’acqua, aggiungi lo zucchero, il burro, le scorze di arancia e limone e fai scaldare a fiamma moderata mescolando con una frusta fino a far sciogliere il burro. 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Appena il latte sfiora il bollore togli le scorze e inizia ad unire poco alla volta il semolino, abbassa la fiamma e continua a mescolare con vigore, terminando la versata del semolino e ottenendo un composto simile alla polenta o al purè di patate.

                      
                                          
                      Travasa il semolino in una scodella o piatto, e lascialo raffreddare. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando il semolino si sarà raffreddato, versa le uova in una ciotola capiente, unisci lo zucchero, la vanillina, la scorza grattugiata di arancia e limone bio e mescola con una frusta a mano, quindi aggiungi la ricotta vaccina e amalgama con cura all’impasto. 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Inizia ad unire il semolino poco alla volta con l’aiuto di un cucchiaio e nel mentre monta con le fruste elettriche, fino ad ottenere un composto cremoso.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Versa l’impasto ottenuto in una teglia con gancio imburrata e infarinata, livella con una spatola e inforna a 180°C forno statico già a temperatura, per circa 50-60 minuti, nel ripiano medio del forno.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Quando il migliaccio sarà gonfio e ben dorato, spegni il forno e lascia lo sportello un pochino scostato per 10 minuti, dopodiché sforna il migliaccio. Probabilmente la torta si abbasserà leggermente formando delle piccole crepe sulla superficie, è normalissimo, non preoccuparti. 

                      
                                          
                      Lascia raffreddare completamente il migliaccio prima di sganciare lo stampo e rimuoverlo. 

                      
                                          
                      Spolvera con lo zucchero a velo e servi.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        
Al posto della vanillina puoi usare la bacca di vaniglia oppure l’estratto. 
Se la ricotta è di pecora e poco cremosa, ti consiglio di setacciarla.
Utilizza agrumi biologici dalla buccia edibile.
Il semolino deve essere ben freddo per evitare che l’impasto sappia di uovo. 

                  
                
                              
          
                              Conservazione
                                
                  
                                        Conserva il migliaccio in frigorifero per 4-5 giorni, coperto con la pellicola trasparente oppure all’interno di un contenitore ermetico per alimenti. 
                  
                
                              
          
                  