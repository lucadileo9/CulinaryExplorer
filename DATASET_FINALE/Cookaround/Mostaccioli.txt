DIFFICOLTÀ
molto bassa
I mostaccioli napoletani sono dei dolci tipici della tradizione natalizia campana, che si preparano con un impasto di farina, zucchero, acqua, mandorle e spezie, tra cui il pisto, una miscela aromatica di cannella, chiodi di garofano, anice stellato, coriandolo e noce moscata. I mostaccioli napoletani sono a forma di rombo e vengono ricoperti da una glassa di cioccolato fondente, che li rende golosi e invitanti. La ricetta antica risale al Medioevo, quando i mostaccioli erano considerati dei dolci poveri, realizzati con gli ingredienti più semplici e economici. Il nome mostaccioli deriva dal latino mustaceum, che significa "impastato con mosto", in riferimento al mosto d'uva che veniva usato per addolcire l'impasto. Con il tempo, il mosto è stato sostituito dallo zucchero e sono stati aggiunti altri ingredienti, come il cacao, le mandorle e il pisto, per arricchire il sapore e il profumo dei mostaccioli.

                                                                                      
                
                                                                Farina 00
                                                                                          250
                  gr
                                                              
              
                                  
                
                                                                Farina di mandorle
                                                                                          50
                  gr
                                                              
              
                                  
                
                                                                Zucchero
                                                                                          150
                  gr
                                                              
              
                                  
                
                                                                Miele
                                                                                          50
                  gr
                                                              
              
                                  
                
                                                                Ammoniaca per dolci
                                                                                          4
                  gr
                                                              
              
                                  
                
                                                                Cacao amaro
                                                                                          20
                  gr
                                                              
              
                                  
                
                                                                Arancia
                                                                                          1
                  
                                                              
              
                                  
                
                                                                Succo d'arancia
                                                                                          120
                  gr
                                                              
              
                                  
                
                                                                Pisto
                                                                                          3
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                                                                      Ingredienti per la glassa
                                                                      
                
                                                                Cioccolato fondente
                                                                                          250
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come cucinare in casa, semplicemente con le tue mani dei deliziosi mostaccioli tradizionali: metti tutti gli ingredienti secchi in una ciotola capiente, farina 00, farina di mandorle, zucchero, ammoniaca, un pizzico di sale e il cacao in polvere, precedentemente setacciato. 

                      
                                          
                      Metti anche il pisto, se non lo vuoi comprare, puoi farlo con le tue mani, tritando finemente con un coltello, anice stellato, cannella, pepe, noce moscata e chiodi di garofano.

                      
                                          
                      In ultimo aggiungi la scorza, il succo d'arancia e il miele. Mescola con un cucchiaio per far amalgamare gli ingredienti tra di loro.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando gli ingredienti si sono compattati, trasferisci l'impasto sul piano di lavoro e lavoralo con le mani aiutandoti con un po' di farina. Quando il tutto sarà omogeneo e compatto, stendilo su due fogli di carta forno, dandogli una forma più o meno rettangolare dello spessore di circa 1 cm. 

                      
                                          
                      Trasferisci il rettangolo di biscotto in frigorifero per circa un'ora.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Riprendi l'impasto e, con un coltello o con delle formine apposite, ritaglia dei rombi grandi circa 5 cm  per lato. Posizionali su una teglia già ricoperta di carta forno e infornala a forno preriscaldato a 180°C in modalità statica, per circa 18 minuti. Quando i mostaccioli saranno cotti, lascia che si raffreddino.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Taglia il cioccolato con un coltello, scioglilo a bagnomaria o in forno a microonde, 2 minuti alla massima potenza. Immergi i rombi nella cioccolata fusa, da entrambi i lati, fai cadere il cioccolato in eccesso e metti i biscotti su un foglio da carta forno, fino a quando il cioccolato si sarà indurito.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Puoi conservare i mostaccioli per alcuni giorni a temperatura ambiente, sotto una campana di vetro o in una latta per biscotti.  Puoi anche congelarli per qualche mese, ma devi farlo prima di coprirli col cioccolato fondente.
                  
                
                              
          
                  