DIFFICOLTÀ
media
IKrapfen alla Nutella sono delle palline di pasta lievitata che vengono fritte e poi farcite. Soffici, morbidi e golosi sono assolutamente irresistibili. Tradizionalmente vengono serviti a Carnevale, ma in Austria e Germania, dove sono dei dolci tipici, i krapfen vengono proposti tutto l'anno. Oggi vi abbiamo proposto una farcitura a base di Nutella, ma potrete riempire i vostri krapfen con svariate creme e marmellate. Perfetti a colazione, ma anche a merenda o per un goloso sfizio. E' sempre una gioia e una soddisfazione realizzare i Krapfen alla Nutella fatti in casa! Scoprite come ottenere dei bomboloni soffici, come una nuvola, e pronti ad accogliere tantissimo ripieno!

Scoprite anche:

                                                                                      
                
                                                                Farina 00
                                                                                          420
                  gr
                                                              
              
                                  
                
                                                                Latte intero
                                                                                          130
                  gr
                                                              
              
                                  
                
                                                                Burro morbido
                                                                                          80
                  gr
                                                              
              
                                  
                
                                                                Zucchero
                                                                                          35
                  gr
                                                              
              
                                  
                
                                                                Uova
                                                                  2 uova medie -
                                                                  100
                  gr
                                                              
              
                                  
                
                                                                Tuorli d'uovo
                                                                  2 tuorli medi -
                                                                  30
                  gr
                                                              
              
                                  
                
                                                                Lievito di birra fresco
                                                                                          12
                  gr
                                                              
              
                                  
                
                                                                Sale
                                                                                          2
                  gr
                                                              
              
                                  
                
                                                                Olio di arachidi
                                                                  per friggere -
                                                                  1
                  l
                                                              
              
                                  
                
                                                                Nutella®
                                                                  per farcire -
                                                                  400
                  gr
                                                              
              
                                  
                
                                                                Zucchero a velo
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Nella ciotola della planetaria, inserite il lievito di birra sbriciolato e unite il latte. Incorporate 170 g di farina e lavorate brevemente con la frusta K o a foglia.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Unite lo zucchero, le uova intere e i tuorli e impastate a bassa velocità.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Iniziate ad inserire il resto della farina (250 g), 2 cucchiai alla volta, fino a quando l'impasto sarà incordato e si staccherà dalle pareti della planetaria. Tenete 2 cucchiai di farina per la fase successiva.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Alzate la velocità della planetaria e unite il burro morbido a pezzetti, qualche pezzettino alla volta, attendendo che venga incorporato prima di aggiungerne ancora. Con l'ultima dose di burro unite anche il sale e i 2 cucchiai di farina tenuti da parte.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Quando l'impasto sarà liscio ed omogeneo, togliete la frusta e inserite il gancio per impastare. Lavoratelo per 10 minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Una volta pronto, prelevate l'impasto e adagiatelo in una ciotola leggermente unta di olio, coprite con pellicola trasparente e lasciate lievitare nel forno spento con luce accesa per 2 ore.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Trascorso il tempo, dividete l'impasto dei Krapfen alla Nutella in 13 pezzi da 60 grammi e formate delle palline, facendole roteare sul piano di lavoro.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Adagiate man mano le palline su due teglie ricoperte di carta forno, coprite con un panno pulito e fate lievitare nel forno spento con luce accesa per 1 ora.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Successivamente, riprendete la teglia e tagliate la carta da forno in quadrati attorno al Krapfen.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      In un tegame dai bordi alti, scaldate l'olio per la frittura fino alla temperatura di 170°. Adagiate all'interno 3 palline alla volta, prelevandoli con la carta da forno sottostante, che si staccherà con facilità. Fate cuocere per 3 minuti con la superficie immersa nell'olio e con il tegame coperto. Togliete il coperchio, girate i Krapfen dall'altro lato e proseguite la cottura per altri 3 minuti, scoperto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    11
                                                                
                                          
                      Una volta pronti, scolateli e adagiateli su della carta assorbente per eliminare l'olio in eccesso. Proseguite allo stesso modo con il resto delle palline.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    12
                                                                
                                          
                      Ammorbidite leggermente la Nutella a bagnomaria o nel microonde per 30 secondi e adagiatela in una sac à poche con beccuccio lungo da farcitura.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    13
                                                                
                                          
                      Bucate il lato del krapfen e inserite la Nutella. Saranno sufficienti sui 20-25 g di farcitura.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    14
                                                                
                                          
                      I vostri Krapfen alla Nutella sono pronti! Spolverateli di zucchero a velo prima di servirli!
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        I Krapfen alla Nutella si conservano a temperatura ambiente per 1 giorno, all'interno di un sacchetto di plastica alimentare. Si consiglia comunque di mangiarli appena fatti o nel giro di poche ore. Si possono congelare da cotti, ma anche da crudi, prima della seconda fase di lievitazione, dopo aver formato le palline.
                  
                
                              
          
                              Consiglio
                                
                  
                                        Oggi vi abbiamo proposto i Krapfen alla Nutella, con farcitura di crema di nocciole. Potete anche farcirli con la vostra confettura preferita o con della crema pasticcera o della crema pasticcera al cioccolato. Si possono anche glassare con del cioccolato fuso, al posto del classico zucchero a velo.
                  
                
                              
          
                  