DIFFICOLTÀ
molto bassa
Oggi prepareremo un buonissimo Tiramisù al Pistacchio, un dolce senza cottura che incanta i sensi e porta l'estate direttamente sulla tua tavola. Immagina la morbidezza del mascarpone, l'intenso aroma dei pistacchi e la dolcezza avvolgente dei savoiardi inzuppati nel caffè, insomma la ricetta versione estiva del tiramisù tradizionale!

                                                                                      
                
                                                                Savoiardi
                                                                                          300
                  gr
                                                              
              
                                  
                
                                                                Mascarpone
                                                                                          250
                  gr
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Crema di pistacchi
                                                                                          160
                  gr
                                                              
              
                                  
                
                                                                Zucchero
                                                                  + 20 g. per il caffè -
                                                                  120
                  gr
                                                              
              
                                  
                
                                                                Granella di pistacchi
                                                                                          50
                  gr
                                                              
              
                                  
                
                                                                Caffè espresso
                                                                                          5
                  tazze da caffè
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il Tiramisù al Pistacchio, inizia facendo il caffè e lascialo intiepidire mentre procedi con la preparazione degli altri ingredienti.
                      
                                                                                
                    
                    
                    
                
                                                
                  
                    2
                                                                
                                          
                      In due ciotole distinte, separa gli albumi dai tuorli. Nella ciotola con i tuorli, aggiungi 120 g. di zucchero e monta con le fruste elettriche fino a ottenere un composto spumoso giallo chiaro. Aggiungi gradualmente il mascarpone alle uova montate, continuando a mescolare con le fruste. Incorpora anche la crema di pistacchio alla miscela.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Passa all'altra ciotola, monta gli albumi a neve con fruste elettriche pulite. Aggiungi gli albumi montati alla crema di mascarpone e pistacchio, incorporandoli delicatamente con movimenti dal basso verso l'alto per non smontarli. Una volta amalgamati bene gli albumi montati, la crema al mascarpone e pistacchio è pronta.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Adesso versa il caffè, ormai non più bollente, in un piatto fondo e diluiscilo con qualche cucchiaio d'acqua e 1 cucchiaio di zucchero.

                      
                                          
                      Prepara una pirofila e distribuisci uno strato sottile di crema al pistacchio sul fondo.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Intingi velocemente i savoiardi nel caffè e disponili in fila, uno accanto all'altro, sopra la crema. Copri i savoiardi con un altro strato di crema e cospargi con granella di pistacchio a piacere.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Ripeti il processo fino a esaurire gli ingredienti, formando due o tre strati, fino a terminare tutti gli ingredienti. Lascia riposare il Tiramisù al pistacchio in frigorifero per almeno 2 ore prima di gustarlo. Sarà ancora più delizioso!
                      
                                                              
                                                
													
												
                                                
													
												
                                              
                                        
                    
                    
                
                                              
          
                  