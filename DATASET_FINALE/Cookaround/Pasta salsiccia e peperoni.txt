DIFFICOLTÀ
bassa
La pasta con salsiccia e peperoni si potrebbe dire che non è il più leggero dei piatti, però è così buona... L'accostamento degli ingredienti funziona: la pasta salsiccia e peperoni rende quindi omaggio a questo duo di sapori decisi e ricchi. Non vi resta che provarla!

                                                                                      
                
                                                                Fusilli bucati
                                                                                          400
                  gr
                                                              
              
                                  
                
                                                                Salsiccia di maiale
                                                                                          4
                  
                                                              
              
                                  
                
                                                                Peperoni rossi
                                                                                          1
                  
                                                              
              
                                  
                
                                                                Peperoni gialli
                                                                                          1
                  
                                                              
              
                                  
                
                                                                Vino rosato
                                                                                          100
                  ml
                                                              
              
                                  
                
                                                                Cipollotti
                                                                                          1
                  
                                                              
              
                                  
                
                                                                Basilico
                                                                                          2
                  foglie
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Mettete subito sul fuoco una pentola colma d'acqua salata dove cuocerete la pasta.

                      
                                          
                      Fate scaldare un giro d'olio extravergine d'oliva in una padella capiente, quindi aggiungetevi la salsiccia senza budello e ridotta a pezzettini.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando la salsiccia avrà cambiato colore, allontanate la padella dal fuoco e sfumate con mezzo bicchiere di vino rosato, rimettete la padella sul fuoco vivace per far evaporare la parte alcolica del vino.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Pulite i peperoni, rimuovete i filamenti bianchi ed affettateli a listarelle.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando il vino sarà completamente evaporato, rimuovete la salsiccia dalla padella lasciando il fondo di cottura e fatevi rosolare i peperoni.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Tagliate il cipollotto a pezzetti ed unitelo alla padella con i peperoni.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Insaporite il sugo con qualche foglia di basilico spezzettata a mano e con poco sale; abbassate il fuoco e lasciate stufare il tutto per circa 15 minuti.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Tuffate la pasta nell'acqua in ebollizione e fatela cuocere al dente.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Nel frattempo portate i peperoni a cottura unendo alla padella la salsiccia cotta in precedenza; lasciate insaporire per qualche minuto aggiungendo poca acqua di cottura della pasta qualora il sugo risultasse troppo asciutto.
                      
                                                              
                                                
													
												
                                              
                                        
                    
                    
                
                                                
                  
                    9
                                                                
                                          
                      Scolate la pasta e trasferitela direttamente nella padella con il condimento, saltate il tutto a fuoco vivace per qualche istante e servite immediatamente.
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                         La salsiccia è una preparazione conosciuta in tutto il mondo a base di carne (quasi sempre di maiale) e si presenta sia fresca da usare in cottura che stagionata, da mangiare direttamente. In tutta Italia la preparazione della salsiccia è legata fortemente alla tradizione locale. Si può quindi sentir parlare della luganega nella zona del milanese, della salsiccia Lucana, di quella murgese, della salsiccia sarda. Le varietà sono davvero infinite e ognuna di queste presenta caratteristiche che si basano soprattutto su preparazione, stagionatura e spezie.
                  
                
                              
          
                  