DIFFICOLTÀ
bassa
La torta di carciofi di Valery nasconde un segreto originale e gustoso: i crackers. Spezzati con le mani, diventano la base della preparazione e completano un valzer di sapori degno di una portata come questa: unica, come secondo o come antipasto. Questa torta salata è perfetta come secondo a cena ma se tagliata a cubetti è perfetta anche per arricchire un buffet. E se amate come noi alla follia questo ortaggio saporito, vi proponiamo di realizzare anche la ricetta dei carciofi croccanti al forno, facili e buonissimi!

                                                                                      
                
                                                                Carciofi
                                                                  4 se piccoli -
                                                                  3
                  
                                                              
              
                                  
                
                                                                Cracker
                                                                  pacchetti,non salati -
                                                                  3
                  
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Formaggio fresco
                                                                  ricotta,stracchino,formaggini -
                                                                  80
                  gr
                                                              
              
                                  
                
                                                                Latte intero
                                                                                          1
                  bicchiere
                                                              
              
                                  
                
                                                                Alloro
                                                                                          1
                  foglia
                                                              
              
                                  
                
                                                                Cipolline
                                                                  fresche -
                                                                  3
                  
                                                              
              
                                  
                
                                                                Prezzemolo
                                                                                          1
                  mazzetto
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Parmigiano Reggiano
                                                                  grattugiato -
                                                                  80
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Forno /                                   Padella /                                   Pirofila                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare la torta ai carciofi di Valery, spezzettate i crackers a mano per un risultato più rustico e bagnateli con il latte.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Fate cuocere i carciofi, tagliati a spicchi in padella con l'olio extraverine d'oliva, alloro, sale e pepe.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Preparate un trito di cipolline (compresa la parte verde), l'aglio ed il prezzemolo ed unitelo alla padella con i carciofi.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Sbattete le uova, unite il formaggio fresco, il parmigiano grattugiato, i carciofi ed i crackers ammollati.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Trasferite il composto in una pirofila da forno considerando che il composto dovrà avere uno spessore di almeno 2 cm.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Infornate a 180°C per circa un'ora.
                      
                                                            
                    
                    
                
                                              
          
                              Consigli e curiosità
                                
                  
                                        Come mai si usano i crackers? 
Perché aumentano la componente rustica di questa torta salata. Ed è anche un modo ottimo per riciclare quelli che si frantumano nelle borse e negli zainetti!
Come sono nati i crackers?
I cracker alla base di questa ricetta, sono un alimento storico che deriva dalla tradizione nomade e marinaresca. La loro preparazione a base di acqua e farina, rendeva questi biscotti salati un cibo perfetto per i viaggiatori che non avevano così problemi di deperibilità del cibo. In seguito all'avvento dell'industria alimentare, i crackers sono diventati un prodotto diffusissimo e vengono oggi venduti soprattutto confezionati, nonostante la loro semplicità di preparazione. Oggi se ne trovano di diversi tipi, da quelli integrali a quelli non salati, da quelli speziati a quelli al formaggio.
Mi sono avanzati dei carciofi...idee per smaltirli?
Puoi provare questi sformatini di carciofi oppure la versione soufflè, anche questi perfetti per una cena o per un buffet.
 
                  
                
                              
          
                  