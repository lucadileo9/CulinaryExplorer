DIFFICOLTÀ
bassa
Estate, sole, caldo e riso freddo! A tal proposito, siamo entusiasti di condividere con te una ricetta unica e che sicuramente stuzzicherà la tua curiosità di amante della buona cucina. Oggi abbiamo cucinato un delizioso tortino di riso freddo con un tocco particolare: gli spinaci che sono frullati a crudo. Gli spinaci frullati a crudo, creano un legante che dona al piatto un tocco fresco, oltre a mantenere l'apporto di nutrienti che si perderebbero in cottura, i pomodorini aggiungono colore e la scamorza, che puoi anche non mettere se vuoi restare basso di calorie, regala quella nota filante e golosa che ogni tanto ci vuole.

                                                                                      
                
                                                                Riso Ribe
                                                                                          240
                  gr
                                                              
              
                                  
                
                                                                Spinaci
                                                                                          100
                  gr
                                                              
              
                                  
                
                                                                Pomodorini  ciliegino
                                                                                          10
                  
                                                              
              
                                  
                
                                                                Scamorza affumicata
                                                                                          100
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          2
                  cucchiai da tavola
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il tortino di riso freddo, in una pentola fai cuocere il riso per il tempo indicato nella confezione, scolalo e passalo sotto l’acqua corrente del rubinetto, in modo da fermare la cottura e raffreddarlo, infine versalo in una ciotola capiente e metti da parte.

                      
                                          
                      Prendi circa 30 gr di spinaci già puliti e asciugati e tagliali a julienne, metti da parte.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In un becher metti i restanti 70 gr di spinaci, il sale, il pepe e, infine, 2 cucchiai d’olio extravergine d’oliva.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Frulla tutto con un frullatore ad immersione e versa gli spinaci frullati nella ciotola contenente il riso messo da parte, amalgama e aggiungi al riso anche gli spinaci tagliati a julienne.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Taglia i pomodorini ciliegino in 4 parti, taglia anche la scamorza affumicata a cubetti e aggiungi al riso sia i pomodorini che i cubetti di scamorza.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Mescolate gli ingredienti con un cucchiaio di legno. Prendi dei pirottini di alluminio e riempili con il riso freddo, lascia riposare qualche minuto in frigo e capovolgi il pirottino su un piatto da portata, decora con qualche fogliolina di spinaci e pomodorini ciliegino al momento di servire.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  