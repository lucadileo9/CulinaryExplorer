DIFFICOLTÀ
bassa
La pasta peperoni e pancetta è quella carta vincente da potersi giocare ogni qual volta abbiate amici golosi a cena e poco tempo ma soprattutto pochi ingredienti in figorifero.

                                                                                      
                
                                                                Elicoidali
                                                                                          400
                  gr
                                                              
              
                                  
                
                                                                Pancetta (tesa)
                                                                                          200
                  gr
                                                              
              
                                  
                
                                                                Peperoni
                                                                  1/2 rosso e 1/2 giallo -
                                                                  1
                  
                                                              
              
                                  
                
                                                                Cipollotti
                                                                  grande -
                                                                  1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Basilico
                                                                                          1
                  ciuffo
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Ricotta salata
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare un'ottima pasta peperoni e pancetta dovrete partire proprio dai peperoni che dovranno essere divisi in falde, lavati e puliti dai filamenti bianchi e semi.

                      
                                          
                      Successivamente potrete tagliare ciascuna falda a listarelle non troppo sottili.
                      
                                                                                
                    
                    
                    
                
                                                
                  
                    2
                                                                
                                          
                      Pulite ed affettate anche il cipollotto, compresa la prima parte di gambo vicina al cipollotto.

                      
                                          
                      Scaldate un giro d'olio in una padella capiente e aggiungete il cipollotto, preferibilmente rosso, che dovrà appassire.

                      
                                          
                      Aggiungete, quindi, anche i peperoni appena preparati.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Aggiungete anche un ciuffetto di prezzemolo ed un ciuffetto di basilico. Condite con sale e pepe. Lasciate cuocere i peperoni per 20-30 minuti o fino a che non saranno morbidi.
                      
                                                            
                    
                    
                
                                                
                  
                    4
                                                                
                                          
                      In una padella a parte, senza aggiungere alcun tipo di condimento, fate rosolare la pancetta tagliata a dadini.

                      
                                          
                      Quando questa sarà bella croccante, toglietela dalla padella scolandola dal grasso che avrà rilasciato, il quale rimarrà in padella.
                      
                                                            
                    
                    
                
                                                
                  
                    5
                                                                
                                          
                      Portate a bollore una pentola colma d'acqua, aggiungete il sale grosso e tuffate la pasta. Preferibilmente pasta corta del formato che più vi piace, noi abbiamo utilizzato gli elecoidali.
                      
                                                            
                    
                    
                
                                                
                  
                    6
                                                                
                                          
                      Scolate la pasta quando sarà molto al dente, terminerà al cottura nel sugo.

                      
                                          
                      Trasferite la pasta scolata nei peperoni e unite anche un mestolo d'acqua di cottura della stessa pasta ricca di amido.

                      
                                          
                      Proseguite la cottura della pasta per un altro minuto.
                      
                                                            
                    
                    
                
                                                
                  
                    7
                                                                
                                          
                      Mantecate la pasta in questo minuto di cottura nel sugo con una grattata di ricotta salata e condite con una bella macinata di pepe nero.
                      
                                                            
                    
                    
                
                                                
                  
                    8
                                                                
                                          
                      Unite la pancetta alla padella e mescolate per condire alla perfezione.

                      
                                          
                      Servite la pasta ben calda con un'aggiunta di ricotta salata a piacere.
                      
                                                            
                    
                    
                
                                              
          
                  