DIFFICOLTÀ
bassa
Quando arrivano le feste, la prima ricetta che ci viene in mente sono le lasagne! Un piatto golosissimo che tutti conosciamo e amiamo, anche perché si può cucinare in infinite varianti che accontentano tutti. Oggi ti proponiamo delle lasagne al salmone cucinate come dei cupcake, si hai capito benissimo, esistono le lasagne cupcake al salmone! 

                                                Ingredienti 
                                                                      
                
                                                                Pasta fresca in sfoglia
                                                                  per lasagne -
                                                                  250
                  gr
                                                              
              
                                  
                
                                                                Salmone affumicato
                                                                                          100
                  gr
                                                              
              
                                  
                
                                                                Provola
                                                                                          50
                  gr
                                                              
              
                                  
                
                                                                Parmigiano Reggiano grattugiato
                                                                                          
                  q.b.
                                                              
              
                                                                                      Ingredienti per la besciamella
                                                                      
                
                                                                Latte
                                                                                          500
                  ml
                                                              
              
                                  
                
                                                                Burro
                                                                                          100
                  gr
                                                              
              
                                  
                
                                                                Farina 00
                                                                                          50
                  gr
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le lasagne cupcake al salmone, per prima cosa prepara la besciamella fatta in casa. In un pentolino fai sciogliere il burro, a fiamma bassa, quando sarà completamente sciolto aggiungi la farina, tutta in una volta. Mescola con un cucchiaio di legno fino ad ottenere un composto liscio e cremoso.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi, poco per volta, il latte leggermente scaldato e mescola a calore medio fino a quando la besciamella sarà ben densa, aggiungi un pizzico di sale, mescola ancora per qualche secondo e togli la besciamella dal fuoco. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Con un pennello da cucina, ungi per bene gli stampini per muffin, puoi usare del burro fuso o olio extravergine di oliva. Prendi una sfoglia per lasagne e tagliala in 4 parti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Adagia un primo pezzo di sfoglia nello stampino premendo bene sul fondo, poi riempila con, nell'ordine: un cucchiaio di besciamella, un pezzetto di salmone affumicato e un cubetto di provola. le dimensioni di questi ingredienti le deciderai in base alla grandezza del tuo stampo per muffin.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Copri con il secondo pezzo di pasta fresca e ripeti mettendo nuovamente besciamella, salmone provola, infine copri con l'ultimo strato di sfoglia e aggiungi la besciamella e il parmigiano reggiano grattugiato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Quando avrai preparato tutte le lasagne cupcake, metti lo stampo in forno statico a 180°C e cuocile per circa 20 minuti o fino a quando si sarà formata una deliziosa crosticina in superficie.

                      
                                          
                      Sforna le lasagne cupcake al salmone e lasciate intiepidire prima di servirle.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Puoi farcire le lasagne cupcake come preferisci, largo alla tua fantasia!

Se utilizzi una sfoglia per lasagne ruvida e porosa ti consiglio di sbollentarle per 2 minuti prima di realizzare la ricetta.
Puoi sostituire il salmone con i gamberi.
Puoi sostituire la provola con il formaggio che preferisci.

                  
                
                              
          
                              Conservazione
                                
                  
                                        Le lasagne cupcake al salmone si conservano in frigorifero per 2 giorni, se hai utilizzato tutti ingredienti freschi, puoi congelarle prima o dopo la cottura.
                  
                
                              
          
                  