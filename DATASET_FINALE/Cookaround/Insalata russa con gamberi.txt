DIFFICOLTÀ
bassa
L'insalata russa è una ricetta che sulla tavola delle feste non manca mai, la nostra insalata russa con gamberi è ancora più ricca e appetitosa.  L'insalata russa è un antipasto a base di verdure lesse e maionese che viene servita fredda come antipasto, si prepara soprattutto in occasione delle feste di Natale, ottima per la Cena della Vigilia o come Antipasto di Natale e Capodanno. L'insalata russa con gamberi è perfetta anche per feste e cene a buffet, così come l'insalata russa con tonno.

                                                                                      
                
                                                                Gamberi
                                                                                          300
                  gr
                                                              
              
                                  
                
                                                                Carote
                                                                                          200
                  gr
                                                              
              
                                  
                
                                                                Patate
                                                                                          400
                  gr
                                                              
              
                                  
                
                                                                Piselli
                                                                  congelati -
                                                                  250
                  gr
                                                              
              
                                  
                
                                                                Uova
                                                                                          2
                  
                                                              
              
                                                                                      Per la maionese fatta in casa
                                                                      
                
                                                                Olio di semi
                                                                                          100
                  ml
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Aceto di vino bianco
                                                                                          1
                  cucchiaio da tavola
                                                              
              
                                  
                
                                                                Sale
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come si prepara in modo veloce e perfetto la ricetta dell'insalata russa con gamberi: dopo aver pelato le carote e le patate, lavale sotto l’acqua corrente e asciugale con un panno. Taglia le verdure a dadini e mettile in acqua bollente salata. Lascia cuocere per 15 minuti e aggiungi anche i piselli, lascia cuocere le verdure ancora per 10 minuti, infine scolale, mettile in una ciotola e lasciale raffreddare.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Pulisci i gamberetti, elimina il carapace e, aiutandoti con uno stecchino, anche il filetto nero che altro non è se non l'intestino del crostaceo. Porta a bollore una pentola di acqua e tuffaci i gamberetti per pochi minuti, quindi scolali.

                      
                                          
                      Nel frattempo fai cuocere anche le uova sode, quando sono cotte mettile sotto l'acqua corrente per fermare la cottura.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto, se hai deciso di non acquistarla, inizia a preparare la maionese, non ti preoccupare, è molto facile: nel boccale del frullatore metti l'uovo, l'aceto e il sale, monta alla massima velocità con la frusta elettrica fino ad ottenere un salsa densa e corposa.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Aggiungi la maionese alle verdure lesse, mescola e metti tutto in un piatto da portata, compatta con il dorso di un cucchiaio dando all'insalata russa una forma sferica. 

                      
                                          
                      Sbuccia le uova sode già fredde e tagliale a spicchi, con gli spicchi decora la sommità della cupola di insalata russa, infine decora le parti laterali con i gamberetti. 

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Non ho il taglia uovo, come posso fare per avere spicchi perfetti senza romperli?
  							Puoi ottenere degli spicchi perfetti dalle uova tagliandole con un coltellino ben affilato, solo dopo che si saranno ben raffreddate
  						
  					  						
  							Per quanto tempo posso conservare l'insalata russa con gamberi?
  							Puoi conservarla in frigorifero per un giorno all'interno di un contenitore e coperta da pellicola trasparente per alimenti.
  						
  					  						
  							Potrei usare dei piselli surgelati?
  							Sì certo, soprattutto se usi l'insalata russa per le feste di Natale sarà pressoché impossibile trovare i piselli freschi. 
  						
  										
				
              
          
                  