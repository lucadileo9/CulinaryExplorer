DIFFICOLTÀ
bassa
Avete voglia di un primo facile e saporito? Vene allora questa ricetta fa per voi: riso e patate è proprio un ottimo primo piatto, di quelli perfetti quando a tavola si devono sfamare tante persone con gusti diversi e soprattutto esigenze diverse. Questo è un piatto infatti che mette d'accordo tutti, grandi e piccoli. Il riso con le patate poi è buono anche il giorno dopo anzi, è perfetto se viene ripassato in padella.  Un primo piatto davvero semplice perfetto magari quando fa più freddo perché dà molta energia ma vale assolutamente la pena provarlo perché è buonissimo! Provate questa ricetta e se vi dovessero avanzare delle patate vi proponiamo di fare anche il gattò, un piatto tipico napoletano in cui la parola riciclo la fa da padrone: è ottimo.

                                                                                      
                
                                                                Riso
                                                                                          360
                  gr
                                                              
              
                                  
                
                                                                Patate
                                                                                          150
                  gr
                                                              
              
                                  
                
                                                                Carote
                                                                                          2
                  
                                                              
              
                                  
                
                                                                Coste di sedano
                                                                                          1
                  
                                                              
              
                                  
                
                                                                Cipolla
                                                                                          ½
                  
                                                              
              
                                  
                
                                                                Passata di pomodoro
                                                                                          200
                  gr
                                                              
              
                                  
                
                                                                Acqua
                                                                  calda -
                                                                  
                  q.b.
                                                              
              
                                  
                
                                                                Olio extravergine d'oliva (EVO)
                                                                                          2
                  cucchiai da tavola
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando volete preparare riso e patate prima di tutto: preparate un battuto con la cipolla, le carote e le foglie più tenere di un sedano. Essendo una minestra è preferibile preparare il battutto con un mixer trita-tutto, ma potete preparalo anche a mano, ma ricordate che più fine sarà il battuto, migliore il risutato finale.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Fate soffriggere il battuto appena preparato, in una casseruola con 2 cucchiai di olio extravergine d'oliva.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando il battuto si sarà appassito, versate nella casseruola la passata di pomodoro, abbassate la fiamma e lasciate scaldare.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quindi prendete le patate, sbucciatele, lavatele e tagliatele a cubetti abbastanza piccoli.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungete le patate appena tagliate nella casseruola con il battuto e la passata di pomodoro. Versate nella casseruola, mezzo bicchiere d'acqua, coprite e cuocete per circa 10 minuti, in modo tale da far ammorbidire le patate.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Trascorsi i 10 minuti, versate nella casseruola almeno 1 litro di acqua, preferibilmente calda, portate a bollore. Raggiunto il bollore versate il riso e lasciate cuocere per circa 13-14 minuti o secondo il tempo di cottura riportato sulla confezione, del tipo di riso che utilizzerete.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Mentre Riso e patate si stanno cuocendo, salate e pepate la minestra.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      La minestra di Riso e patate è pronta. Spegnete il fuoco, lasciate riposare per qualche minuto, servite con un filo di olio extravergine d'oliva a crudo e un giro di pepe.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  