DIFFICOLTÀ
media
Il risotto all'astice è un primo piatto sontuoso e raffinato che si ispira alle tradizionali linguine, immancabili nei menù delle feste. Questa appetitosa variante della ricetta a base di pasta è resa ancora più saporita dalla cottura del riso nel brodo di pesce, che renderà ancora più avvolgenti i sapori. Le carni teneri e delicate dell'astice sono le protagoniste indiscusse di questo classico primo piatto di mare. Scopri qui tutti i trucchi per preparare questa pietanza a casa tua, arricchendo i tuoi menu con un piatto da 5 stelle!

                                                                                      
                
                                                                Riso Carnaroli
                                                                                          320
                  gr
                                                              
              
                                  
                
                                                                Astice
                                                                  piccoli -
                                                                  2
                  
                                                              
              
                                  
                
                                                                Pomodoro pelato
                                                                                          250
                  gr
                                                              
              
                                  
                
                                                                Sedano
                                                                  costa -
                                                                  1
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Brodo di pesce
                                                                                          
                  q.b.
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Casseruola /                                   Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Mettete una pentola colma d'acqua sul fuoco e portate a bollore. Quando l'acqua bolle aggiungeteci l'astice e lasciate cuocere per 4 minuti circa.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Prendete una casseruola, versatevi un bel giro d'olio, aggiungete il sedano tagliato grossolanamente comprese le foglie, l'aglio intero e il prezzemolo tritato e lasciate prendere calore a fiamma bassa.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Scolate gli astici, quindi tagliate le chele e le codine e mettetele da parte per la decorazione finale.

                      
                                          
                      Separate il corpo dalla testa, apritele a metà e aggiungetele alla casseruola e lasciate rosolare il tutto.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Aggiungete ora il pomodoro pelato, un pizzico di sale e un mestolo di brodo di pesce. Lasciate cuocere a casseruola coperta per 10-15 minuti.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      A questo punto eliminate lo spicchio d'aglio e con l'utilizzo di uno schiaccia patate, schiacciate i crostacei così da far fuoriuscire tutto il sugo e il loro sapore. Trasferite nella ciotola tutto il sughetto rimasto nella casseruola.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Infine filtrate tutto il sugo così da eliminare residui di carapace.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Prendete una casseruola, versatevi un bel giro d'olio e distribuite il riso uniformemente in modo che si possa tostare bene.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Quando vedete che il riso diventa traslucido, ricopritelo con il brodo di pesce.
                      
                                                              
                                                
													
												
                                              
                                        
                    
                    
                
                                                
                  
                    9
                                                                
                                          
                      Aggiungete un po' del sugo di astice preparato in precedenza e lasciate cuocere.
                      
                                                              
                                                
													
												
                                              
                                        
                    
                    
                
                                                
                  
                    10
                                                                
                                          
                      Portate al termine la cottura del riso aggiungendo sia il brodo di pesce che il sughetto all'astice.

                      
                                          
                      Quando il riso è cotto, spegnete il fuoco, mantecatelo con un filo d'olio extravergine d'oliva e lasciatelo riposare per qualche minuto.
                      
                                                              
                                                
													
												
                                              
                                        
                    
                    
                
                                                
                  
                    11
                                                                
                                          
                      Nel frattempo prendete una padella, fate un giro d'olio e mettete a rosolare le chele con le codine che avevate messo da parte.
                      
                                                              
                                                
													
												
                                              
                                        
                    
                    
                
                                                
                  
                    12
                                                                
                                          
                      Servite il riso all'astice decorandolo con le chele, le codine e con una spolverata di prezzemolo tritato fresco.
                      
                                                              
                                                
													
												
                                              
                                        
                    
                    
                
                                              
          
                  