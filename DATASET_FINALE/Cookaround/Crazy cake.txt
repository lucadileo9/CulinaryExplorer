DIFFICOLTÀ
molto bassa
La crazy cake è proprio una torta pazza! Sì perché per farla dovrete mettere a tacere il pasticciere che è in voi e sconvolgere tutte le regole della pasticceria. La cosa che più caratterizza questa torta è il metodo di preparazione della pastella, infatti questa va semplicemente mescolata direttamente nello stampo che utilizzerete per la sua cottura, semplice no?

                                                                                      
                
                                                                Farina 00
                                                                                          190
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Cacao amaro
                                                                                          30
                  gr
                                                              
              
                                  
                
                                                                Bicarbonato di sodio
                                                                                          6
                  gr
                                                              
              
                                  
                
                                                                Sale
                                                                                          2
                  gr
                                                              
              
                                  
                
                                                                Olio di semi
                                                                                          70
                  gr
                                                              
              
                                  
                
                                                                Aceto bianco
                                                                                          15
                  gr
                                                              
              
                                  
                
                                                                Estratto di vaniglia
                                                                                          5
                  gr
                                                              
              
                                  
                
                                                                Acqua
                                                                                          240
                  ml
                                                              
              
                                                                                      Per la ganache
                                                                      
                
                                                                Panna fresca
                                                                                          120
                  gr
                                                              
              
                                  
                
                                                                Cioccolato fondente
                                                                                          200
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare la crazy cake dovrete dotarvi di uno stampo da 18 cm e iniziare a aggiungere gli ingredienti a partire da quelli secchi. Partite dalla farina, aggiungete lo zucchero e il cacao amaro.
                      
                                                                                
                    
                    
                    
                
                                                
                  
                    2
                                                                
                                          
                      Unite anche il bicarbonato, il sale, l'olio di semi, l'aceto bianco e l'estratto di vaniglia oppure, se preferite, i semini della bacca di vaniglia e l'acqua. Non vi resterà che mescolare molto bene fino ad ottenere una pastella molto liscia. Mi raccomando l'unica accortezza è proprio questa che non vi siano grumi nella pastella perchè ovviamente se ci fossero ve li ritrovereste all'interno della torta con un risultato piuttosto sgradevole.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Ora non vi resta che infornare a 180°C in forno ventilato e lasciate cuocere per circa 30 minuti o fino a che la torta sarà cotta. Per verificare la cottura della torta inserite uno stuzzicadenti di legno e se ne uscirà pulito potrete considerare il dolce cotto e pronto da sfornare.
                      
                                                            
                    
                    
                
                                                
                  
                    4
                                                                
                                          
                      Nel mentre che la torta cuoce, potrete realizzare una buonissima ed elegantissima ganache per rendere il vostro dolce ancora più bello ed accattivante. Mettete sul fuoco un pentolino con la panna e portatela quasi a bollore. 

                      
                                          
                      Pesate anche il cioccolato fondente, se usate le tavolette di cioccolato abbiate l'accortezza di spezzettarle in pezzi uniformi in modo tale che si possa sciogliere uniformemente nella panna bollente. 

                      
                                          
                      Unite, quindi, il cioccolato alla panna e mescolate fino a che il cioccolato non sia completamente sciolto formando una crema lucida e giustamente densa.
                      
                                                            
                    
                    
                
                                                
                  
                    5
                                                                
                                          
                      Sfornate il dolce, lasciatelo raffreddare per 5 minuti, quindi estraetelo dallo stampo. Lasciate freddare il dolce completamente prima di decorarlo con la ganache.
                      
                                                            
                    
                    
                
                                                
                  
                    6
                                                                
                                          
                      Colate la ganache sul dolce e create delle decorazioni con un cucchiaio. La ganache sarà sufficientemente densa da poter realizzare dei disegni sulla superficie.
                      
                                                            
                    
                    
                
                                              
          
                  