DIFFICOLTÀ
bassa
L'insalata di farro, gamberi e zucchine è una delle tante varianti sulla falsa riga del riso freddo. Si tratta, infatti, di un cereale lessato e condito a freddo con ingredienti a piacere, in questo caso appunto del farro condito con un pesto di basilico, le zucchine saltate e i gamberi cotti al vapore.

                                                                                      
                
                                                                Farro
                                                                                          400
                  gr
                                                              
              
                                  
                
                                                                Zucchine
                                                                  medie -
                                                                  4
                  
                                                              
              
                                  
                
                                                                Gamberi
                                                                                          400
                  gr
                                                              
              
                                  
                
                                                                Basilico
                                                                  abbondante -
                                                                  1
                  ciuffo
                                                              
              
                                  
                
                                                                Pinoli
                                                                                          1
                  cucchiaio da tavola
                                                              
              
                                  
                
                                                                Parmigiano Reggiano
                                                                                          2
                  cucchiai da tavola
                                                              
              
                                  
                
                                                                Spicchio di aglio
                                                                                          1,5
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare l'insalata di farro, gamberi e zucchine la prima cosa che dovrete fare sarà cuocere il farro in abbondante acqua bollente salata.

                      
                                          
                      Il farro ci mette un po' a cuocersi, fino a mezz'ora di tempo, quindi cuocetene in abbondanza così da averne a disposizione, se volete, anche per i giorni successivi.

                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      Mentre il farro cuoce preparate le zucchine: rimuovete le due estremità dopo averle ben lavate, quindi affettatele piuttosto sottilmente. Fate scaldare un bel giro d'olio extravergine d'oliva in una casseruola, aggiungete uno spicchio d'aglio.

                      
                                          
                      Quando l'olio inizierà a sfrigolare intorno allo spicchio d'aglio, aggiungete le zucchine e fatele cuocere a fuoco vivace per una decina di minuti, o fino a che non risultino morbide.

                      
                                          
                      Conditele con sale e pepe durante la cottura.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Preparate, quindi, il pesto: raccogliete, in un bicchiere sufficientemente ampio da poter far entrare il frullatore ad immersione, le foglie di un bel ciuffo abbondante di basilico.

                      
                                          
                      Aggiungete al basilico i pinoli, un pezzetto d'aglio, il parmigiano grattugiato e l'olio extravergine d'oliva.

                      
                                          
                      Frullate molto bene tutto fino ad ottenere un pesto morbido, se necessario aggiungete altro olio. Regolate il pesto con del sale.
                      
                                                            
                    
                    
                
                                                
                  
                    4
                                                                
                                          
                      Prendete i gamberi sgusciati e disponeteli nel cestello della vaporiera. Trasferite il cestello sulla pentola con dell'acqua in ebollizione e lasciateli cuocere con il coperchio per circa 5 minuti.
                      
                                                            
                    
                    
                
                                                
                  
                    5
                                                                
                                          
                      Riunite in una bella insalatiera i gamberi cotti, conditeli con olio, sale e pepe. Aggiungete il farro e mescolate per iniziare ad amalgamare.

                      
                                          
                      Non vi resta che aggiungere le zucchine ed il pesto e mescolare molto bene affinché il farro si possa condire alla perfezione.

                      
                                          
                      Servite l'insalata di farro, gamberi e zucchine ben fredda, semmai riponetela in frigorifero per un'oretta per renderla ancora più fresca e piacevole da consumare soprattutto nelle giornate più calde.
                      
                                                            
                    
                    
                
                                              
          
                  