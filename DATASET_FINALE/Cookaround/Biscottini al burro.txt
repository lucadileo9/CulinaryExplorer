DIFFICOLTÀ
molto bassa
I biscottini al burro sono dei deliziosi biscotti da tuffare nel latte a colazione, perfetti anche come merenda per i più piccoli o come sfizioso fine pasto! L'impasto dei biscottini al burro è facilissimo da realizzare, con pochi ingredienti, semplici e genuini: burro, farina, uova, zucchero, vaniglia e un pizzico di sale. Come tutti i biscotti frollini, sono ideali anche per chi è poco pratico in cucina e possono rivelarsi un modo molto divertente per intrattenere i bambini! Non dovrai far altro che scegliere le formine più simpatiche e personalizzare l'impasto a tuo piacimento, aromatizzandolo con scorza di limone o arancia, per esempio, oppure aggiungendo gocce di cioccolato, cocco rapé, scaglie di mandorle o zuccherini.

                                                                                      
                
                                                                Farina
                                                                                          300
                  gr
                                                              
              
                                  
                
                                                                Burro
                                                                                          150
                  gr
                                                              
              
                                  
                
                                                                Zucchero a velo
                                                                                          70
                  gr
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Estratto di vaniglia
                                                                                          1
                  cucchiaio da tè
                                                              
              
                                  
                
                                                                Sale
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Vediamo insieme come cucinare i biscottini al burro: versa la farina in una ciotola, aggiungi il burro a cubetti e impasta con le mani. Unisci lo zucchero a velo e amalgamalo al composto.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Forma un cratere al centro, inserisci un uovo sbattuto, un pizzico di sale e un cucchiaino di estratto di vaniglia.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Impasta ancora prima nella ciotola e poi sulla spianatoia fino a ottenere un panetto liscio e omogeneo. Avvolgi il panetto nella pellicola e lascia riposare in frigo per almeno 30 minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trascorso il tempo di riposo posiziona l'impasto fra due fogli di carta forno e stendilo fino allo spessore di mezzo centimetro con l'aiuto di un mattarello.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Ritaglia i biscotti con utilizzando gli stampini che preferisci.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Cuoci in forno statico preriscaldato a 180°C per 20-25 minuti.

                      
                                          
                      Lascia raffreddare i biscottini al burro prima di gustarli, magari inzuppati in un buon tè caldo!
                      
                                                              
                                                
													
												
                                                
													
												
                                              
                                        
                    
                    
                
                                              
          
                  