DIFFICOLTÀ
molto bassa
I churros sono dei dolcetti spagnoli famosi in tutto il mondo, si preparano in pochissimo tempo e sono fatti con ingredienti molto semplici. Si tratta di bastoncini di pastella fritta, spolverati con abbondante zucchero semolato, perfetti da inzuppare nella cioccolata calda. Insomma una vera goduria! Anche se si può utilizzare la sac à poche classica con una bocchetta larga, lo strumento per dare forma ai churros è la churrera, una sorta di siringa con la bocca a forma di stella, che conferisce ai churros proprio quella forma!

                                                Ingredienti per i churros
                                                                      
                
                                                                Farina 00
                                                                                          150
                  gr
                                                              
              
                                  
                
                                                                Uova intere
                                                                  ( 2 uova medie ) -
                                                                  100
                  gr
                                                              
              
                                  
                
                                                                Burro a temperatura ambiente
                                                                                          80
                  gr
                                                              
              
                                  
                
                                                                Acqua
                                                                                          250
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Ingredienti per la frittura
                                                                      
                
                                                                Olio di arachidi
                                                                                          1
                  l
                                                              
              
                                                                                      Ingredienti per guarnire
                                                                      
                
                                                                Zucchero semolato
                                                                                          
                  q.b.
                                                              
              
                                                                                                Attrezzature
              
                
                                  Cucchiaio di legno /                                   Forbici /                                   Padella /                                   Pentola /                                   Piatto /                                   Sac à poche                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare i churros metti il burro con l’acqua, lo zucchero ed il sale in una pentola. Non appena arriva a bollore, togli la pentola dalla fiamma ed aggiungi la farina setacciata, mescola con un cucchiaio di legno in modo da fare assorbire i liquidi.
                      
                                                              
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Rimetti la pentola sulla fiamma e continua a mescolare fino a quando il composto non si sarà staccato dalle pareti. Togli nuovamente la pentola dalla fiamma e lascia intiepidire il composto per 5 minuti. A questo punto aggiungi il primo uovo e mescola fino al completo assorbimento dell’uovo, solamente dopo aggiungi il secondo uovo e mescola, il composto deve risultare liscio e corposo.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Inizia a far scaldare l’olio per friggere in una padella o in una friggitrice e nel frattempo trasferisci il composto in una sac à poche con il beccuccio a stella. Quando l’olio raggiunge la temperatura di 180°C, dai forma ai churros facendo dei bastoncini della lunghezza di 10 cm. Lasciali cadere direttamente nell’olio bollente, aiutandoti con delle forbici per staccare l’impasto dalla sac à poche.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Fai cuocere i churros fino a doratura, scola su carta assorbente e passali nello zucchero semolato. Servi su un vassoio ancora caldi e, se vuoi, accompagnali con una ciotola di cioccolata calda.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  