DIFFICOLTÀ
media
I tortelli di patate mugellani sono un favoloso primo piatto molto conosciuto e diffuso nella alta Toscana, al nord di Firenze. Un primo ricco, dal gusto incredibile che richiede un po' di pazienza nel farlo, ma che dà assolutamente grandissima soddisfazione. La ricetta che vi proponiamo è quella di origine familiare e di certo, proprio cambiando anche solo famiglia si potrenno notare piccole differenze, ma vi assicuriamo che è perfetta! Servite i tortelli di patate magari una domenica durante un pranzo in famiglia e sentirete che buoni: successo assicurato! Provate questa ricetta e se amate la pasta fresca ripiena, provate anche i ravioli al formaggio, troppo buoni!

                                                                                      
                
                                                                Farina
                                                                                          300
                  gr
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Sale
                                                                                          1
                  pizzico
                                                              
              
                                                                                      Per farcire
                                                                      
                
                                                                Patate
                                                                                          500
                  gr
                                                              
              
                                  
                
                                                                Parmigiano Reggiano
                                                                                          100
                  gr
                                                              
              
                                  
                
                                                                Pancetta (tesa)
                                                                                          100
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Olio extravergine d'oliva (EVO)
                                                                                          2
                  cucchiai da tavola
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                Rosmarino
                                                                                          1
                  rametto
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Noce moscata
                                                                                          
                  q.b.
                                                              
              
                                                                                                Attrezzature
              
                
                                  Ciotola /                                   Padella /                                   Pentola /                                   Rotella dentata /                                   Schiacciapatate                                
              
                          

                    
                            
          
                            Preparazione
                                
                  
                    1
                                                                
                                          
                      Quando volete preparare la ricetta dei tortelli di patate mugellani, per prima cosa preparate la sfoglia all'uovo seguendo la ricetta base, quindi mettetela a riposare.

                      
                                          
                      Nel frattempo mettete a lessare le patate intere con la buccia.

                      
                                          
                      Non appena cotte, schiacciatele ed amalgamatele con il parmigiano, le uova, il sale, il pepe e la noce moscata.
                      
                                                              
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Tagliate la pancetta a dadini.

                      
                                          
                      Fate rosolare in padella nell'olio gli spicchi d'aglio ed il rosmarino; quando questi ingredienti avranno aromatizzato bene l'olio, rimuoveteli ed unite la pancetta e fatela rosolare per un minuto.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unite questa pancetta con tutto il grasso di cottura al composto di patate ed amalgamate bene il tutto.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Riprendete la pasta all'uovo e stendetela in una sfoglia molto sottile.

                      
                                          
                      Distribuite dei cucchiai di farcia ben distanziati l'uno dall'altro sulla sfoglia, quindi tagliate i tortelli quadrati di circa 4 cm di lato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Lessate i tortelli in abbondante acqua salata per circa 3-4 minuti.

                      
                                          
                      Non appena cotti, scolateli e conditeli o con del ragù di carne o con del burro fuso e parmigiano a piacere.
                      
                                                              
                                                
													
												
                                              
                                        
                    
                    
                
                                              
          
                              Consiglio
                                
                  
                                        Quanto tempo prima posso preparare i tortelli?
Puoi anticiparti anche di qualche ora.
Potrei invece surgelarli visto che vorrei farli per molte persone?
Sì certo, puoi tranquillamente surgelarli.
                  
                
                              
          
                  