DIFFICOLTÀ
bassa
I porcini sono tra i funghi più pregiati e ricercati della stagione autunnale. Con il loro sapore intenso e caratteristico, sono i protagonisti di molte ricette della cucina italiana, sia semplici che elaborate. Ma come fare per gustarli tutto l'anno, anche quando non sono più disponibili freschi? La soluzione è preparare i funghi porcini sott'olio, una conserva facile e veloce da realizzare, che ti permetterà di averli sempre a portata di mano per usarli in tutte le ricette che lo richiedono. 

                                                                                      
                
                                                                Funghi porcini
                                                                                          500
                  gr
                                                              
              
                                  
                
                                                                Aceto di vino bianco
                                                                                          ½
                  l
                                                              
              
                                  
                
                                                                Acqua
                                                                                          ½
                  l
                                                              
              
                                  
                
                                                                Vino bianco
                                                                                          ½
                  l
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero in grani
                                                                                          
                  q.b.
                                                              
              
                                  
                
                                                                Chiodi di garofano
                                                                                          
                  q.b.
                                                              
              
                                  
                
                                                                Foglie di alloro
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come preparare i funghi porcini sott'olio fatti in casa: con un coltellino appuntito, taglia la parte terrosa dai gambi e poi pulisci bene i funghi sfregandoli con una pezzolina umida, in questo modo rimuoverai i residui di terriccio senza doverli immergere in acqua.

                      
                                          
                      Prendi una pentola capiente, versaci l'acqua, il vino e l'aceto infine aggiungici il sale e una foglia di alloro. Accendi il fuoco e porta a bollore, mentre attendi che ciò avvenga, taglia i funghi a fettine non troppo sottili. Se i funghi porcini che hai a disposizione sono piccoli, puoi anche lasciarli interi.

                      
                                          
                      Quando il il liquido di cottura arriva a formare le prime bolle, versaci i funghi porcini tagliati a fettine.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Fai cuocere i funghi porcini per circa 5 minuti, poi scolali con una schiumarola e posizionali su un canovaccio pulito, falli asciugare all'aria per almeno 24 ore. Il giorno dopo, metti i funghi nei vasetti di vetro precedentemente sterilizzati, aggiungi tre grani di pepe, due chiodi di garofano, una foglia di alloro e copri bene con olio. Prima di chiudere i barattoli aspetta qualche ora e se il livello dell'olio cala, rimboccalo.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                              
          
                              Consiglio
                                
                  
                                        Aspetta 3 mesi prima di aprire i barattoli di funghi porcini sott'olio fatti in casa. Una volta aperti potrai conservarli in frigorifero per non più di una settimana. 
                  
                
                              
          
                  