DIFFICOLTÀ
bassa
State pensando a un menù mediterraneo a base di pesce? Iniziate con dei classici spaghetti alle vongole e proseguite con questi gustosi calamari ripieni al forno! Un secondo piatto della cucina casalinga che vi farà fare un’ottima figura con pochi, semplici ingredienti: i calamari infatti sono farciti con un semplice composto a base di pangrattato insaporito con capperi, aglio e prezzemolo. Accompagnate i calamari ripieni al forno con un contorno di pomodorini freschi per aggiungere un piacevole tocco di freschezza!

                                                                                      
                
                                                                Calamaro
                                                                                          8
                  
                                                              
              
                                  
                
                                                                Spicchio di aglio
                                                                  facoltativo -
                                                                  2
                  
                                                              
              
                                  
                
                                                                Prezzemolo
                                                                                          1
                  mazzetto
                                                              
              
                                  
                
                                                                Pangrattato
                                                                                          100
                  gr
                                                              
              
                                  
                
                                                                Capperi
                                                                                          1
                  cucchiaio da tè
                                                              
              
                                  
                
                                                                Vino bianco
                                                                  facoltativo -
                                                                  
                  q.b.
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Forno /                                   Padella /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare la ricetta dei calamari ripieni al forno, tritate i tentacoli e le alette dei calamari e rosolateli in due cucchiai di olio per circa 10 minuti, quindi trasferiteli in una terrina.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Tostate il pangrattato nella stessa padella unta d'olio e lasciatelo raffreddare.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Tritate il prezzemolo con l'aglio e i capperi.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Aggiungete il trito ai tentacoli rosolati, unendo anche il pangrattato tostato e mescolate il tutto aiutandovi con un cucchiaio.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Quindi salate e pepate il ripieno.

                      
                                          
                      Aiutandovi con un cucchiaino, incominciate a riempire le sacche dei calamari.

                      
                                          
                      Richiudete i calamari con lo stuzzicadenti e disponeteli in una teglia da forno.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Irrorateli con un bel giro d'olio e salateli.

                      
                                          
                      Mettete in forno a 200°C per circa 20 minuti.

                      
                                          
                      A metà cottura, bagnate i calamari con il vino bianco.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Sfornate i calamari ripieni al forno, bagnateli con il fondo di cottura e spolverizzateli con il pangrattato, aggiungendo un filo d'olio extravergine di oliva.

                      
                                          
                      Quindi, rimettete in forno al massimo della temperatura per circa 3-4 minuti o fino a doratura.

                      
                                          
                      Servite i calamari ripieni a fettine accompagnandoli, a vostro piacimento, ad una insalatina di pomodori.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Posso sostituire i calamari con dei totani o con delle seppie?
Sicuramente, puoi tranquillamente utilizzare la stessa ricetta per ottenere degli ottimi totani ripieni o delle seppie ripiene.
Non ho il forno, posso cuocerli in tegame?
Si, puoi cuocerli in tegame o in padella ma presta attenzione alla cottura, i calamari non dovranno diventare gommosi.
Sono intollerante ai pomodori, posso accompagnare i calamari ripieni al forno con delle patate?
Certo, le patate ci stanno benissimo sia arrostite in forno che lesse e condite in insalata.
Adoro i calamari, mi daresti altre ricette?
Due gustosissime ricette con i calamari sono il risotto ai calamari e le fettuccine calamari e vongole, ma se giri ne sito ne troverai tantissime altre!
                  
                
                              
          
                    
            Rivedi la ricetta
            
          
                  