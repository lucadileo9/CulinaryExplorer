DIFFICOLTÀ
bassa
Se cercate un primo piatto delicato ma gustoso a base di pesce, vi proponiamo le tagliatelle con calamari vongole e gamberetti. Facile da fare dà grande soddisfazione sia a chi lo prepara ma soprattutto a chi lo gusta. Questo tris di ingredienti è tra i più saporiti e graditi e la loro delicatezza la fa da padrone. In effetti si tratta di un primo molto saporito ma elegante che di certo piacerà a tutti, anche a chi non ama il pesce con le spine. Provate questa ricetta e se amate questo genere di piatti vi invitiamo a provare anche un'altra idea: questa volta vi proponiamo un secondo, i gamberoni gratinati, uno spettacolo per gli occhi e per il palato!

                                                                                      
                
                                                                Tagliatelle all'uovo
                                                                  fatte a mano -
                                                                  480
                  gr
                                                              
              
                                  
                
                                                                Calamaro
                                                                  ( interi ) -
                                                                  1
                  kg
                                                              
              
                                  
                
                                                                Gamberetti
                                                                  sgusciati -
                                                                  500
                  gr
                                                              
              
                                  
                
                                                                Vongole veraci
                                                                                          500
                  gr
                                                              
              
                                  
                
                                                                Vino bianco
                                                                                          1
                  bicchiere
                                                              
              
                                  
                
                                                                Passata di pomodoro
                                                                                          2
                  bicchieri
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Spicchio di aglio
                                                                                          3
                  
                                                              
              
                                  
                
                                                                Peperoncino rosso piccante
                                                                                          
                  q.b.
                                                              
              
                                  
                
                                                                Cipolle
                                                                                          1
                  spicchio
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                                                                                Attrezzature
              
                
                                  Casseruola /                                   Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Per fare le tagliatelle con calamari vongole e gamberetti, pulite i calamari sciacquandoli sotto l'acqua corrente.

                      
                                          
                      Scaldate un fondo d'olio In una casseruola e soffriggetevi l'aglio tritato grossolanamente e il peperoncino.

                      
                                          
                      Unite i calamari e cuocete a fiamma viva per 5 minuti.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Non appena i calamari avranno assunto un bel colore rosato, unite la cipolla tritata finemente e subito dopo mezzo bicchiere di vino bianco.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Fate sfumare il vino sempre a fiamma vivace ed unite la passata di pomodoro.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Salate e lasciate ridurre la salsa su fiamma bassa per 10 minuti.

                      
                                          
                      Nel frattempo, in una padella con dell'olio, rosolate l'aglio, il prezzemolo e il peperoncino tritati, aggiungete le vongole, precedentemente pulite e lavate.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Lasciatele cuocere a fiamma media per 2 minuti, sfumate con il rimanente vino e lasciate cuocere fino alla loro completa apertura, aggiungete i gamberetti e lasciate insaporire per altri 3 minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Unite le vongole con i gamberetti alla casseruola con i calamari e lasciate insaporire il tutto per ancora 5 minuti a fiamma bassa.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      A parte lessate le tagliatelle, in abbondante acqua salata, scolatele al dente e mantecatele con il sugo appena realizzato.
                      
                                                              
                                                
													
												
                                              
                                        
                    
                    
                
                                              
          
                  