DIFFICOLTÀ
bassa
Volete rendere i vostri dolci ancora più belli? Con la ghiaccia reale colorata potete decorare biscotti e torte con disegni e scritte fatte alla perfezione! Si tratta di una glassa piuttosto densa realizzata con albume, zucchero a velo e succo di limone, a cui si può aggiungere qualche goccia di colorante alimentare. Utilizzando una tasca da pasticciere potrete applicare la ghiaccia reale colorata con più precisione ottenendo così un risultato grazioso e ordinato. Scatenate la fantasia e divertitevi a decorare tanti golosi dolcetti, come stelle e cuori di frolla… saranno una bellissima idea da regalare per Natale!

                                                                                      
                
                                                                Zucchero a velo
                                                                                          85
                  gr
                                                              
              
                                  
                
                                                                Albume d'uovo
                                                                                          20
                  gr
                                                              
              
                                  
                
                                                                Succo di limone
                                                                  mezzo cucchiaino -
                                                                  
                  
                                                              
              
                                  
                
                                                                Colorante alimentare
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Versate l'albume in una scodella e unite mezzo cucchiaino di succo di limone.

                      
                                          
                      Azionate le fruste elettriche e iniziate a montare.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Appena l'albume inizierà a diventare gonfio e spumoso, aggiungete lo zucchero a velo, 1 cucchiaio alla volta, sempre tenendo le fruste in azione.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Se lo zucchero dovesse depositarsi sui bordi, riprendetelo con la spatola e portatelo verso il centro.

                      
                                          
                      Continuate a lavorare con le fruste per circa 10 minuti, fino ad ottenere una glassa lucida, densa e consistente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Dividete la glassa ottenuta in 2-3 ciotoline, in base ai colori che vi servono.

                      
                                          
                      Unite poco colorante in polvere o in gel e mescolate con un cucchiaino, fino a quando il colore non sarà omogeneo e avrete ottenuto la tinta desiderata.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Trasferite la ghiaccia reale colorata in un sac-à-poche con beccuccio forato sottile oppure senza beccuccio, tagliando la punta a pochi millimetri.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Decorate i vostri biscotti secondo il vostro gusto e la vostra fantasia, avendo cura di lasciarli asciugare all'aria per qualche ora, soprattutto quelli destinati ad essere impacchettati e regalati!
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La Ghiaccia reale colorata và utilizzata subito perchè tende a seccarsi in fretta. Coprite eventualmente le ciotoline con della pellicola per evitare il contatto con l'aria o inserite subito la glassa nelle varie sac à poche, che la proteggono. Và comunque utilizzata nel giro di poco tempo.
                  
                
                              
          
                              Consiglio
                                
                  
                                        Potete utilizzare anche dello zucchero a velo vanigliato, per dare l'aroma di vaniglia alla vostra glassa.
Per colorare la ghiaccia reale si consigliano coloranti in polvere o in gel, mentre si sconsigliano quelli liquidi che andrebbero ad alterare la consistenza della ghiaccia.
                  
                
                              
          
                  