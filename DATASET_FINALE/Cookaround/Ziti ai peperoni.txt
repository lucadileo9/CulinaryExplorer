
In estate si sa, è il tempo giusto per organizzare feste e cene con gli amici. E di certo gli ziti ai peperoni sono uno dei piatti che possono diventare i protagonisti delle vostre serate. La ricetta è davvero semplice da fare e in pochissimi minuti otterrete un primo molto gustoso, rustico e piacevole. Per rendere più digeribile i peperoni, ricordatevi di eliminare i semi e i filementi interni, perché sono loro la causa di una difficile digestione. Inoltre per rendere più cremoso il tutto potete anche frullare una parte di peperoni. Se vi piacciono i primi piatti estivi e saporiti, vi proponiamo anche un'altra ricetta: rigatoni con zucchine e fiori di zucca, troppo buoni e facili!

                                                                                      
                
                                                                Ziti
                                                                                          400
                  gr
                                                              
              
                                  
                
                                                                Peperoni
                                                                                          2
                  
                                                              
              
                                  
                
                                                                Olive di Gaeta
                                                                  o olive verdi -
                                                                  100
                  gr
                                                              
              
                                  
                
                                                                Capperi
                                                                                          100
                  gr
                                                              
              
                                  
                
                                                                Pangrattato
                                                                                          100
                  gr
                                                              
              
                                  
                
                                                                Spicchio di aglio
                                                                                          1
                  spicchio
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare la ricetta degli ziti ai peperoni: per prima cosa prendete i peperoni, lavateli e metteteli in una teglia, trasferiteli in forno e cuocete a 180°C per circa 30 minuti, fino a quando vedrete che la pelle si annerisce leggermente.

                      
                                          
                       
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      A questo punto prendete i peperoni adagiateli all'interno di un sacchetto di plastica e chiudete il sacchetto, lasciateli raffreddare, questa operazione vi permetterà, una volta che i peperoni si saranno raffreddati, di spellarli con maggiore facilità.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Mentre i peperoni si stanno raffreddando, portate a bollore in una capace pentola dell'acqua, una volta che l'acqua avrà raggiunto il bollore salatela e metteteci a lessare gli ziti.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Nel frattempo che la pasta è in cottura, occupatevi della preparazione del condimento: versate e fate scaldare due o tre cucchiai d'olio extravergine d'oliva in una padella, tagliate finemente uno spicchio d'aglio e mettetelo ad imbiondire leggermente nella padella con l'olio caldo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Prendete a questo punto i peperoni raffreddati, privateli della pelle e degli eventuali semi interni e tagliateli a filetti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Aggiungete i filetti di peperone nella padella con l'olio e l'aglio, lasciateli insaporire bene, salateli e saltateli leggermente per qualche minuto.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Aggiungete al condimento i capperi e le olive e, fate insaporire bene.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Versate un filo d'olio in un'altra padellina, lasciate scaldare l'olio, poi versate  all'interno della padellina il pangrattato e, mescolando di tanto in tanto fate tostare il pangrattato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Versate un mestolo d'acqua di cottura, nella padella del condimento, prima del termine di cottura della pasta, scolate gli ziti direttamente nella padella con il condimento e terminate la cottura dela pasta nella padella.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Una volta che il liquido del condimento si sarà completamente assorbito, aggiungete nella padella anche il pangrattato abbrustolito, amalagamate bene il tutto e servite.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Adoro i peperoni, hai altre ricette che puoi suggerirmi?
Certo, i peperoni sono ottimi e versatili, ti propongo di realizzare anche la pasta con peperoni e mollica, semplice e velocissima!
Mi è avanzata una porzione di sugo, cosa potrei farci?
Sai che è buonissimo anche sulla pizza?
 
                  
                
                              
          
                  