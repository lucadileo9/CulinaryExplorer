DIFFICOLTÀ
bassa
Se siete alla ricerca di qualche proposta sfiziosa e gustosa che possa essere presentata durante una cena informale o magari per un buffe i bauletti di funghi sono proprio l'ideale. Questi scrigni di pasta sfoglia al cui interno troverete un ripieno a base di funghi sono un asso nella manica che si presta benissimo ad essere calato in tantissime occasioni perché si possono preparare in anticipo e sono anche degli ottimi svuota frigo! Provate questa ricetta e se cercate altre idee per ampliare la scelta dei rustici, ecco per voi quest'altra soluzione: fagottini porri e pancetta!

                                                                                      
                
                                                                Pasta sfoglia
                                                                  rettangolare -
                                                                  500
                  gr
                                                              
              
                                  
                
                                                                Funghi champignon
                                                                  affettati -
                                                                  250
                  gr
                                                              
              
                                  
                
                                                                Prosciutto cotto
                                                                  tagliato a dadini -
                                                                  80
                  gr
                                                              
              
                                  
                
                                                                Formaggio Toma
                                                                  tagliato a cubetti -
                                                                  80
                  gr
                                                              
              
                                  
                
                                                                Uovo
                                                                  grande -
                                                                  1
                  
                                                              
              
                                  
                
                                                                Parmigiano grattugiato
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                                Attrezzature
              
                
                                  Carta forno /                                   Coltelli /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Rimuovete con un coltellino la parte più terrosa del gambo dei funghi e puliteli con un panno umido.Tagliateli a fette di circa mezzo centimetro e passateli in padella con un filo di olio a calore moderato per 4-5 minuti in modo da farli perdere umidità. 
                      
                                                                                
                    
                    
                    
                
                                                
                  
                    2
                                                                
                                          
                      Tagliate il prosciutto cotto e la toma a cubetti e tenete da parte. Sopra un foglio di carta forno dividete la pasta sfoglia a metà in modo da ottenere 2 rettangoli, praticate dei tagli trasversali sui lati dei rettangoli ad una distanza di circa 2 centimetri l'uno dall'altro; lasciando la parte centrale intatta in modo da poterci adagiare il ripieno. Per favorire la lavorazione è utile avere la pasta sfoglia ben fredda. Stendete i funghi al centro dei rettangoli aggiungete il prosciutto cotto e la toma; salate leggermente e pepate. Chiudete i bauletti sovrapponendo le strisce laterali alternandole. 
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Trasferite la carta forno con i bauletti direttamente su una teglia spennellate con l'uovo sbattuto e cospargete con il parmigiano grattugiato. Infornate a 210° statico per circa 15 minuti, fino a doratura.

                      
                                          
                      Sfornate e servite.
                      
                                                            
                    
                    
                
                                              
          
                  