DIFFICOLTÀ
bassa
Il rotolo senza cottura, conosciuto anche come rotolo di biscotti o rotolo dolce, è un delizioso dessert preparato senza l'uso del forno. Questa ricetta è molto popolare per la sua semplicità e la sua bontà; una delle varianti più amate da adulti e bambini è senza ombra di dubbio il rotolo alla Nutella.

                                                                                      
                
                                                                Mascarpone
                                                                                          150
                  gr
                                                              
              
                                  
                
                                                                Biscotti al cioccolato
                                                                                          300
                  gr
                                                              
              
                                  
                
                                                                Nutella®
                                                                                          100
                  gr
                                                              
              
                                  
                
                                                                Latte
                                                                                          100
                  gr
                                                              
              
                                  
                
                                                                Olio di semi di mais
                                                                                          20
                  gr
                                                              
              
                                  
                
                                                                Zucchero
                                                                                          20
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      In una ciotola metti il mascarpone, la Nutella e lavora con una forchetta fino a ottenere una crema omogenea, priva di grumi. Lascia riposare la crema in frigo, fino al momento dell’utilizzo.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Metti i biscotti in un frullatore o mixer, frulla fino a polverizzarli.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Metti in una ciotola i biscotti polverizzati, aggiungi lo zucchero e l’olio di semi. Incorpora il latte mescolando, aggiungilo un po’ per volta fino ad ottenere un impasto dalla consistenza morbida ma non liquida.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Disponi l’impasto su un foglio di pellicola per alimenti, copri con un altro foglio e stendilo, aiutandoti con un mattarello.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Dovrai ottenere un rettangolo di dimensioni 25x35 cm e spessore di 5 mm. Rifinisci i bordi in modo che non risultino frastagliati. Spalma la crema su tutta la superficie, lasciando 1 cm. libero su tutti i bordi.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Arrotola, aiutandoti con la stessa pellicola e chiudi a caramella. Avvolgi il tutto nella stagnola e lascia riposare in freezer per 6 ore. Prima di servire lascia riposare il rotolo, a temperatura ambiente, per 30 minuti, così da facilitare il taglio.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il rotolo senza cottura si conserva in freezer fino a 3 mesi, quindi puoi anche cucinarne alcuni e congelarli per poi tirarli fuori quando non hai tempo per pensare al dolce. 
                  
                
                              
          
                              Consigli e varianti
                                
                  
                                        La quantità di latte da aggiungere dipende da quanto burro hanno i biscotti, per questo il consiglio è quello di aggiungerne un po’ per volta, per evitare che l’impasto sia troppo umido.
Si posso utilizzare rimasugli di biscotti di vario genere, in questo caso bisognerà calibrare ancora meglio la quantità di latte da aggiungere.
Il mascarpone si può sostituire con la stessa quantità di ricotta o formaggio fresco spalmabile.
La superficie del rotolo si può decorare a piacimento , per esempio, con ciuffetti della stessa crema utilizzata per l’interno, con ciuffetti di panna etc.
Per avere un taglio netto e pulito bisogna utilizzare un coltello a lama liscia, bagnando il filo prima di utilizzarlo.
                  
                
                              
          
                  