DIFFICOLTÀ
bassa
E’ una delle torte più semplici e amate, ma anche una delle ricette più insidiose: è la crostata alla Nutella cremosa!

                                                                                      
                
                                                                Farina 00
                                                                                          300
                  gr
                                                              
              
                                  
                
                                                                Burro
                                                                  freddo -
                                                                  150
                  gr
                                                              
              
                                  
                
                                                                Zucchero
                                                                                          120
                  gr
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Tuorlo d'uovo
                                                                                          1
                  
                                                              
              
                                  
                
                                                                Lievito per dolci
                                                                                          1
                  pizzico
                                                              
              
                                  
                
                                                                Estratto di vaniglia
                                                                                          1
                  cucchiaio da tè
                                                              
              
                                  
                
                                                                Sale
                                                                                          1
                  pizzico
                                                              
              
                                                                                      Per farcire
                                                                      
                
                                                                Nutella
                                                                                          400
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Prepara la pasta frolla: in un mixer versa la farina setacciata con il lievito e il burro freddo a pezzi, poi aziona per qualche minuto fino ad ottenere un composto sabbioso.

                      
                                          
                      Trasferisci il composto sulla spianatoia, crea un buco al centro e aggiungi lo zucchero, l’uovo intero, il tuorlo, il pizzico di sale e l’estratto di vaniglia.

                      
                                          
                      Lavora con le mani fino ad ottenere un panetto di frolla liscio e compatto.

                      
                                          
                      Avvolgi l’impasto nella pellicola e metti a riposare in frigorifero per circa mezz’ora.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trascorso il tempo di riposo, stendi l’impasto con un mattarello fino allo spessore di circa mezzo centimetro.

                      
                                          
                      Prendi uno stampo per crostate di 24 cm di diametro, preferibilmente con fondo amovibile, e rivestilo con la frolla, facendola aderire bene allo stampo e rimuovendo i bordi in eccesso.

                      
                                          
                      Bucherella il fondo con i rebbi di una forchetta e versa la Nutella fluida all’interno del guscio.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Stendi nuovamente l’impasto avanzato e taglia 10 strisce della larghezza di 1 cm, poi adagiale sulla crostata.

                      
                                          
                      Con la frolla rimasta puoi creare anche altre decorazioni: più fitta sarà la griglia di frolla, più il ripieno rimarrà cremoso.

                      
                                          
                      Riponi la crostata in frigorifero per circa mezz’ora.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Preriscalda il forno a 180°. Posiziona la crostata sul ripiano centrale e sistema appena sopra la leccarda del forno; questo accorgimento preserverà il cuore cremoso. Fai scivolare sulla crostata anche un foglio di carta forno.

                      
                                          
                      Cuoci la crostata per circa 25 minuti in questo modo, poi togli la leccarda e continua la cottura per altri 12 minuti solo con la copertura di carta forno. Infine, rimuovi la carta forno e cuoci per altri 3 minuti.

                      
                                          
                      Non appena la frolla si sarà colorita, sforna e lascia raffreddare completamente la crostata prima di sformarla.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La crostata alla Nutella cremosa si può conservare sotto ad una campana di vetro per circa 3 giorni o in frigorifero per una settimana. 
                  
                
                              
          
                              Consiglio
                                
                  
                                        Per garantirti un cuore cremoso assicurati di coprire bene la crostata alla Nutella con carta forno durante la cottura.
Vuoi racchiudere la bontà della Nutella in un sol boccone? Prova la ricetta dei nutellotti facili!
                  
                
                              
          
                  