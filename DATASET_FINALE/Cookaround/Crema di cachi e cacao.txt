DIFFICOLTÀ
molto bassa
La crema di cachi e cacao è una ricetta dolce che può essere utilizzata come dessert o per riempire torte o bignè. Tipico dessert invernale, infatti il suo ingrediente principale sono i cachi, di stagione nei mesi freddi. Nella nostra ricetta della crema di cachi e cacao, abbiamo aggiunto del cioccolato fondente al 80-85% di cacao, questo ingrediente farà rassodare la crema in modo perfetto e sarà molto apprezzata dagli amanti del cioccolato di qualità. In molte versioni la crema di cachi e cacao non prevede l'uso del cioccolato, se anche tu non lo vuoi usare, non dovrai far altro che eliminarlo e usare 1 cucchiaino di cacao amaro per ogni caco previsto dalla ricetta. 

                                                                                      
                
                                                                Cachi
                                                                                          4
                  
                                                              
              
                                  
                
                                                                Cioccolato fondente al 70-85%
                                                                                          100
                  gr
                                                              
              
                                  
                
                                                                Cacao amaro
                                                                                          1
                  cucchiaio da tè
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come puoi cucinare una deliziosa crema di cachi e cacao.

                      
                                          
                      Lava, togli il picciolo e sbuccia i cachi, poi mettili nel boccale del frullatore e frullali, puoi fare questa operazione anche con un frullatore a immersione. Devi ridurre la polpa di cachi in una crema omogenea, senza grumi o pezzi di frutto.
                      
                                                                                
                    
                    
                    
                
                                                
                  
                    2
                                                                
                                          
                      Aggiungi il cucchiaino di cacao amaro e mescola bene, a lungo, per farlo ben amalgamare. 
                      
                                                            
                                        
                    
                    
                    
                    
                
                                                
                  
                    3
                                                                
                                          
                      A parte, trita grossolanamente il cioccolato fondente, riuniscilo in una ciotola di vetro e fallo sciogliere nel microonde. Aziona il microonde per qualche minuto, poi estrai la ciotola, mescola il cioccolato, rimetti in microonde e aziona di nuovo per pochi secondi, ripeti questa operazione fino a che il cioccolato non si sarà fuso in modo perfetto. 

                      
                                          
                      Se non hai il microonde puoi mettere la ciotola di vetro con il cioccolato al centro di una teglia in cui avrai messo due dita di acqua, e dopo aver azionato il fornello sottostante, lo fai sciogliere a bagnomaria. 
                      
                                                            
                    
                    
                
                                                
                  
                    4
                                                                
                                          
                      Quando il cioccolato sarà ben fuso, uniscilo subito alla crema di cachi e cacao e mescola con una spatola fino a che non sarà tutto perfettamente amalgamato, anche nel colore. 
                      
                                                            
                    
                    
                
                                                
                  
                    5
                                                                
                                          
                      Copri la ciotola della crema di cachi e cacao con della pellicola da cucina e riponi in frigorifero a rassodare per almeno 2 ore. 
                      
                                                            
                    
                    
                
                                              
          
                              Consiglio
                                
                  
                                        Se hai cucinato la crema di cachi e cacao come dessert, puoi servirla in deliziosi vasetti di vetro. Decora la superficie di ogni dessert con del biscotti sbriciolati o con granella di frutta secca. Perfette sono le scaglie di mandorle!
                  
                
                              
          
                  