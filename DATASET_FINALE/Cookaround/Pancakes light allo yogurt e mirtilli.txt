DIFFICOLTÀ
molto bassa
I pancake light allo yogurt greco e mirtilli sono una ricetta di frittelle soffici e leggere, perfette per una colazione o una merenda salutare e golosa. I pancake light con yogurt e mirtilli, si preparano con pochi ingredienti, senza uova né burro, e si arricchiscono con i mirtilli freschi, che donano colore e sapore. I pancake light allo yogurt greco e mirtilli sono facili e veloci da fare, e si possono gustare al naturale o accompagnati da sciroppo d'acero, miele, frutta o altre salse a piacere.

                                                Ingredienti per 6 pancakes
                                                                      
                
                                                                Farina 00
                                                                                          200
                  gr
                                                              
              
                                  
                
                                                                Yogurt greco 0 grassi
                                                                                          150
                  gr
                                                              
              
                                  
                
                                                                Latte parzialmente scremato
                                                                                          180
                  gr
                                                              
              
                                  
                
                                                                Mirtilli
                                                                                          80
                  gr
                                                              
              
                                  
                
                                                                Zucchero
                                                                                          40
                  gr
                                                              
              
                                  
                
                                                                Lievito in polvere per dolci
                                                                  2 cucchiaini -
                                                                  6
                  gr
                                                              
              
                                  
                
                                                                Vanillina
                                                                                          1
                  bustina
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i pancakes light allo yogurt e mirtilli, setaccia insieme la farina e il lievito, poi raccoglili in una ciotola capiente. Mescola le polveri con lo zucchero e la vanillina.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi lo yogurt greco e il latte a filo e lavora con uno sbattitore elettrico o una frusta a mano, fino a ottenere un composto perfettamente uniforme e senza grumi.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unisci i mirtilli, precedentemente lavati e ben sgocciolati, e amalgamali molto bene. Lascia riposare la pastella per almeno 15 minuti a temperatura ambiente, così da ottenere dei pancake soffici.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Terminato il tempo previsto per il riposo, scalda una padellina antiaderente e ungi il fondo con pochissimo burro o una spennellata d'olio.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Versa nella padella ben calda un mestolino di pastella e cuoci a fiamma bassa per circa due minuti. Quando sulla superficie del pancakes si inizieranno a formare delle bollicine, giralo e cuocilo anche dall'altro lato. Prepara allo stesso modo le altre frittelle, fino a terminare tutto l'impasto. I pancakes light allo yogurt e mirtilli sono pronti per essere gustati al naturale o accompagnati da frutta fresca.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        I pancakes sono buonissimi se mangiati appena cucinati, tuttavia se ne dovessero avanzare, ti consiglio di congelarli in appositi sacchetti gelo e di riscaldarli al momento del bisogno.
                  
                
                              
          
                  