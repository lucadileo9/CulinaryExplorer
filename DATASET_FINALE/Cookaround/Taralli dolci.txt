DIFFICOLTÀ
molto bassa
I taralli dolci sono dei biscotti a forma di ciambellina, realizzati con un impasto a base di farina, zucchero, uova, olio e vino bianco. Sono tipici delle regioni del sud Italia, in particolare della Puglia, della Campania e della Calabria, dove si preparano in occasione delle feste o come dolcetto da accompagnare al caffè o al tè.

                                                                                      
                
                                                                Farina 00
                                                                                          250
                  gr
                                                              
              
                                  
                
                                                                Olio di semi
                                                                                          60
                  gr
                                                              
              
                                  
                
                                                                Zucchero semolato
                                                                  + q.b. per la finitura -
                                                                  70
                  gr
                                                              
              
                                  
                
                                                                Cannella in polvere
                                                                                          
                  q.b.
                                                              
              
                                  
                
                                                                Vino bianco
                                                                                          90
                  gr
                                                              
              
                                  
                
                                                                Lievito per dolci
                                                                                          8
                  gr
                                                              
              
                                  
                
                                                                Sale fino
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come preparare in casa dei deliziosi taralli dolci: per prima cosa devi mettere in una ciotola tutti gli ingredienti secchi, ovvero la farina, lo zucchero, la cannella, un pizzico di sale e il lievito in polvere per dolci precedentemente setacciato. Infine aggiungi l'olio e il vino bianco. 
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Inizia a impastare nella ciotola con un cucchiaio o una forchetta, quando gli ingredienti si saranno compattati, continua a impastare con le mani, quando non sarà più possibile lavorare nella ciotola, ribalta il composto su un piano da lavoro leggermente infarinato e continua a lavorare fino a formare un panetto, compatto, morbido e non appiccicoso.

                      
                                          
                       
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Stacca una piccola parte dall'impasto e crea un filoncino con le mani, quando è compatto e liscio, taglialo a una lunghezza di circa 6 cm e chiudilo incrociando le estremità, in questo modo avrai formato il tarallo dolce. Schiaccia leggermente il punto in cui le due estremità del filoncino si uniscono per sigillare l'anello. Passa il tarallo in una ciotola in cui avrai messo lo zucchero semolato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Preriscalda il forno a 180°C in modalità statica e fodera una teglia con carta forno. Disponi i taralli zuccherati sulla carta forno, distanziandoli di qualche centimetro perché in cottura aumenteranno di volume. Metti la teglia in forno e cuoci per circa 20 minuti. Quando i taralli dolci sono cotti vedrai che avranno un aspetto leggermente dorato. Sforna, sistema i taralli dolci su una gratella da pasticceria e lascia raffreddare prima di servire.  
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        I taralli dolci si possono conservare a temperatura ambiente in un contenitore ermetico fino a una settimana.
                  
                
                              
          
                              Consiglio
                                
                  
                                        Se vuoi dei biscotti più aromatizzati, puoi sostituire il vino con del marsala e aggiungere un po' di scorza di limone o arancia appena grattugiate.
                  
                
                              
          
                  