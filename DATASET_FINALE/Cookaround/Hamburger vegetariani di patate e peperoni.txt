DIFFICOLTÀ
bassa
Gli hamburger vegetariani sono una sana e golosa alternativa al classico hamburger di carne o di pesce. La ricetta dei burger senza proteine animali dà ampio spazio alla fantasia di ognuno di noi. Possiamo optare per dei burger di legumi, in questo caso saranno proteici, oppure fatti solo con verdure per rimanere ancora più leggeri. Scopri le nostre migliori ricette con le patate e tutti gli hamburger fatti in casa.

                                                Ingredienti per 4 persone
                                                                      
                
                                                                Patate
                                                                  peso lordo del prodotto da pelare -
                                                                  400
                  gr
                                                              
              
                                  
                
                                                                Peperoni rossi
                                                                  peso lordo del prodotto da pelare -
                                                                  500
                  gr
                                                              
              
                                  
                
                                                                Albume d'uovo
                                                                                          1
                  
                                                              
              
                                  
                
                                                                Parmigiano grattugiato
                                                                                          60
                  gr
                                                              
              
                                  
                
                                                                Prezzemolo
                                                                                          1
                  mazzetto
                                                              
              
                                  
                
                                                                Acqua
                                                                                          100
                  ml
                                                              
              
                                  
                
                                                                Pane bianco in cassetta
                                                                                          100
                  gr
                                                              
              
                                  
                
                                                                Sale
                                                                                          5
                  gr
                                                              
              
                                  
                
                                                                Pangrattato
                                                                  4 cucchiai -
                                                                  60
                  gr
                                                              
              
                                  
                
                                                                Olio extravergine d'oliva (EVO)
                                                                                          2
                  cucchiai da tavola
                                                              
              
                                                                                                Attrezzature
              
                
                                  Alluminio /                                   Carta forno /                                   Ciotola /                                   Colino /                                   Coltello /                                   Mixer /                                   Stampo per hamburger /                                   Tagliere /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Inizia preparando gli ingredienti: lava e asciuga le patate e i peperoni.

                      
                                          
                      Preriscalda il forno a 180 gradi.

                      
                                          
                      Avvolgi le patate in fogli di alluminio: quando il forno avrà raggiunto la temperatura, mettile sulla griglia nella parte centrale insieme ai peperoni lasciati interi.

                      
                                          
                      Cucina i peperoni per 30 minuti, a fine cottura toglili dal forno e mettili in un colino.

                      
                                          
                      Le patate invece cucineranno in 50 minuti.

                      
                                          
                      Taglia i bordi della fette di pane in cassetta, subito dopo bagnale con l’acqua.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      A fine cottura priva le patate dal cartoccio e schiacciale utilizzando lo schiacciapatate.

                      
                                          
                      Pela e priva i peperoni rossi dai semi interni e dal picciolo, falli sgocciolare bene dal liquido che rilasciano in cottura. 

                      
                                          
                      Trita grossolanamente il prezzemolo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Inserisci i peperoni pelati in un boccale a bordi alti e frulla con il mixer ad immersione.

                      
                                          
                      Unisci la crema di peperoni alle patate, metti il sale, l’albume d’uovo, il prezzemolo tritato.

                      
                                          
                      Strizza il pane ammollato e uniscilo al composto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Amalgama e termina aggiungendo il parmigiano grattugiato.

                      
                                          
                      Con l’apposito attrezzo, oppure con le mani, prepara gli hamburger, spessi circa 1,5 cm. Con questo quantitativo otterrai 6 hamburger.

                      
                                          
                      Adagiali su una placca da forno rivestita con un foglio di carta forno e spolverizzata con due cucchiai di pangrattato.

                      
                                          
                      Al termine della preparazione spolverizza ogni hamburger con il pangrattato.

                      
                                          
                      Preriscalda il forno a 180°C e metti a cucinare versando un filo d’olio sugli hamburger. Cuoci per 12 minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Puoi conservare gli hamburger in frigorifero chiusi in un contenitore ermetico per 2 giorni.
                  
                
                              
          
                              Consiglio
                                
                  
                                        Se lavori il composto con le mani, ungile con un filo d’olio, in questo modo riuscirai meglio a formare gli hamburger. Durante la cottura nel forno non serve girare i burger.
                  
                
                              
          
                  