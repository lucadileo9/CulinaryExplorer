DIFFICOLTÀ
molto bassa
La caprese la conosciamo tutti, la piadina anche, quindi che ne dici di un bel matrimonio tra Romagna e Campania? L'unione di queste due buonissime ricette ci regala un'esperienza davvero golosa anche per i buongustai più esigenti: la piadina con insalata caprese e rucola. 

                                                                                      
                
                                                                Piadina
                                                                                          1
                  
                                                              
              
                                  
                
                                                                Mozzarella
                                                                                          125
                  gr
                                                              
              
                                  
                
                                                                Pomodori
                                                                                          150
                  gr
                                                              
              
                                  
                
                                                                Rucola fresca
                                                                                          40
                  gr
                                                              
              
                                                                                                Attrezzature
              
                
                                  Coltelli /                                   Testo per piadine                                
              
                          

                    
                            
          
                            Preparazione della caprese
                                
                  
                    1
                                                                
                                          
                      Se decidi di provare questa meravigliosa piadina con caprese e rucola, ti consiglio di iniziare con la preparazione della caprese, in questo modo la mozzarella perderà un po' del suo liquido evitando di rilasciarne troppo all'interno della piadina. 
                      
                                                                                
                    
                    
                    
                
                                                
                  
                    2
                                                                
                                          
                      Lava il pomodoro e taglialo a fette, disponile su un piatto. Taglia la mozzarella a fette tonde e sistemale sul letto di pomodori. Condisci con un pizzico di sale marino integrale e un filo di olio extravergine di oliva. Lascia riposare fuori dal frigo per 10 minuti. 

                      
                                          
                      In questa fase pulisci anche la rucola: togli le foglie gialle o rovinate, mettila in uno scolapasta, lavala sotto acqua corrente fresca e lasciala asciugare nello scolapasta. 
                      
                                                            
                                        
                    
                    
                    
                    
                
                                              
          
                            Preparazione della piadina 
                                
                  
                    3
                                                                
                                          
                      Scalda il testo per piadine, se non ce l'hai va benissimo una padella antiaderente con fondo piatto e abbastanza ampio da contenere la piadina stesa. 
                      
                                                            
                    
                    
                
                                                
                  
                    4
                                                                
                                          
                      Quando il testo, o la padella,  sarà bello caldo mettici sopra la piadina e scaldala da un lato per un paio di minuti, poi girala aiutandoti con una paletta e ripeti la cottura anche dall'altro lato. 
                      
                                                            
                    
                    
                
                                                
                  
                    5
                                                                
                                          
                      Togli la piadina dalla padella e posizionala su un tagliere o su un piatto. Preleva l'insalata caprese e posizionala ben stesa su metà della piadina. Ricopri il tutto con la rucola (se ancora fosse umida passala su uno strofinaccio pulito e tamponala delicatamente) quindi ripiega la parte vuota della piadina sul ripieno. Fai una leggera pressione e mangia subito! 
                      
                                                            
                    
                    
                
                                              
          
                  