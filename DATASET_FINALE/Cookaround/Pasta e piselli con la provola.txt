DIFFICOLTÀ
bassa
Se amate i piatti a base di legumi, la pasta e piselli con la provola è proprio ciò che fa per voi! Un primo piatto molto interessante, ideale per chi adora le variazioni e soprattutto provare nuovi abbinamenti! La dolcezza dei piselli si sposa benissimo con la sapidità della provola che si rende filante e dona al tutto un effetto strepitoso! Fare questo primo piatto non è assolutamente difficile e potrà essere realizzato anche da chi non ha molta dimestichezza in cucina. Provate la ricetta e fateci sapere se vi è piaciuta! Se cercate altri piatti che prevedano l'utilizzo di questo ingrediente favoloso, vi invitiamo a realizzare la ricetta della minestra con i piselli: deliziosa!

                                                                                      
                
                                                                Ditali
                                                                                          320
                  gr
                                                              
              
                                  
                
                                                                Piselli
                                                                  anche congelati -
                                                                  1
                  kg
                                                              
              
                                  
                
                                                                Provola
                                                                                          250
                  gr
                                                              
              
                                  
                
                                                                Cipolle
                                                                                          1
                  
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Vino bianco
                                                                                          ½
                  bicchieri
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Casseruola                                
              
                          

                    
                            
          
                            Preparazione
                                
                  
                    1
                                                                
                                          
                      Per fare la pasta e piselli con la provola, fate scaldare l'olio in una capace casseruola e appassitevi la cipolla affettata sottilmente a fuoco moderato, spruzzandola con il vino bianco per evitare che si colori troppo.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete i piselli, rimestateli e fateli insaporire, quindi coprite con acqua bollente e proseguite la cottura per circa 20 minuti.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Regolate di sale e pepe. Intanto, lessate a mezza cottura i tubetti.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Scolateli e uniteli ai piselli insieme con la provola tagliata a cubetti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Mantecate a fuoco vivo in modo che la provola si sciolga completamente.

                      
                                          
                      Completate con il prezzemolo tritato e servite la pasta e piselli con la provola ben calda.
                      
                                                            
                    
                    
                
                                              
          
                              Consiglio
                                
                  
                                        Vanno bene sia i piselli in barattolo che quelli surgelati?
Certo, anche i freschi, ma se non è periodo, puoi ripiegare su quelli confezionati.
Potrei utilizzare la mozzarella?
La mozzarella soprattutto se fresca perde acqua, quindi ti consiglio la provola secca in modo che fili senza annacquare il tutto.
                  
                
                              
          
                  