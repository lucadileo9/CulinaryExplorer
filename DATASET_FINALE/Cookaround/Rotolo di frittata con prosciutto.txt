DIFFICOLTÀ
bassa
Il rotolo di frittata con prosciutto è una ricetta sfiziosa e leggera perché cotta al forno senza aggiunta di olio! Ottimo da mangiare sia freddo che caldo, può essere preparato comodamente in anticipo per essere servito come antipasto o secondo piatto, ma può trasformarsi anche in una simpatica idea per un pic-nic. Per accontentare i gusti di tutti potete variare la farcitura di prosciutto e mozzarella con altri ingredienti di vostro gradimento… provate la versione con i funghi o con le patate per esempio, oppure raccontateci quella che avete in mente! Il rotolo di frittata con prosciutto è pronto per essere personalizzato a vostro piacimento.

                                                                                      
                
                                                                Uova
                                                                                          6
                  
                                                              
              
                                  
                
                                                                Mozzarella
                                                                                          150
                  gr
                                                              
              
                                  
                
                                                                Prosciutto cotto
                                                                                          100
                  gr
                                                              
              
                                  
                
                                                                Grana Padano grattugiato
                                                                                          40
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Sbattete le uova in una ciotola capiente con una forchetta o una frusta a mano per ottenere un composto omogeneo.

                      
                                          
                      Aggiungete il Grana Padano grattugiato e insaporite con un pizzico di sale e un po’ di pepe nero. Amalgamate il composto con la forchetta o la frusta a mano.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Rivestite con carta forno una teglia rettangolare da 28x20 centimetri. Potete bagnare la carta da forno sotto l’acqua corrente e strizzarla con delicatezza per eliminare l’acqua in eccesso; in questo modo aderirà meglio al fondo e ai bordi della teglia.

                      
                                          
                      Versate il composto di uova e formaggio all’interno della teglia e aiutatevi col dorso di un cucchiaio per spanderlo uniformemente.

                      
                                          
                      Cuocete nel forno statico preriscaldato a 200° per circa 10 minuti, posizionando la teglia sul ripiano medio.

                      
                                          
                      Sfornate la frittata e copritela subito con della pellicola trasparente, poi lasciate intiepidire per circa 10 o 15 minuti. In questo modo il rotolo rimarrà morbido e umido e non si spezzerà quando andrete a formarlo.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Tagliate la mozzarella a fette sottili, dopo averla messa a scolare per eliminare l’acqua in eccesso.

                      
                                          
                      Capovolgete la frittata su un vassoio senza bordi, eliminate la carta forno e procedete con la farcitura.

                      
                                          
                      Adagiate le fette di mozzarella sulla superficie, lasciando libero solo un po’ di spazio su uno dei lati corti, poi ricoprite con il prosciutto cotto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Iniziate ad arrotolare delicatamente partendo dall’altro lato corto, aiutandovi con la pellicola trasparente.

                      
                                          
                      Coprite il rotolo ottenuto e lasciatelo riposare per almeno 5 minuti.

                      
                                          
                      Tagliate il rotolo a fette spesse circa un centimetro e mezzo e servite il vostro rotolo di frittata con prosciutto!
                      
                                                              
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il rotolo di frittata con mozzarella e prosciutto può essere conservato in frigorifero per un giorno, avvolto nella pellicola trasparente. Se preferite potete scaldarlo per alcuni secondi in microonde o nel forno tradizionale, con sopra – in questo caso – un foglio di alluminio.
                  
                
                              
          
                              Consiglio
                                
                  
                                        Variate la farcitura del rotolo di frittata con prosciutto secondo i vostri gusti! Qualche suggerimento? Sostituite la mozzarella con scamorza affumicata, oppure aggiungete basilico, insalata, olive o zucchine trifolate!
                  
                
                              
          
                  