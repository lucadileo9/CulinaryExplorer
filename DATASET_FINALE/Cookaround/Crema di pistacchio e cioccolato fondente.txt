DIFFICOLTÀ
bassa
Chi ama il pistacchio non potrà resistere a questa ricetta tanto semplice quanto versatile: la crema di pistacchio con cioccolato fondente! Perfetta per farcire torte, crostate e bignè, può trasformarsi anche in un goloso dessert al cucchiaio… grazie al contrasto fra la consistenza vellutata della crema e la nota croccante dei pezzettini di cioccolato saprà rendere i vostri dolci ancora più speciali. Cosa aspettate? Procuratevi i pochi ingredienti necessari e cominciate subito a preparare la crema di pistacchio e cioccolato fondente!

                                                                                      
                
                                                                Latte
                                                                                          500
                  ml
                                                              
              
                                  
                
                                                                Zucchero
                                                                                          145
                  gr
                                                              
              
                                  
                
                                                                Polvere di pistacchio
                                                                                          50
                  gr
                                                              
              
                                  
                
                                                                Cioccolato fondente
                                                                                          50
                  gr
                                                              
              
                                  
                
                                                                Amido di mais
                                                                                          45
                  gr
                                                              
              
                                  
                
                                                                Tuorli d'uovo
                                                                                          4
                  
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Riscaldate leggermente il latte in un pentolino o al microonde.

                      
                                          
                      In una pentola versate i tuorli e aggiungete lo zucchero. Lavorate bene con una frusta a mano per amalgamare il tutto fino ad ottenere un composto gonfio e spumoso.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete, quindi, l’amido di mais setacciato. Versate il latte tiepido poco per volta, lavorando sempre con la frusta.

                      
                                          
                      Quando sarà completamente incorporato mettete la pentola sul fuoco dolce.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Continuate a mescolare fino a quando la crema non si sarà addensata.

                      
                                          
                      A questo punto incorporate la farina di pistacchi e ultimate la cottura.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trasferite la crema in una teglia di vetro e copritela con la pellicola trasparente, facendo in modo che questa sia a contatto con la crema. In questo modo non si formerà quella fastidiosa patina dura sulla superficie.

                      
                                          
                      Tagliate a pezzetti il cioccolato fondente e, solo nel momento in cui la crema di pistacchio sarà fredda, aggiungetelo mescolando con una spatola.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Per rendere la crema di pistacchio ancora più golosa potete aggiungere un mix di cioccolato fondente, al latte e bianco.
Se desiderate servirla come dessert al cucchiaio, incorporate la crema di pistacchio e cioccolato fondente un po' di panna montata... sarà ancora più invitante!
                  
                
                              
          
                              Conservazione
                                
                  
                                        La crema, ben coperta con la pellicola, può essere conservata in frigo per massimo 3 giorni.
                  
                
                              
          
                  