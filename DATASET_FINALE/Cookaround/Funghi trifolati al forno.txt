DIFFICOLTÀ
molto bassa
L'autunno è arrivato e sulle nostre tavole non possono mancare i frutti più amati di questa stagione dai colori caldi: i funghi! Perfetti per preparare risotti, paste ma soprattutto succulenti contorni, come i tipici funghi trifolati in padella o la loro versione al forno, proposta qui. Una variante più leggera, ma altrettanto gustosa, da accompagnare a secondi piatti di carne della tradizione casalinga come il coniglio o il pollo. Questa ricetta esalterà il profumo e il gusto intenso dei funghi freschi, saranno buoni da gustare anche da soli con crostoni di pane tostato, o serviti con una cremosa polenta. 

                                                                                      
                
                                                                Funghi champignon
                                                                                          500
                  gr
                                                              
              
                                  
                
                                                                Aglio
                                                                                          1
                  spicchio
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Vino bianco
                                                                                          30
                  ml
                                                              
              
                                  
                
                                                                Pepe nero
                                                                                          1
                  presa
                                                              
              
                                  
                
                                                                Sale
                                                                                          2
                  prese
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i funghi trifolati al forno procedete pulendo i funghi. Eliminate con un coltello la parte del gambo terrosa, con un panno umido pulite l’esterno. Dopo aver pulito i vostri funghi, affettateli o tagliateli in pezzi. Metteteli in una teglia non molto grande, i funghi in cottura diminuiranno molto di dimensione. Prendete il prezzemolo e tritatelo finemente.
                      
                                                              
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Sbucciate e schiacciate uno spicchio d'aglio, lo metterete intero, in questo modo, dopo aver insaporito i funghi, si potrà eliminare facilmente. Aggiungete ai funghi il prezzemolo tritato, l’aglio, due pizzichi di sale e una spolverata di pepe.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungete anche un filo di olio e mescolate, in modo che tutti gli ingredienti siano ben distribuiti. Cuocete i vostri funghi in forno statico preriscaldato a 180° per circa 8 minuti nel ripiano medio.  Passati 8 minuti, mescolate e aggiungete il vino bianco, rimettete i funghi trifolati in forno per ultimare la cottura.  I vostri funghi trifolati al forno sono pronti per essere serviti.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        I funghi trifolati al forno si possono conservare in frigorifero in un contenitore ermetico per massimo 2 giorni.
                  
                
                              
          
                  