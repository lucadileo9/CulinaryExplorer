DIFFICOLTÀ
molto bassa
I deliziosi biscotti al cocco sono delle prelibatezze dolci che non ti lasceranno indifferente. La loro preparazione è un gioco da ragazzi, e l'aroma avvolgente li rende assolutamente irresistibili! In questa straordinaria ricetta, siamo partiti da una base tradizionale di frolla e l'abbiamo elevata a nuove vette di sapore, aggiungendo la nota esotica tipica del cocco. Oltre al sapore straordinario, questo impasto si presta ad essere modellato a tuo piacimento, che si tratti di piccoli bocconcini tondi o di ciambelle, cuoricini o stelline, la scelta è tua.

                                                                                      
                
                                                                Farina
                                                                                          200
                  gr
                                                              
              
                                  
                
                                                                Burro
                                                                                          100
                  gr
                                                              
              
                                  
                
                                                                Zucchero
                                                                                          60
                  gr
                                                              
              
                                  
                
                                                                Cocco rapè
                                                                                          60
                  gr
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Lievito istantaneo per dolci
                                                                                          8
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i biscotti al cocco, per prima cosa versa la farina sul piano di lavoro, aggiungi il burro a pezzettini e pizzicalo con le dita. Amalgama il tutto fino ad ottenere un composto sabbioso.

                      
                                          
                       
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Unisci lo zucchero e il lievito e continua a mescolare gli ingredienti. Forma un cratere al centro e aggiungi l'uovo sbattuto e 50g. di cocco rapè.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Impasta con le mani fino a ottenere un composto liscio e omogeneo. Forma un panetto e lascia riposare in frigo per almeno 30 minuti, avvolto nella pellicola.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trascorso questo tempo, stendi l'impasto tra due fogli di carta forno fino ad uno spessore di circa 2-3 mm. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Ritaglia i biscotti con un coppapasta del diametro di 6 cm.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Cospargi con il restante cocco rapè e cuoci in forno statico a 180°C per 15 minuti fino a doratura. 
                      
                                                              
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Potrei aggiungere delle gocce di cioccolato ai biscotti al cocco?
  							Ma certo! Saranno ancora più buoni!
  						
  					  						
  							Quanti biscotti escono con le dosi di questa ricetta? 
  							Escono circa 20 biscotti al cocco, dipende però dalla dimensione in cui li tagli. 
  						
  										
				
              
          
                  