DIFFICOLTÀ
bassa
Come fare per assaporare la bontà delle ciliegie tutto l’anno? Potreste preparare delle ciliegie sciroppate oppure realizzare una deliziosa marmellata! La confettura di ciliegie speziata è aromatizzata con cannella, zenzero, noce moscata e chiodi di garofano. Ottima da gustare sulle fette di pane, è perfetta anche per farcire i vostri dolci preferiti e darà un tocco in più alla colazione di tutta la famiglia! Approfittate dell'inizio dell'estate e lasciatevi tentare dal profumo irresistibile della confettura di ciliegie speziata...

                                                                                      
                
                                                                Ciliegie
                                                                                          1,5
                  kg
                                                              
              
                                  
                
                                                                Zucchero
                                                                                          300
                  gr
                                                              
              
                                  
                
                                                                Cannella in polvere
                                                                  1/2 cucchiaino -
                                                                  
                  q.b.
                                                              
              
                                  
                
                                                                Zenzero in polvere
                                                                  1/2 cucchiaino -
                                                                  
                  q.b.
                                                              
              
                                  
                
                                                                Noce moscata in polvere
                                                                  1/4 di cucchiaino -
                                                                  
                  q.b.
                                                              
              
                                  
                
                                                                Chiodi di garofano
                                                                                          2
                  
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per prima cosa sanificate i vasetti che conterranno la marmellata: riempite una pentola con acqua fredda, immergete i barattoli di vetro e lasciate bollire per circa 20 minuti, aggiungendo i coperchi solo negli ultimi 10 minuti.

                      
                                          
                      Scolate i barattoli capovolgendoli su un canovaccio pulito o, meglio, su una gratella, poi asciugateli.

                      
                                          
                      Nel frattempo lavate le ciliegie, eliminate il picciolo e snocciolatele.

                      
                                          
                      Tagliate le ciliegie più piccole a metà e le più grandi a pezzetti.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trasferite le ciliegie in una pentola capiente, mescolate con lo zucchero e lasciate riposare.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Raccogliete in un piccolo mortaio la cannella, lo zenzero, la noce moscata e i chiodi di garofano e pestate tutto insieme per amalgamare le spezie tra di loro.

                      
                                          
                      Eliminate i pezzetti di chiodi di garofano eventualmente rimasti. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Aggiungete il mix di spezie alle ciliegie, mescolate e cuocete a fiamma medio-bassa per circa un'ora, mescolando di frequente per evitare che le ciliegie si attacchino al fondo e brucino.

                      
                                          
                      Per sapere se la confettura è pronta, versatene una piccolissima quantità su un piattino, lasciate appena intiepidire e inclinate il piattino: se la marmellata scivola via prolungate la bollitura, se rimane ferma al suo posto la confettura è pronta.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Riempite i vasetti con la confettura bollente, tappate immediatamente e lasciate raffreddare.

                      
                                          
                      La confettura di ciliegie speziata è pronta per essere gustata o utilizzata a vostro piacimento!
                      
                                                              
                                                
													
												
                                                
													
												
                                              
                                        
                    
                    
                
                                              
          
                  