DIFFICOLTÀ
bassa
I rustici con melanzane sono un ottimo antipasto da proporre se avete invitati a pranzo o a cena. Si tratta di un antipastino davvero semplice che vi si semplifica ulteriormente se avete deciso di portare in tavola come contorno delle melanzane grigliate...vi basterà grigliarne qualcuna in più e il gioco sarà presto fatto!

                                                                                      
                
                                                                Pasta sfoglia
                                                                  confezione -
                                                                  1
                  
                                                              
              
                                  
                
                                                                Melanzane
                                                                                          1
                  
                                                              
              
                                  
                
                                                                Passata di pomodoro
                                                                                          300
                  gr
                                                              
              
                                  
                
                                                                Basilico
                                                                                          1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Preparare questi rustici con melanzane è davvero semplice. Partite proprio dalla melanzana, dovrete lavarla, asciugarla, rimuovere il picciolo ed affettarla in fette alte circa 1,5 cm. Proseguite eliminando la buccia dalla melanzana scegliendo il metodo per voi più comodo.

                      
                                          
                      Noi abbiamo deciso, anche per avere un risultato più ordinato e omogeneo, di utilizzare un coppapasta del diametro giusto per eliminare la buccia e ottenere dei dischi di polpa di melanzana tutti uguali.

                      
                                          
                      Abbbiamo premuto il coppa pasta su ciascuna fetta di melanzana e scartato la buccia.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Ora dovrete mettere sul fuoco una griglia, preferibilmente in ghisa, ungetela molto bene e quando è ben calda adagiatevi sopra le fette di melanzana. Lasciate grigliare la verdura su entrambi i lati per circa 2 minuti per lato o fino a che vi accorgerete che si è ammorbidita a sufficienza.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel mentre potrete preparare la salsa di pomodoro riunendo in un bicchiere adatto per un frullatore ad immersione la passata di pomodoro, le foglie di basilico, il sale e un bel giro d'olio extravergine d'oliva.

                      
                                          
                      Frullate ben bene il tutto finoa d ottenere una salsa profumata.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Passate, ora, a preparare la pasta sfoglia: stendete il rotolo sul piano di lavoro e ricavatene dei dischi. Per questa operazione scegliete un coppa pasta tondo di diametro adeguato ovvero che sia di circa un centimetro più grande della fetta di melanzana.

                      
                                          
                      Allineate i dischi di pasta sfoglia in una teglia foderata con della carta forno, quindi posizionate nel centro di ciascuno una fetta di melanzana grigliata. Condite ciascuna melanzana con un cucchiaino di salsa di pomodoro e una grattugiata di emmental.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Non vi resta che infornare in forno già caldo a 220°C in modalità statica per circa 15 minuti o fino a che non vi accorgerete che la pasta sfoglia è ben cotta e dorata e l'emmental si è ben squagliato.

                      
                                          
                      Servite a piacere i rustici in tavola ancora ben caldi oppure dopo averli fatti raffreddare completamente.
                      
                                                              
                                                
													
												
                                                
													
												
                                              
                                        
                    
                    
                
                                              
          
                    
            Rivedi la ricetta
            
          
                  