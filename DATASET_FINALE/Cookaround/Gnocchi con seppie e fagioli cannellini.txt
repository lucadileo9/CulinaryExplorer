DIFFICOLTÀ
bassa
Questa ricetta degli gnocchi con seppie e fagioli cannellini è davvero un primo piatto da non perdere! Un insieme particolare per questo sostanzioso piatto di gnocchi: fagioli e seppie possono sembrare incompatibili ma l'insieme risulta molto saporito ed equilibrato. In effetti a qualucuno può sembrare un abbinamento insolito ma credeteci il risultato finale è davvero molto saporito! Provate questa ricetta e vedrete che ci darete senz'altro ragione! Qualora vorreste sperimentare altre ricette con gli gnocchi magari un po' insolite, vi proponiamo gnocchi alla bava, proprio buoni!

                                                                                      
                
                                                                Gnocchi di patate
                                                                                          400
                  gr
                                                              
              
                                  
                
                                                                Seppie
                                                                  già pulite -
                                                                  500
                  gr
                                                              
              
                                  
                
                                                                Fagioli cannellini
                                                                  lessati -
                                                                  220
                  gr
                                                              
              
                                  
                
                                                                Pomodorini
                                                                                          280
                  gr
                                                              
              
                                  
                
                                                                Brodo di pesce
                                                                  1 mestolo -
                                                                  
                  q.b.
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Rosmarino
                                                                                          1
                  rametto
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Casseruola /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare gli gnocchi con seppie e fagioli cannellini lavate le seppie, asciugatele eliminate l'osso interno, il becco e gli occhi e tagliatele a striscioline sottili.

                      
                                          
                      Versate l'olio extravergine d'oliva in una padella e mettetela sul fuoco. Aggiungete in padella le striscioline di seppie e, fatele scottare velocemente mescolando per circa 1 minuto. Rimuovete le seppie dalla padella e mettetele da parte. 
                      
                                                                                
                    
                    
                    
                
                                                
                  
                    2
                                                                
                                          
                      Versate nella padella che avete utilizzato per scottare le seppie, poco olio extravergine d'oliva insieme allo spicchio d'aglio, diviso a metà, al quale avrete eliminato l'anima interna; quindi aggiungete i pomodorini, divisi a metà, in quattro parte se grandi e lasciate prendere calore. 
                      
                                                            
                                        
                    
                    
                    
                    
                
                                                
                  
                    3
                                                                
                                          
                      A questo punto aggiungete al condimento anche i fagioli scolati dall'acqua di conservazione, se utilizzerete dei fagioli in scatola già pronti o, scolati dal liquido di cottura se utilizzerete quelli preparati da voi. Aromatizzate il sugo con il rosmarino, regolate con un pizzico di sale e pepe e fate scaldare velocemente per 1 minuto circa. Riunite nuovamente nella padella le seppie tolte e messe da parte in precedenza e, se il sugo risultasse troppo asciutto bagnate con del brodo di pesce.
                      
                                                            
                    
                    
                
                                                
                  
                    4
                                                                
                                          
                      Portate a bollore in una capace pentola dell'acqua. Appena l'acqua giunge a bollore salatela e tuffateci in cottura gli gnocchi. Lasciate cuocere per pochi minuti, non appena salgono in superficie, scolateli direttamente nella padella con il condimento, saltate e fate insaporire bene il tutto e, se necessario aggiungete un mestolo di acqua di cottura della pasta. 
                      
                                                            
                    
                    
                
                                                
                  
                    5
                                                                
                                          
                      Impiattate e servite gli gnocchi con seppie e fagioli cannellini, con una spolverata di prezzemolo tritato, una macinata di pepe e un filo d'olio extravergine d'oliva a crudo.
                      
                                                            
                    
                    
                
                                              
          
                              Consiglio
                                
                  
                                        Su quale altro tipo di pasta potrei mettere questo condiemento?
Lo vedo idoneo per dei tubetti o tubettoni.
Posso utilizzare i fagioli in barattolo?
Sì vanno bene anche quelli in barattolo.
                  
                
                              
          
                  