DIFFICOLTÀ
molto bassa
Il sorbetto al limone è un dolce freddo a base di succo di limone, acqua, zucchero e albume. È una ricetta tipica della cucina italiana e si serve spesso come dessert o come rinfrescante dopo i pasti.

                                                                                      
                
                                                                Limoni biologici
                                                                                          3
                  
                                                              
              
                                  
                
                                                                Acqua
                                                                                          300
                  ml
                                                              
              
                                  
                
                                                                Succo di limone
                                                                                          100
                  ml
                                                              
              
                                  
                
                                                                Zucchero
                                                                                          170
                  gr
                                                              
              
                                  
                
                                                                Albumi
                                                                  pastorizzati -
                                                                  30
                  gr
                                                              
              
                                                                                                Attrezzature
              
                
                                  Gelatiera                                
              
                          

                    
                            
          
                            Preparazione
                                
                  
                    1
                                                                
                                          
                      Lava e asciuga molto bene i 3 limoni biologici, con l'aiuto di un pelapatate ricava la parte gialla della buccia, non prendere la parte bianca perché è amara e si sentirebbe nel sorbetto. 
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Metti la scorza di limone in una ciotola, ricoprila con l'acqua e lascia macerare per 8 ore a temperatura ambiente.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Taglia a metà i limoni ai quali hai prelevato la scorza e spremine il succo con uno spremiagrumi, fai passare il succo attraverso un passino a maglie fini per filtrarlo da eventuali semi e filamenti, più riesci a filtrare più il sorbetto sarà gradevole. Filtra anche l'acqua in cui le bucce hanno macerato per 8 ore e mettila in un pentolino.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Nel pentolino con l'acqua di macerazione delle scorze di limone, aggiungi lo zucchero, accendi il fornello e porta a bollore mescolando, non appena arriva a bollire, sempre mescolando, conta 2 minuti, devi dare tempo allo zucchero di sciogliersi. Spegni il fuoco e versa il succo di limone, fai raffreddare a temperatura ambiente. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Mentre aspetti che la base al limone si raffreddi, monta gli albumi a neve ben ferma, poi, a cucchiaiate, aggiungili al liquido e mescola delicatamente con una frusta a mano, quando gli albumi saranno ben inglobati alla base di limone, versa tutto nella tua gelatiera e azionala. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      In base al programma della tua gelatiera, devi ottenere dopo circa un'ora, un composto morbido e spumoso, questo è il tuo sorbetto pronto, servilo in bicchieri decorato con foglioline di menta e fettine di limone. 
                      
                                                              
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Non ho la gelatiera, come posso fare? 
  							Se non hai la gelatiera puoi versare il composto in un contenitore con coperchio adatto al congelatore, riponi in freezer e, circa ogni mezz’ora, lo mescoli in modo da rompere il ghiaccio ed ottenere un sorbetto cremoso. Procedi così per 3/4 volte fino ad ottenere la giusta consistenza. 
 
  						
  										
				
              
          
                  