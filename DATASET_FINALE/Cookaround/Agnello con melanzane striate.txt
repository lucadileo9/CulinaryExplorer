DIFFICOLTÀ
bassa
L’agnello è il protagonista di molte ricette della tradizione come l’agnello alla romana, alla contadina oppure aggrassato. Qualche volta però vale la pena uscire dai binari per provare nuovi abbinamenti ed ecco la ricetta dell’agnello con melanzane striate! Un secondo piatto semplice e saporito, ideale per una cena in famiglia o con amici. Il gusto delle melanzane, infatti, ingentilisce quello più forte della carne di agnello rendendola così gradita a tutti. Servite l’agnello con melanzane striate insieme a un contorno di patate al forno e vedrete che successo!

                                                                                      
                
                                                                Polpa di agnello
                                                                  a cubetti -
                                                                  800
                  gr
                                                              
              
                                  
                
                                                                Melanzana striata
                                                                                          2
                  
                                                              
              
                                  
                
                                                                Carote
                                                                                          1
                  
                                                              
              
                                  
                
                                                                Cipolle
                                                                                          1
                  
                                                              
              
                                  
                
                                                                Sedano
                                                                                          1
                  costa
                                                              
              
                                  
                
                                                                Passata di pomodoro
                                                                                          4
                  cucchiai da tavola
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Rosmarino
                                                                                          1
                  rametto
                                                              
              
                                  
                
                                                                Salvia
                                                                                          3
                  foglie
                                                              
              
                                  
                
                                                                Vino bianco secco
                                                                                          1
                  bicchiere
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Peperoncino rosso piccante
                                                                                          1
                  
                                                              
              
                                  
                
                                                                Farina
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Padella                                
              
                          

                    
                            
          
                            Preparazione
                                
                  
                    1
                                                                
                                          
                      Quando volete realizzare la ricetta dell'agnello con melanzane striate per prima cosa tritate gli odori: cipolla, carota e sedano.

                      
                                          
                      In una padella capiente fate scaldare l'olio extravergine d'oliva e soffriggete gli odori insieme al rametto di rosmarino, allo spicchio d'aglio schiacciato e alle foglie di salvia.

                      
                                          
                      Quando il soffritto inizierà a prendere colore, unite la polpa d'agnello e lasciatela rosolare uniformemente.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      A questo punto sfumate con il vino bianco secco.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Lavate le melanzane e tagliatele a cubetti, quindi infarinatele leggermente.

                      
                                          
                      Unite le melanzane in padella, aggiungete anche il pomodoro e regolate di sale, pepe e peperoncino.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Lasciate cuocere il tutto per circa 30 minuti o fino a quando la carne risulti cotta e il sughetto sia ben ristretto.

                      
                                          
                      Servite l'agnello con melanzane striate immediatamente nappandolo con il sugo di cottura.
                      
                                                            
                    
                    
                
                                              
          
                              Consiglio
                                
                  
                                        Trovo molto interessante questa ricetta, potrei farla senza la varietà striate ma con quelle normali?
Sì prendi quelle un po' più tonde, andranno meglio.
Potrei fare invece la stessa ricetta ma con il pollo?
Certo, è un'ottima alternativa.
Ho acquistato più melanzane del dovuto, cosa potrei farci?
Potresti farci un ottimo polpettone di melanzane.
                  
                
                              
          
                  