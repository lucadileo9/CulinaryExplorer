DIFFICOLTÀ
molto bassa
Gli Ovis Mollis sono dei dolcetti di origine piemontese, non si sa bene a cosa sia dovuto questo nome che si portano addosso, ci sono infatti varie tesi sulla sua origine, tra tutti la teoria più credibile è che il nome ricordi l'uovo morbido, probabilmente perchè nell'impasto vengono usati i tuori sodi. 

                                                Ingredienti per l'impasto 
                                                                      
                
                                                                Farina 00
                                                                                          100
                  gr
                                                              
              
                                  
                
                                                                Fecola di patate
                                                                                          50
                  gr
                                                              
              
                                  
                
                                                                Zucchero a velo
                                                                                          50
                  gr
                                                              
              
                                  
                
                                                                Tuorli sodi
                                                                  di uova medie  -
                                                                  3
                  
                                                              
              
                                  
                
                                                                Burro ammorbidito
                                                                                          120
                  gr
                                                              
              
                                  
                
                                                                Scorza di limone non trattato
                                                                                          
                  q.b.
                                                              
              
                                                                                      Ingredienti per la farcitura e decorazione 
                                                                      
                
                                                                Marmellata di arance
                                                                                          
                  q.b.
                                                              
              
                                  
                
                                                                Zucchero a velo
                                                                                          
                  q.b.
                                                              
              
                                                                                                Attrezzature
              
                
                                  Ciotola /                                   Cucchiaio /                                   Pentolino                                
              
                          

                    
                            
          
                            Preparazione
                                
                  
                    1
                                                                
                                          
                      In un pentolino adatto fai bollire le uova per renderle sode, 11 minuti contando dal bollore.

                      
                                          
                      Quando sono fredde sbucciale e tieni da parte i tuorli.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In una scodella versa la farina, lo zucchero a velo, la fecola e mescola formando un buco al centro per la classica fontana. 

                      
                                          
                      Unisci la scorza grattugiata del limone, il burro ammorbidito a tocchetti e i tuorli setacciati attraverso un colino a maglie strette. Questo passaggio è molto importante per la buona riuscita della frolla, i tuorli non vanno sbriciolati ma rigorosamente setacciati, con un po’ di pazienza.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Ora impasta con le mani, sciogliendo e incorporando bene il burro al resto degli ingredienti, fino ad ottenere una palla di frolla molto morbida e compatta. Avvolgi la palla nella pellicola trasparente.

                      
                                          
                      La frolla deve riposare per 30 minuti in frigorifero.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Riprendi la frolla dal frigorifero, scartala e stacca un pezzetto grande più o meno come una noce, fallo scorrere tra i palmi della mano ottenendo una pallina perfettamente tonda, quindi adagiala sopra una leccarda con carta forno.

                      
                                          
                      Continua fino a terminare l’impasto, velocemente perchè la frolla ammorbidisce in fretta. 

                      
                                          
                      Con un tappo di sughero crea un incavo in ogni pallina, dopodiché farcisci l’interno con la marmellata di arance, aiutandoti con la punta di un cucchiaino.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Inforna gli ovis mollis a 180°C forno ventilato per 12 minuti (forno già a temperatura). Non devono scurire, la peculiarità di questo biscotto è anche nel suo colore chiaro.

                      
                                          
                      Sforna gli ovis mollis, lascia raffreddare e spolvera con lo zucchero a velo. 
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Puoi farcire gli ovis mollis con la marmellata o confettura che preferisci.
Non usare la maizena al posto della fecola.
Le uova sode dovranno cuocere 11 minuti a partire dal bollore, e per sbucciarle perfettamente, una volta cotte,  passale subito sotto il getto di acqua fredda.
Lo shock termico favorirà il distacco della pellicina e togliere la buccia sarà molto semplice. 
Se sei riuscito a salvaguardare l'integrità degli albumi puoi usarli come antipasto, magari riempiti con del tonno e maionese o con una mousse di prosciutto cotto e ricotta. 
                  
                
                              
          
                              Conservazione
                                
                  
                                        Conserva gli ovis mollis sopra un piatto, coperto con una campana di vetro,in un luogo fresco e asciutto.
                  
                
                              
          
                  