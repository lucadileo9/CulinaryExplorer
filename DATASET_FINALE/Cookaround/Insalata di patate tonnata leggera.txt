DIFFICOLTÀ
bassa
Oggi prepariamo una ricetta molto estiva che metterà d'accordo tutti: l'insalata di patate tonnata leggera, un piatto unico completo, fresco e gustoso, adatto alla stagione più calda. Scopri le nostre migliori ricette con le patate.

                                                                                      
                
                                                                Patate
                                                                                          800
                  gr
                                                              
              
                                  
                
                                                                Tonno sott'olio
                                                                                          150
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Yogurt bianco naturale
                                                                                          125
                  gr
                                                              
              
                                  
                
                                                                Succo di limone
                                                                                          1
                  
                                                              
              
                                  
                
                                                                Erba cipollina
                                                                                          1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Ciotola /                                   Coltelli /                                   Cucchiaio di legno                                
              
                          

                    
                            
          
                            Preparazione
                                
                  
                    1
                                                                
                                          
                      Per la preparazione della vostra insalata di patate tonnata leggera, la prima cosa che dovrete fare è lessare le patate. 

                      
                                          
                      Prendete delle patate medie, più o meno tutte della stessa dimensione. Eliminate eventuali residui di terra, lavandole sotto acqua corrente. Immergetele in abbondante acqua salata in ebollizione. Fate cuocere le patate fin quando non riuscite ad affondare i rebbi di una forchetta fino al centro delle patate. Devono risultare morbide ma non si devono sfaldare. Spegnete, scolatele con uno scolapasta e lasciatele raffreddare. Nel frattempo preparate il tonno e le uova sode. Sgocciolate il tonno e se utilizzate quello a filetti, spezzettatelo. Immergete le uova in acqua bollente per circa 10 minuti, prelevatele e lasciate raffreddare. A questo punto pelate le patate ed eliminare eventuali parti nere. Tagliatele in 4 parti per il verso lungo e poi a tocchetti. Riponetele in un contenitore. 

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Adesso realizzate la salsa yogurt. Versate in una ciotola lo yogurt bianco naturale (potete utilizzare yogurt intero oppure quello magro), il succo di mezzo limone, sale, pepe, un filo di olio di oliva e erba cipollina tagliata a pezzettini di mezzo cm direttamente con le forbici. Mescolate per amalgamare gli ingredienti tra di loro.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Riprendete le patate, aggiungete il tonno spezzettato e la salsa yogurt. Mescolate.Tagliate le uova a fette spesse circa mezzo cm. Distribuite le fette sull’insalata di patate tonnata leggera, chiudete con la pellicola trasparente o un coperchio e riponete in frigorifero per circa due ore. Questo passaggio servirà a far sposare tutti i sapori tra di loro, rendendo la vostra insalata di patate ancora più gustosa. Servite la vostra insalata di patate tonnata leggera fredda direttamente dal frigorifero, sarà buonissima!!
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conserva l'insalata di patate in un contenitore ermetico riposto in frigo, non superare le 48 ore. 
                  
                
                              
          
                  