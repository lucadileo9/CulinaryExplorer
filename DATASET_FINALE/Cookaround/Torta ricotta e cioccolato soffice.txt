DIFFICOLTÀ
bassa
Una volta c'era la torta al cioccolato, classica, perfetta per tutte le occasioni e poi abbiamo aggiunto la ricotta per una versione super! Ecco la torta ricotta e cioccolato soffice, un dolce semplice e veloce da preparare perfetto per colazione e merenda. Grazie all'aggiunta della ricotta, che ha un sapore delicato e dalla consistenza morbida, si ottengono sempre dei dolci dalla consistenza unica, in una parola: soffice! E non è tutto, la ricotta si abbina benissimo al cioccolato e insieme formano un duetto imbattile per un dolce perfetto! Le vostre giornete e le merende dei vostri figli avranno sempre una marcia in più grazie alla torta ricotta e cioccolato soffice, provate per credere!

                                                Ingredienti (per uno stampo da 20 cm, alto 5 cm)
                                                                      
                
                                                                Farina 00
                                                                                          160
                  gr
                                                              
              
                                  
                
                                                                Zucchero
                                                                                          160
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Ricotta vaccina
                                                                                          200
                  gr
                                                              
              
                                  
                
                                                                Olio di semi di girasole
                                                                                          60
                  gr
                                                              
              
                                  
                
                                                                Latte parzialmente scremato
                                                                                          60
                  gr
                                                              
              
                                  
                
                                                                Cacao amaro in polvere
                                                                                          30
                  gr
                                                              
              
                                  
                
                                                                Lievito per dolci
                                                                                          1
                  bustina
                                                              
              
                                  
                
                                                                Gocce di cioccolato
                                                                                          50
                  gr
                                                              
              
                                  
                
                                                                Zucchero a velo
                                                                  per la superficie -
                                                                  20
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la torta ricotta e cioccolato soffice lasciare scolare la ricotta per circa 30 minuti. Successivamente mettere la ricotta con lo zucchero e lavorare con le fruste elettriche per ottenere un composto liscio e omogeneo (1). Unire le uova e lavorare con lo sbattitore finché il composto non sarà spumoso (2). 
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Successivamente aggiungere con le fruste in funzione a velocità media prima il latte a filo (3) e poi l'olio, sempre a filo, lasciando assorbire prima l'uno e poi l'altro (4). 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungere la farina, il lievito e il cacao amaro in polvere setacciati (5) e mescolare con le fruste a velocità bassa facendo attenzione che non si creino grumi. Versare il composto in uno stampo da 20 cm imburrato e infarinato (6) e livellare la superficie con una spatola. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Distribuire sulla torta le gocce di cioccolato (7) e cuocere in forno statico preriscaldato a 180°, nel ripiano medio del forno, per circa 35 minuti. Fare sempre la prova stecchino per verificare la cottura. Lasciar raffreddare la torta ricotta e cioccolato soffice fuori dal forno e poi toglierla dallo stampo. Mettere su un piatto e spolverizzare con zucchero a velo a piacere (8).
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La torta ricotta e cioccolato soffice si può conservare a temperatura ambiente, sotto una campana di vetro per 3-4 giorni.
La torta può essere congelata. Prima di consumarla lasciarla scongelare a temperatura ambiente. 
                  
                
                              
          
                              Consiglio
                                
                  
                                        Potete aromatizzare l'impasto della torta ricotta e cioccolato soffice grattugando della scorza di limone o arancia.
Al posto delle gocce di cioccolato si può utilizzare del cioccolato spezzettato al coltello.
Si può sostituire il cacao amaro in polvere con la stessa quantità di farina 00 ma la torta verrà più chiara.
                  
                
                              
          
                  