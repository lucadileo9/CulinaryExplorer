DIFFICOLTÀ
media
Il pancarrè, altrimenti noto come pane in cassetta, è un pane morbidissimo, con una crosta molto morbida, quasi inesistente, adatto soprattutto per la creazione di tramezzini e toast farciti. Il pane in cassetta riempie interi scaffali di supermercati, già tagliato, lungo, corto, con la crosta, senza crosta, integrale, ai semi, aromatizzato ecc. C'è l'imbarazzo della scelta, e allora perché farlo in casa? Purtroppo il pane in cassetta è anche trattato con conservanti per permettergli di mantenersi a lungo nel processo di vendita, conservanti che per forza di cose mangiamo ogni volta che usiamo il pancarrè. Quindi se ti piace panificare, ti consiglio di provare anche la nostra ricetta del pane in cassetta, così sai quello che ci metti e cosa mangi. Con il nostro passo passo fotografico sarà tutto più semplice e potrai consumare il tuo pancarrè fatto in casa!

                                                                                      
                
                                                                Farina Manitoba
                                                                                          200
                  gr
                                                              
              
                                  
                
                                                                Latte intero
                                                                                          175
                  gr
                                                              
              
                                  
                
                                                                Farina 00
                                                                                          100
                  gr
                                                              
              
                                  
                
                                                                Olio di semi di girasole
                                                                                          30
                  gr
                                                              
              
                                  
                
                                                                Sale
                                                                                          8
                  gr
                                                              
              
                                  
                
                                                                Lievito di birra
                                                                                          5
                  gr
                                                              
              
                                  
                
                                                                Miele
                                                                                          ½
                  cucchiai da tè
                                                              
              
                                  
                
                                                                Burro
                                                                  per lo stampo -
                                                                  
                  q.b.
                                                              
              
                                                                                                Attrezzature
              
                
                                  Stampo rettangolare                                
              
                          

                    
                            
          
                            Preparazione
                                
                  
                    1
                                                                
                                          
                      Nell’impastatrice sbriciola il lievito di birra, aggiungi il miele e il latte, infine unisci le farine setacciate e comincia a lavorare il composto. In un secondo momento aggiungi olio e sale e impasta fino ad avere un impasto elastico e liscio.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Arrotonda l’impasto con le mani e mettilo in una terrina. Copri il contenitore con pellicola da cucina e fai lievitare fino al raddoppio del volume (ci vorranno 2-3 ore a seconda della temperatura). 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando l’impasto sarà lievitato,  sgonfialo e dividilo in 4 parti. Stendi ogni parte con le mani e arrotolale formando 4 salsicciotti. Disponi i pezzi di impasto nello stampo per pane in cassetta, precedentemente imburrato. Chiudi con il coperchio dello stampo e fai nuovamente lievitare.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando il pane sarà arrivato quasi al bordo dello stampo, inforna in forno statico, preriscaldato a 180°C. per 40-45 minuti. Lascia raffreddare completamente prima di sformare il pane e tagliarlo a fette. 
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Puoi mettere dei semi misti (girasole, papavero, sesamo) quando formi i 4 rotolini da mettere nello stampo. Se ami le lievitazioni più lunghe puoi ridurre della metà il lievito di birra e triplicare il tempo di lievitazione. 
 
                  
                
                              
          
                              Conservazione
                                
                  
                                        Puoi conservare per qualche giorno il pane in un sacchetto di carta oppure puoi congelarlo, magari già diviso in fette, in un sacchetto per alimenti. 
                  
                
                              
          
                  