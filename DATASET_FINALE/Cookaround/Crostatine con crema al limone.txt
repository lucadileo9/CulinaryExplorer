DIFFICOLTÀ
bassa
Le crostatine con crema al limone sono proprio ciò che ci vuole per una merenda fresca e golosa per i vostri figli, i vostri amici o per i vostri ospiti soprattutto nel periodo estivo, quando la calura fa venir voglia di dolci buoni ma anche freschi e rinfrescanti.

                                                                                      
                
                                                                Pasta frolla
                                                                                          250
                  gr
                                                              
              
                                                                                      Per la crema al limone
                                                                      
                
                                                                Zucchero
                                                                                          80
                  gr
                                                              
              
                                  
                
                                                                Fecola di patate
                                                                                          30
                  gr
                                                              
              
                                  
                
                                                                Burro
                                                                                          50
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Limone
                                                                                          2
                  
                                                              
              
                                  
                
                                                                Acqua
                                                                                          300
                  ml
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare delle ottime crostatine con crema al limone dovrete partire dalla pasta frolla. Se avete bisogno di una spiegazione dettagliata e degli ingredienti precisi per prepararla potrete consultare la nostra ricetta della pasta frolla per cottura in bianco specifica per realizzare dei gusci pronti da farcire.

                      
                                          
                      In ogni caso potrete realizzarla facilmente lavorando la farina con il burro freddo di frigo, pizzicando quest'ultimo con le dita fino a che non sia ridotto in pezzettini grandi al massimo quanto una lenticchia.

                      
                                          
                      Aggiungete, quindi, lo zucchero, le uova e eventuali aromi con la vaniglia e la scorza di limone grattugiata. Terminate d'impastare, dovrete ottenere un composto liscio e omogeneo.

                      
                                          
                      Fate riposare la pasta frolla in frigorifero per circa 20 minuti prima di stenderla ed utilizzarla.

                      
                                          
                      Se volete abbreviare i tempi di riposo della pasta frolla, potrete schiacciarla in un disco piatto, in questo modo la superficie esposta al freddo sarà superiore con una riduzione dei tempi di raffreddamento.
                      
                                                                                
                    
                    
                    
                
                                                
                  
                    2
                                                                
                                          
                      Trascorso il tempo di riposo, riprendete la pasta frolla dal frigorifero e stendentela a circa mezzo centimetro di spessore. Ricavate, quindi, dei dischi di 10 cm di diametro cercando di sfruttare il più possibile la pasta frolla, evitando di produrre molti scarti.

                      
                                          
                      Prendete uno stampo o degli stampini dai bordi bassi, che vadano bene per realizzare dei gusci per crostatine e foderate ciascuna formina con un disco di pasta frolla.

                      
                                          
                      Bucherellate il fondo di ciascun guscio di frolla e copritelo con un disco di carta forno che riempirete con i classici pesini da pasticcere oppure con del riso o ancora con dei fagioli.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Infornate i gusci a 190°C per circa 15 minuti, quindi rimuovete la carta forno con i pesetti e infornate nuovamente per altri 5 minuti circa.

                      
                                          
                      Una volta cotti fateli raffreddare completamente prima di farcirli altrimenti la crema si smonterà al calore della frolla.
                      
                                                            
                    
                    
                
                                                
                  
                    4
                                                                
                                          
                      Passate, quindi, alla preparazione della farcia: fate bollire l'acqua insieme allo zucchero e alle scorze di un limone. Quando lo sciroppo formatosi avrà spiccato bollore, potrete eliminare le scorze di limone e aggiungere la fecola che avrete miscelato al succo di un limone.

                      
                                          
                      Mescolate bene fino a che lo sciroppo, con l'aggiunta della fecola, non si sia addensato formando una crema liscia e vellutata.
                      
                                                            
                    
                    
                
                                                
                  
                    5
                                                                
                                          
                      Trasferite la crema realizzata in una ciotola e fatela freddare per qualche minuto altrimenti rischierete di cuocere le uova che dovrete aggiungere successivamente.
                      
                                                            
                    
                    
                
                                                
                  
                    6
                                                                
                                          
                      Aggiungete, quindi, le uova mescolando dopo ogni aggiunta ed il burro lasciato a temperatura ambiente. Mescolate molto bene con una frusta fino ad ottenere una crema omogenea.
                      
                                                            
                    
                    
                
                                                
                  
                    7
                                                                
                                          
                      Riprendete i gusci di pasta frolla ormai freddi e farciteli con la crema ormai anch'essa freddata quasi completamente. 

                      
                                          
                      Riponete le crostatine in frigorifero per almeno 4 ore prima di servirle, così da dare il tempo alla crema al limone di compattarsi. 

                      
                                          
                      Lasciamo al vostro estro la decorazione delle crostatine, potrete usare a piacere dello zucchero a velo, delle scorze o delle fettine di limone.
                      
                                                            
                    
                    
                
                                              
          
                  