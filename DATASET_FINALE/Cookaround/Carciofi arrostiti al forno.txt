DIFFICOLTÀ
bassa
I carciofi arrostiti al forno costituiscono un contorno perfetto sia per accompagnare un secondo piatto a base di carne che uno a base di pesce. Ovviamente vi sarà possibile preparare questo contorno solo nel periodo in cui i carciofi sono disponibili sui banchi del mercato, ma provateli perchè sono davvero gustosi.

                                                                                      
                
                                                                Carciofi
                                                                  preferibilmente mamme -
                                                                  8
                  
                                                              
              
                                  
                
                                                                Spicchio di aglio
                                                                                          4
                  
                                                              
              
                                  
                
                                                                Prezzemolo
                                                                                          1
                  mazzetto
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Preparare i carciofi arrostiti al forno è davvero molto molto semplice.

                      
                                          
                      Partite dalla farcia ovvero un trito aromatico composto da aglio e prezzemolo procedendo come segue: sbucciate gli spicchi d'aglio ed iniziate a ridurli in pezzi. Passate, quindi, al prezzemolo che laverete e monderete dalle foglie più brutte e dai gambi. Date una prima tritata anche al prezzemolo.

                      
                                          
                      Successivamente unite i due ingredienti e terminate di tritarli insieme cosicchè ciascuno prenda gli aromi e i sapori dell'altro. Realizzate un trito molto fine.

                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      Prendete i carciofi e aprite leggermente le foglie, tagliate i gambi. Tornite ciascun gambo eliminando la parte più esterna con un coltello affilato, quindi affettateli sottilmente.

                      
                                          
                      Unite i gambi di carciofo affettati al trito aromatico di prezzemolo e aglio e mescolate bene.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Riprendete i carciofi e apriteli leggermente creando dello spazio nel centro. Farcite i carciofi riempiendo i buchi, soprattuto quello nel centro, utilizzando il trito aromatico e i gambi.
                      
                                                            
                    
                    
                
                                                
                  
                    4
                                                                
                                          
                      Trasferite i carciofi così preparati in una teglia da forno e conditeli con un giro d'olio extravergine d'oliva e del sale. Versate mezzo bicchiere d'acqua nella teglia, cercate di farla passare negli spazi vuoti tra un carciofo e l'altro.
                      
                                                            
                    
                    
                
                                                
                  
                    5
                                                                
                                          
                      Coprite con la carta stagnola la teglia e infornate a 180°C in forno ventilato per circa un'ora. Servite i carciofi come contorno sia caldo che tiepido.
                      
                                                            
                    
                    
                
                                              
          
                  