DIFFICOLTÀ
bassa
La Pasta con le alici è uno dei numerosi modi per consumare le alici fresche, un primo piatto sfizioso, facile e veloce da preparare, che esalta al meglio il sapore unico di questo pesce così versatile in cucina. Ti basteranno pochi ingredienti per portare in tavola un piatto di spaghetti appetitoso in poco tempo. Se ami il pesce azzurro e cerchi altri modi per realizzare qualche ricetta appetitosa, ti proponiamo di provare anche i crostini con le alici, uno sfizio incredibile!

                                                                                      
                
                                                                Spaghetti
                                                                                          300
                  gr
                                                              
              
                                  
                
                                                                Alici o Acciughe
                                                                  pulite -
                                                                  150
                  gr
                                                              
              
                                  
                
                                                                Pecorino
                                                                                          
                  q.b.
                                                              
              
                                  
                
                                                                Spicchio di aglio
                                                                  tritati -
                                                                  1
                  
                                                              
              
                                  
                
                                                                Prezzemolo
                                                                  tritato -
                                                                  1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Casseruola /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare la pasta con le alici per prima cosa pulisci le alici: togli la testa, le viscere ed elimina la lisca centrale.

                      
                                          
                      In un tegame adatto, porta a bollore l’acqua e cuoci gli spaghetti al dente, nel frattempo in una padella scalda l'olio e soffriggi l’aglio e il prezzemolo tritati.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi le alici e aggiusta di sale e pepe. Versa un mestolo di acqua di cottura della pasta e lascia cuocere finché non sarà quasi evaporata.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Scola gli spaghetti e aggiungili alla padella con il condimento, mescola con un cucchiaio di legno per amalgamare. Unisci una bella manciata di pecorino, e servi la pasta con alici ben calda.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Posso fare questa pasta anche con le sarde?
Sì viene ottima anche con le sarde.
Che tipo di pasta mi conviene usare? 
Puoi usare tutti i formati lunghi che si sposano meglio.
Ho comprato più alici del previsto, cos'altro potrei fare?
Puoi fare la ricetta delle alici al limone, semplici e gustose.
                  
                
                              
          
                  