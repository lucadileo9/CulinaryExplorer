DIFFICOLTÀ
bassa
La verdura ripiena è un grande classico e le zucchine tonde ripiene ne sono una versione sempre di grande successo. Generalmente parlando la verdura ripiena, quando si parla di ripieno di carne, altro non è che un polpettone racchiuso da una verdura che può essere la melanzana, le zucchine, il peperone o altro.

                                                                                      
                
                                                                Zucchine
                                                                  tonde -
                                                                  8
                  
                                                              
              
                                  
                
                                                                Carne macinata di manzo
                                                                                          600
                  gr
                                                              
              
                                  
                
                                                                Salsiccia di maiale
                                                                                          2
                  
                                                              
              
                                  
                
                                                                Parmigiano grattugiato
                                                                                          70
                  gr
                                                              
              
                                  
                
                                                                Pangrattato
                                                                                          3
                  cucchiai da tavola
                                                              
              
                                  
                
                                                                Prezzemolo
                                                                  tritato -
                                                                  2
                  cucchiai da tavola
                                                              
              
                                  
                
                                                                Pangrattato
                                                                  rustico -
                                                                  
                  q.b.
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare delle ottime zucchine tonde ripiene dovrete come prima cosa dedicarvi proprio alle zucchine: lavatele e rimuovete il picciolo in eccesso qualora ci fosse. Dividetele a metà in modo tale che ciascuna metà possa fungere da contenitore per la farcia.

                      
                                          
                      Con l'aiuto di un coltello e un cucchiaio scavate ciascuna metà di zucchina rimuovendo la polpa e conservandola da parte. Operate con grande attenzione poiché l'idea è che ciascuna metà di zucchina debba rimanere integra così da poter contenere la farcia.
                      
                                                                                
                    
                    
                    
                
                                                
                  
                    2
                                                                
                                          
                      Preparate, quindi, la farcia riunendo in una bella ciotola in vetro la carne macinata, le salsicce liberate dal loro budello e spezzate a mano, il parmigiano grattugiato, il pangrattato che servirà per assorbire l'umidità in eccesso dell'impasto, il prezzemolo fresco tritato finemente e la polpa delle zucchine tritata grossolanamente.

                      
                                          
                      Condite con sale e pepe e unite anche un uovo. Iniziate ad impastare con le mani fino a che non otteniate un composto omogeneo.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Disponete le metà di zucchina in una pirofila sufficientemente capiente con il taglio rivolto verso il basso, quindi ungetele con dell'olio extravergine d'oliva e del sale. Girate le mezze zucchine e farcitele con il composto di carne appena realizzato. 

                      
                                          
                      Non siate parchi nella quantità di farcia, potete anche realizzare una cupoletta in modo tale che ciascuna mezza zucchina sia bella ricca.
                      
                                                            
                    
                    
                
                                                
                  
                    4
                                                                
                                          
                      Per rendere il tutto ancora più gustoso, cospargete sulla superficie delle zucchine del pangrattato grossolano e irrorate con un filo d'olio extravergine d'oliva.
                      
                                                            
                    
                    
                
                                                
                  
                    5
                                                                
                                          
                      Non vi resta che infornare a 180°C in forno statico per 40 minuti o fino a che la farcia non risulti ben cotta e dorata in superficie.

                      
                                          
                      Le zucchine tonde farcite potranno essere servite sia ben calde, appena sfornate, ma anche tiepide ed addirittura fredde!
                      
                                                            
                    
                    
                
                                              
          
                  