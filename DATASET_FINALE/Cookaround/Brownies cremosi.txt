DIFFICOLTÀ
bassa
Quando la voglia di un dolcetto goloso assale all'improvviso, i brownies cremosi fanno proprio al caso vostro. Piccoli quadrotti di puro piacere, saranno per voi irresistibili! I brownies sono dei dolcetti tipici americani, decisamente morbidi e burrosi, sono irresistibili e non c'è coffee bar negli USA che non li proponga in mille varianti diverse. La loro caratteristica è quella di avere una crosticina sulla superfice, ma il loro interno è molto morbido. Noi in questo caso abbiamo voluto proprio esagerare rendendoli cremosi! La ricetta è davvero semplice e si realizza anche con ingredienti di utilizzo comune, quindi, forza cosa aspettate, accendete forno e la vostra casa si riempirà di gioia e di un profumino incredibile!

                                                                                      
                
                                                                Cioccolato fondente
                                                                                          175
                  gr
                                                              
              
                                  
                
                                                                Burro
                                                                                          115
                  gr
                                                              
              
                                  
                
                                                                Zucchero
                                                                                          250
                  gr
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Cacao amaro
                                                                                          20
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Farina 00
                                                                                          80
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare la ricetta dei brownies cremosi, la prima cosa da fare è sciogliere il cioccolato assieme al burro possibilmente a bagnomaria o al microonde, mescolando spesso in modo da non farlo attaccare.

                      
                                          
                       

                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      Quando questi due ingredienti saranno sciolti completamente aggiungete lo zucchero a pioggia, quindi mescolate bene. A questo punto potete unire le uova, una per volta, mescolando continuamente in modo che il composto diventi uniforme.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Fatto ciò unite il cacao amaro, il sale e la farina, setacciata per evitare che si formino dei grumi, sempre mescolando.

                      
                                          
                      Quando avrete ottenuto un impasto omogeneo, potrete trasferirlo in una teglia dai bordi alti e infornare in forno già caldo per 35 minuti a 180°C.
                      
                                                            
                    
                    
                
                                                
                  
                    4
                                                                
                                          
                      Una volta sfornati, togliete il dolce dalla teglia e tagliatelo a quadrotti, anche in maniera grossolana. 
                      
                                                            
                    
                    
                
                                              
          
                              Consiglio
                                
                  
                                        Come potrei servire questo dolce in maniera ancora più golosa?
Puoi servirlo con una pallina di gelato alla vaniglia! Un accoppiamento perfetto!
Amo molto il caffè, come potrei aggiungerlo?
Puoi aggiungere un cucchiaio di caffè solubile, oppure due tazzine di espresso all'impasto.
Posso surgelare i brownies una volta cotti?
Certo, in questo modo li avrai già pronti per una festa ad esempio.
 
                  
                
                              
          
                  