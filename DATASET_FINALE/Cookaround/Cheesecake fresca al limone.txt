DIFFICOLTÀ
bassa
Di tutti i dolci senza cottura, sicuramente la cheesecake fresca al limone è quella che vince su tutti! Il profumo e il sapore fresco e intenso di questa ricetta conquista chiunque. L'acidità del limone smorza la parte grassa del formaggio rendendolo così un dolce perfetto come dessert del dopo cena o anche per una sfiziosa merenda.
La cheesecake fresca al limone è una vera e propria coccola da dedicare a te stesso e ai tuoi ospiti, con questa ricetta potrai gustare un dolce senza forno anche quando le temperature non sono le più piacevoli per mettersi ai fornelli.

                                                                                      
                
                                                                Ricotta
                                                                                          400
                  gr
                                                              
              
                                  
                
                                                                Formaggio spalmabile
                                                                                          300
                  gr
                                                              
              
                                  
                
                                                                Digestive (biscotti)
                                                                                          100
                  gr
                                                              
              
                                  
                
                                                                Zucchero a velo
                                                                  + 65 gr -
                                                                  100
                  gr
                                                              
              
                                  
                
                                                                Succo di limone
                                                                  + 100 gr (circa 3 limoni) -
                                                                  100
                  gr
                                                              
              
                                  
                
                                                                Burro fuso
                                                                                          40
                  gr
                                                              
              
                                  
                
                                                                Panna fresca
                                                                                          20
                  ml
                                                              
              
                                  
                
                                                                Colla di pesce
                                                                  + 8 gr -
                                                                  8
                  gr
                                                              
              
                                  
                
                                                                Scorza di limone
                                                                  pezzi -
                                                                  2
                  
                                                              
              
                                  
                
                                                                Colorante alimentare giallo
                                                                  in gocce -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la ricetta della cheesecake fresca al limone per prima cosa bisogna tritare i biscotti, puoi usare un mixer per farlo. Quando hai ottenuto una consistenza simile a polvere aggiungi il burro fuso e mescola bene.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Ungi di burro uno stampo e metti la carta forno all'interno, quindi trasferisci il composto nello stampo, pressa bene magari con un batticarne o con il dorso di un cucchiaio, questa è la base della cheesecake, dopo averla compattata per bene,  mettila in frigo per 30 minuti.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Ora spremi i limoni e tieni da parte il succo. Preleva qualche pezzetto di scorza di limone e versala in un pentolino assieme all'acqua, accendi il fuoco e porta a bollore.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Intanto metti in ammollo la gelatina alimentare in acqua fresca.

                      
                                          
                      L'acqua nel pentolino, a questo punto, avrà sfiorato il bollore, quindi togli le bucce di limone dal pentolino e aggiungi lo zucchero a velo, mescola bene. Quando lo zucchero si sarà completamente sciolto, spegni il fuoco, strizza delicatamente la gelatina ammorbidita e uniscila al composto. Mescolate accuratamente per sciogliere la gelatina. Adesso non ti resta che unirla al succo di limone e, se vuoi una cheesecake più scenografica, aggiungi allo sciroppo alcune gocce di colorante alimentare giallo.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Ora puoi occuparti della crema di formaggio: metti in ammollo altri fogli di gelatina e, in una ciotola capiente, mescola la ricotta con il formaggio spalmabile, lo zucchero a velo e la buccia grattugiata del limone. Mescola bene e metti in frigo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      In un pentolino scalda la panna fresca e, quando avrà sfiorato il bollore, aggiungi la gelatina strizzata. Mescola sempre con molta attenzione per far sciogliere la gelatina.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      A questo punto puoi unire la panna con la gelatina al resto della farcia. Mescola, versa nello stampo rivestito e livella la superficie con un cucchiaio. Metti nuovamente in frigo finché non si sarà rassodata la superficie, orientativamente 30/60 minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Versa la gelatina sopra la torta filtrandola con un collino, eviterai la formazione di antiestetiche bollicine, quindi metti in frigorifero a rassodare per almeno 3 o 4 ore. Successivamente sforma il dolce, elimina la carta forno e decora con una foglia di limone.

                      
                                          
                      Lucida la foglia di limone con della gelatina spray e la cheesecake fresca al limone è pronta per essere prima ammirata e poi gustata!
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La cheesecake fresca al limone si conserva per 2-3 giorni in frigorifero.  Se vuoi puoi anche congelarla, meglio se senza copertura.
                  
                
                              
          
                              Consiglio
                                
                  
                                        Lo zucchero a velo può essere sostituito con lo zucchero classico ma la consistenza sarà leggermente più rustica.
                  
                
                              
          
                  