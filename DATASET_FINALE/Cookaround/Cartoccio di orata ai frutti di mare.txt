DIFFICOLTÀ
bassa
Il cartoccio di orata ai frutti di mare è un vero trionfo del mare: un'orata con cozze, vongole e gamberetti, chiusa in un cartoccio con pomodorini e basilico. Il profumo che si scatenerà una volta fuori dal forno è a dir poco inebriante! Provate questa ricetta dal gusto interessante, che di certo vi farà avere tantissimi complimenti dai vostri ospiti! E se amate i secondi piatti di pesce, provate anche la spigola al limone, semplice e delicata.

                                                                                      
                
                                                                Orata
                                                                  filetti -
                                                                  4
                  
                                                              
              
                                  
                
                                                                Pomodori ciliegini
                                                                                          20
                  
                                                              
              
                                  
                
                                                                Cozze
                                                                                          400
                  gr
                                                              
              
                                  
                
                                                                Vongole
                                                                                          400
                  gr
                                                              
              
                                  
                
                                                                Gamberetti rosa
                                                                                          200
                  gr
                                                              
              
                                  
                
                                                                Peperoncino verde
                                                                                          2
                  
                                                              
              
                                  
                
                                                                Basilico
                                                                                          10
                  foglie
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Alluminio /                                   Forno /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Quando volete fare il cartoccio di orata ai frutti sfilettate l'orata o chiedete al vostro pescivendolo di fiducia di farlo per voi.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Preparate il cartoccio con dei fogli di carta alluminio, il cartoccio dovrà risultare ben resistente e dovrà contenere tutti i succhi di cottura del pesce.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Ungete il fondo del cartoccio con un giro d'olio extravergine d'oliva, quindi adagiatevi i filetti d'orata, distribuite le cozze preventivamente pulite, le vongole già ammollate ed i gamberetti rosa.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Tagliate i pomodorini ciliegini a metà e distribuiteli sui filetti di pesce nel cartoccio.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Aromatizzate il cartoccio con fettine di peperoncino verde e foglie di basilico spezzettate a mano; condite il tutto con un bel giro d'olio extravergine d'oliva, sale e pepe appena macinato.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Chiudete il cartoccio avendo l'accortezza di non schiacciarlo troppo ma lasciando spazio affinché i vapori sprigionati dalla cottura possano girare liberamente all'interno del cartoccio.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Infornate a 210°C per circa 30 minuti.

                      
                                          
                      Sfornate il cartoccio e portatelo direttamente in tavola, sarà un piacere per i vostri commensali scoprire cosa ci sarà al suo interno.
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                         In alternativa alla carta d'alluminio, sicuramente più facile da reperire, potete usare la carta fata.Questa ha il vantaggio di essere trasparente e quindi più piacevole da portare in tavola così da farne vedere il contenuto.Fate delle monoporzioni, chiudendo "a fazzoletto" oppure "a caramella", ponetele in forno e seguite le stesse istruzioni di cottura. Portate in tavole il cartoccio ancora chiuso, preserverete sino all'ultimo tutto il profumo della preparazione.
                  
                
                              
          
                  