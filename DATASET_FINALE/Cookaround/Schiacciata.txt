DIFFICOLTÀ
bassa
La schiacciata toscana è una tipica focaccia Toscana, che si prepara con un impasto a base di farina, acqua, olio e lievito. Questa deliziosa pizza bianca, viene solitamente cotta in teglie quadrate, unta e bucherellata con le dita in superficie, e infine spolverata di sale grosso. La cottura in forno a legna ad alte temperature, ma anche nel forno elettrico scaldato alla massima potenza, rende la consistenza della schiacciata morbida e soffice al centro, e croccante ai bordi.

                                                Ingredienti per la base
                                                                      
                
                                                                Farina 0
                                                                                          500
                  gr
                                                              
              
                                  
                
                                                                Acqua
                                                                                          350
                  gr
                                                              
              
                                  
                
                                                                Sale fino
                                                                                          12
                  gr
                                                              
              
                                  
                
                                                                Lievito di birra
                                                                                          1
                  gr
                                                              
              
                                                                                      Ingredienti per il condimento 
                                                                      
                
                                                                Acqua
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale grosso
                                                                                          
                  q.b.
                                                              
              
                                                                                                Attrezzature
              
                
                                  Teglia rettangolare                                
              
                          

                    
                            
          
                            Preparazione
                                
                  
                    1
                                                                
                                          
                      Ecco come preparare una croccantissima schiacciata toscana: inizia mettendo tutta la farina nella planetaria, o in una ciotola se impasti a mano. Aggiungi il lievito di birra fresco e versa l'acqua fredda a filo man mano che lavori l'impasto, ricorda che versare l'acqua  poco alla volta è molto importante per ottenere un impasto perfettamente incordato.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Una volta che il tuo impasto sarà incordato, aggiungi il sale e, solo dopo che l'impasto lo ha assorbito, aggiungi due cucchiai di olio extravergine d’oliva. Continua a lavorare fino a che anche l'olio sarà completamente inglobato al resto.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Ribalta l’impasto sul piano da lavoro, forma una palla e fai alcune pieghe veloci.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Dopo aver fatto varie pieghe, pirla l’impasto roteandolo fra le mani aiutandoti, se necessario, con un tarocco.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Sposta l'impasto in una ciotola unta con un filo d'olio extravergine di oliva,  poi coprilo con pellicola trasparente. Fai lievitare per 8 ore circa a temperatura ambiente o, comunque, fino a raddoppio di volume.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Ungi una teglia che misura circa 30x40 cm, con un filo di olio extravergine, ribalta la base della schiacciata sulla teglia, stendila facendo pressione con i polpastrelli in modo da ottenere le classiche fossette.

                      
                                          
                      Coprila con pellicola trasparente e falla lievitare per altre 3 ore circa, o sempre fino al raddoppio.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Accendi il forno selezionando la modalità forno ventilato e portalo a 250°C. Spennella dell’acqua sulla schiacciata, condiscila poi con olio extravergine d’oliva e del sale grosso. Premi di nuovo sulla base con i polpastrelli, poi cuoci la focaccia per 15 minuti circa, i tempi possono variare in base al forno, valuta la doratura e spegni quando vedi che la superficie è ben cotta e dorata.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      La schiacciata toscana è pronta, puoi servirla calda, tiepida o anche fredda, ottima semplice o con i salumi.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                              
          
                  