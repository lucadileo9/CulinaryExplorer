DIFFICOLTÀ
bassa
La frittura di paranza è uno di quei piatti della tradizione assolutamente low cost; in questo caso veniva realizzato con il pesce invenduto perché di taglia troppo piccola.  Ma come si suol dire: il vestito non fa il monaco ed ecco che da del pesce piccolo e di scarto nasce un piatto gustosissimo! Un secondo piatto semplice e saporito che piace sempre a tutti! Se volete sapere come si fa la frittura di paranza in maniera perfetta, seguite i nostri consigli e sarà speciale! Un primo piatto da abbinare? Spaghetti con le vongole: un grande classico che non passa mai di moda!

                                                                                      
                
                                                                Pesce misto
                                                                  piccoli -
                                                                  1
                  kg
                                                              
              
                                  
                
                                                                Olio di semi per frittura
                                                                                          1
                  l
                                                              
              
                                  
                
                                                                Farina
                                                                  per infarinare -
                                                                  
                  q.b.
                                                              
              
                                  
                
                                                                Aglio in polvere
                                                                  facoltativo -
                                                                  2
                  cucchiai da tè
                                                              
              
                                  
                
                                                                Pepe bianco
                                                                  facoltativo -
                                                                  1
                  cucchiaio da tè
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Carta paglia /                                   Colino /                                   Padella /                                   Sacchetto di plastica                                
              
                          

                    
                            
          
                            Preparazione
                                
                  
                    1
                                                                
                                          
                      Pulite bene i pesci per la frittura di paranza: eviscerateli, diliscateli e squamateli.

                      
                                          
                       
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Scaldate molto bene abbondante olio per fritture in una padella. 
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel frattempo riunite in un sacchetto di plastica per alimenti la farina. Se vi piace potete aromatizzare la farina con l'aglio in polvere e del pepe bianco.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Unite i pesci nel sacchetto con la farina e scuotetelo in modo tale che i pesci siano completamente rivestiti dalla farina.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Trasferite i pesci in un colino scuotendolo affinché i pesci perdano la farina in eccesso rimanendo coperti solo da un leggero velo di farina.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Controllate la temperatura dell'olio immergendo uno stecchino: se si formano delle bollicine tutt'intorno allo stecchino allora l'olio è pronto per la frittura.

                      
                                          
                      Tuffate via via tutti i pesci lasciandoli friggere fino a doratura.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Una volta ben fritti, prelevate i pesci dall'olio e trasferiteli su carta paglia per farli asciugare dall'olio in eccesso.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Servite la frittura di paranza ancora ben calda accompagnandola con spicchi di limone e fiocchetti di sale.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  