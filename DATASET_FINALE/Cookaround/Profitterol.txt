DIFFICOLTÀ
media


                                                Per i bignè
                                                                      
                
                                          150 g di acqua
                                      
              
                                  
                
                                          75 g di burro
                                      
              
                                  
                
                                          100 g di farina setacciata
                                      
              
                                  
                
                                          3 uova intere
                                      
              
                                  
                
                                          un pizzico di sale.
                                      
              
                                                                                      Per la crema
                                                                      
                
                                          500 ml di latte
                                      
              
                                  
                
                                          5 tuorli
                                      
              
                                  
                
                                          150 g di zucchero
                                      
              
                                  
                
                                          60 g di amido di grano
                                      
              
                                  
                
                                          1 bustina di vanillina
                                      
              
                                  
                
                                          200 ml di panna da montare.
                                      
              
                                                                                      Per servire
                                                                      
                
                                          200 g di cioccolato fondente
                                      
              
                                  
                
                                          100 ml circa di latte intero
                                      
              
                                  
                
                                          qualche cucchiaio di panna montata.
                                      
              
                                                                                                Attrezzature
              
                
                                  Carta forno /                                   Ciotola /                                   Frusta elettrica /                                   Leccarda /                                   Microonde /                                   Sac à poche                                
              
                          

                    
                            Preparazione
                                
                  
                    1
                                                                
                                          
                      Preparate i bignè: mettete a bollire l’acqua, il sale ed il burro. Quando l'acqua bolle ed il burro si è sciolto togliete dal fuoco, unite tutta la farina e mescolare bene. Rimettete sul fuoco e cuocete sempre mescolando per un paio di minuti o fino ad ottenere una palla che si stacca dalle pareti.

                      
                                          
                      Spegnete il fuoco ed unite le uova una alla volta, aggiungendole sempre quando il precedente è ben amalgamata. Per facilitare l’operazione potete usare le fruste elettriche con i ganci a spirale. Se per caso l'impasto risultasse troppo denso aggiungete un tuorlo.

                      
                                          
                      Formate con l'aiuto della sacca da pasticcere con bocchetta liscia larga dei mucchietti nella placca da forno rivestita di carta forno, i mucchietti devono essere ben distanziati perchè crescono molto.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Cuocete a 200°C per 30 minuti. Non aprite il forno durante la cottura.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Preparate la crema: riscaldate il latte con la vanillina.

                      
                                          
                      In una casseruola versate i tuorli e lo zucchero e montare con una frusta elettrica per circa 15 minuti fino ad ottenere un composto spumoso e biancastro. Unite l' amido setacciato e mescolate per incorporarlo bene al composto di tuorli e zucchero. Sempre mescolando unite il latte a filo.

                      
                                          
                      Mettete sul fuoco e senza smettere di mescolare portate ad ebollizione, abbassate la fiamma e fate sobbollire per 2-3 minuti fino a far addensare la crema.

                      
                                          
                      Versate la crema in una ciotola per bloccare la cottura e coprite con della pellicola fino a quando non si sarà raffreddata.

                      
                                          
                      Montate la panna e unitela alla crema pasticcera.

                      
                                          
                      Riempite la tasca da pasticceria con la crema, quindi farcite i bignè. Disponeteli sopra un piatto, copriteli con la pellicola e mettete in frigo per tutta la notte.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Il giorno dopo, qualche minuto prima di servire, sciogliete il cioccolato nel microonde e diluirlo con il latte unendolo a poco a poco e mescolando bene, fino ad ottenere la consistenza desiderata (deve essere fluida, ma non troppo liquida).
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      A questo punto disponete i bignè nei piatti singoli.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Coprite con abbondante cioccolato e decorate con poca panna.
                      
                                                              
                                                
													
												
                                              
                                        
                    
                    
                
                                              
          
                                                                    Come montare la panna
                    
                                                                  
          
                                                                    Come addensare
                    
                                                                  
          
                  