DIFFICOLTÀ
molto bassa
La millefoglie di cipolla caramellata è un antipasto finger food appetitoso e dai sapori agrodolci. La millefoglie è una preparazione versatile che può essere sia dolce che salata, in questa ricetta viene proposta una versione salata farcita con una morbida crema di ricotta e deliziose cipolle caramellate preparate in casa. Preparare le cipolle caramellate è davvero semplice ed economico in quanto bastano solo tre ingredienti: cipolline, aceto balsamico e zucchero di canna. Seguite la nostra ricette e porterete in tavola un antipasto originale ed accattivante!

                                                                                      
                
                                                                Pasta sfoglia
                                                                                          250
                  gr
                                                              
              
                                  
                
                                                                Ricotta salata
                                                                                          50
                  gr
                                                              
              
                                  
                
                                                                Ricotta
                                                                                          50
                  gr
                                                              
              
                                  
                
                                                                Burro
                                                                                          
                  q.b.
                                                              
              
                                  
                
                                                                Cipolline
                                                                                          7
                  
                                                              
              
                                  
                
                                                                Aceto balsamico
                                                                                          2
                  cucchiai da tavola
                                                              
              
                                  
                
                                                                Zucchero di canna
                                                                                          2
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Acqua
                                                                                          1
                  bicchierino
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preprare la millefoglie di cipolla caramellata dovete iniziare con la pasta sfoglia. Prima di tutto scaldate a 200 gradi il forno, in modalità statica. Mentre questo si scalda realizzate i dischi di pasta sfoglia: su un ripiano da lavoro stendete il rettangolo di pasta sfoglia e aspettate una decina di minuti che si ammorbidisca. Utilizzando un bicchiere o una ciotolina realizzate dei dischi e bucherellateli con i rebbi di una forchetta. Questo passaggio è fondamentale per non far gonfiare la pasta sfoglia durante la cottura. Rimuovete gli scarti di pasta sfoglia, dopo di che trasferite i dischetti su una teglia coperta con la carta da forno. Cuocete in forno già caldo per circa 10 minuti girando i dischi a metà cottura. E' consigliabile mettere la teglia nel ripiano in mezzo, in modo da ottenere una cottura omogenea. Una volta che avranno preso il colore dorato toglieteli dal forno e fateli raffreddare.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Adesso preparate la farcitura. Con l’aiuto di un frullatore tritate grossolanamente la ricotta salata e mettetela da parte in una ciotolina. Prendete la ricotta e ammorbiditela con una forchetta, fino a renderla una crema. Aggiungete la ricotta salata e mescolate fino ad amalgamare il tutto. Preparate le cipolle caramellate. Dopo averle  lavate e sbucciate, tagliate le cipolline bianche in fettine sottili. In un pentolino fate sciogliere due noci di burro, versatevi le cipolline tagliate e fate insaporire. Aggiungete un bicchierino di acqua per farle stufare. Abbassate la fiamma, coprite con un coperchio e fate cuocere le cipolline avendo cura di girare di tanto in tanto. Quando l’acqua delle cipolline inizierà a ritirarsi aggiungete due cucchiai di zucchero di canna e due cucchiai di aceto balsamico. Fate glassare velocemente. Una volta pronte toglietele dal fuoco e lasciatele da parte.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      E’ arrivato il momento di comporre il piatto. Prendete un dischetto di pasta sfoglia, spalmatevi sopra un po’ di crema di ricotta di ricotta salata e aggiungete un cucchiaino di cipolle caramellate. Chiudete con un altro dischetto di pasta sfoglia e aggiungete un altro cucchiaino di cipolla caramellata. La vostra millefoglie di cipolle caramellate è pronta.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  