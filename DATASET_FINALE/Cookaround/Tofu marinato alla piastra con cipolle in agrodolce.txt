DIFFICOLTÀ
bassa
Il tofu è un formaggio di origine vegetale che si ricava dal latte di soia, ricco di proteine ma dal sapore piuttosto neutro. Come cucinarlo quindi per valorizzarlo al meglio? La ricetta del tofu marinato alla piastra con cipolle in agrodolce è molto facile da realizzare ed è perfetta sia per un menù vegetariano che vegano. La marinatura in olio d’oliva e rosmarino insaporisce il tofu al punto giusto e si sposa con il contorno a base di cipolle rosse di Tropea. Nutriente e appetitoso, il tofu marinato alla piastra con cipolle in agrodolce è un secondo piatto che unisce elementi della cucina asiatica e mediterranea in un mix dal gusto equilibrato!

                                                                                      
                
                                                                Tofu
                                                                                          300
                  gr
                                                              
              
                                  
                
                                                                Cipolle rosse
                                                                                          400
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Rosmarino
                                                                                          4
                  rametti
                                                              
              
                                  
                
                                                                Zucchero
                                                                                          2
                  cucchiai da tavola
                                                              
              
                                  
                
                                                                Aceto di mele
                                                                                          2
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare il tofu marinato alla piastra con cipolle in agrodolce per prima cosa tagliate il panetto di tofu a metà e mettetelo in una pirofila.

                      
                                          
                      Aggiungete gli aghetti di rosmarino, che avrete lavato e asciugato.

                      
                                          
                      Versate un po’ di olio extravergine d’oliva, un pizzico di sale e lasciate marinare per circa 30 minuti.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo preparate le cipolle in agrodolce.

                      
                                          
                      Tagliate le cipolle rosse a rondelle abbastanza sottili.

                      
                                          
                      Versatele in un tegame con un filo di olio extravergine d’oliva e fate insaporire a fiamma moderata.

                      
                                          
                      Aggiungete due bicchierini di acqua e un pizzico di sale, abbassate la fiamma e chiudete con un coperchio. Le cipolle, ricche di acqua, faranno uscire il proprio liquido con il quale si cuoceranno. Mescolate di tanto in tanto.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando le cipolle rosse si saranno cotte aggiungete 2 cucchiai di zucchero e 2 cucchiai di aceto.

                      
                                          
                      Alzate leggermente la fiamma e mescolate fino a quando non si creerà un po’ di succo.

                      
                                          
                      Le cipolle in agrodolce sono pronte.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trascorso il tempo di marinatura del tofu, scaldate bene la piastra e adagiatevi il tofu.

                      
                                          
                      Fate cuocere per circa 10 minuti, girandolo sia da una parte sia dall’altra.

                      
                                          
                      Quando sarà cotto mettetelo in un piatto di portata, aggiungetevi di fianco le cipolle rosse in agrodolce e servite.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il tofu marinato grigliato con contorno di cipolle in agrodolce è bene consumarlo subito, anche se si può mantenere per un giorno in frigorifero, in un contenitore chiuso ermeticamente.
Se lo cucinate il giorno prima, conservate il tofu separatamente dalle cipolle per evitare che si rovini.
                  
                
                              
          
                  