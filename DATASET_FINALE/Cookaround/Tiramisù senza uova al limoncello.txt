DIFFICOLTÀ
bassa
Il tiramisù è un dessert tradizionale amato in tutto il mondo… anche nelle sue molteplici varianti! Per coloro che non amano il caffè e prediligono i sapori agrumati, ecco una ricetta davvero sfiziosa: il tiramisù senza uova al limoncello. La classica crema al mascarpone, arricchita con limoncello e scorza di limone, è realizzata senza uova e quindi può essere gustata con tranquillità! Al posto del caffè invece si utilizza una bagna a base di limoncello e acqua che conferisce al dolce una gradevole nota alcolica. Preparate il tiramisù senza uova al limoncello per concludere in bellezza una cena fra amici e, se ci sono bambini, prendeteli per la gola con una versione analcolica altrettanto deliziosa, il tiramisù al limone!

                                                Ingredienti per 6 coppette
                                                                      
                
                                                                Biscotti savoiardi
                                                                                          12
                  
                                                              
              
                                  
                
                                                                Mascarpone
                                                                                          250
                  gr
                                                              
              
                                  
                
                                                                Panna montata
                                                                                          250
                  ml
                                                              
              
                                  
                
                                                                Zucchero a velo
                                                                                          60
                  gr
                                                              
              
                                  
                
                                                                Limoncello
                                                                                          30
                  ml
                                                              
              
                                  
                
                                                                Scorza di limone
                                                                                          1
                  
                                                              
              
                                                                                      Per la bagna
                                                                      
                
                                                                Limoncello
                                                                                          1
                  bicchiere
                                                              
              
                                  
                
                                                                Acqua
                                                                                          ½
                  bicchieri
                                                              
              
                                                                                      Per guarnire
                                                                      
                
                                                                Fette di limone
                                                                                          6
                  
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Mescolate in una ciotola il mascarpone, la panna montata e lo zucchero a velo.

                      
                                          
                      Aggiungete la scorza del limone, il limoncello e mescolare ancora delicatamente.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Versate in una ciotola un bicchiere di limoncello e mezzo bicchiere di acqua.

                      
                                          
                      Inzuppate i savoiardi nel composto di acqua e limoncello.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Adagiate il savoiardo inzuppato e spezzettato sul fondo di un bicchiere da dessert.

                      
                                          
                      Aggiungete uno strato di crema al limoncello con l’aiuto di un sac-à-poche.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Ripetete l’operazione creando un altro strato di savoiardi e di crema.

                      
                                          
                      Una volta completate tutte le coppette, decorate il tiramisù senza uova al limoncello con una fetta di limone.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Potete sostituire il mascarpone con ricotta o un formaggio cremoso come il Philadelphia.
Al posto dei savoiardi potete utilizzare anche i Pavesini!
                  
                
                              
          
                  