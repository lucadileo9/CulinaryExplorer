DIFFICOLTÀ
media
Il guazzetto di coda di rospo è un piatto che nella sua semplicità risulta molto elegante e di classe. Un piatto abbastanza nella preparazione ma ricco nel gusto. I fagiolini ed il pomodoro si sposano molto bene con la coda di rospo, il peperoncino dà quella nota piccante che non guasta mai. Se volete arricchire il vostro menù con un gustoso primo piatto sempre a base di pesce, vi proponiamo anche un'altra ricetta molto interessante: che ne dite di fare gli spaghetti con i gamberi e le zucchine? Buoni, facili e che piacciono sempre a tutti!

                                                                                      
                
                                                                Coda di rospo
                                                                  ( già pulita) -
                                                                  800
                  gr
                                                              
              
                                  
                
                                                                Fagiolini
                                                                                          350
                  gr
                                                              
              
                                  
                
                                                                Pomodori
                                                                  ramati -
                                                                  800
                  gr
                                                              
              
                                  
                
                                                                Vino bianco secco
                                                                                          150
                  ml
                                                              
              
                                  
                
                                                                Aceto di vino rosso
                                                                                          3
                  cucchiai da tavola
                                                              
              
                                  
                
                                                                Spicchio di aglio
                                                                                          4
                  
                                                              
              
                                  
                
                                                                Rosmarino
                                                                                          1
                  rametto
                                                              
              
                                  
                
                                                                Prezzemolo
                                                                                          1
                  mazzetto
                                                              
              
                                  
                
                                                                Peperoncino in polvere
                                                                                          ½
                  cucchiai da tè
                                                              
              
                                  
                
                                                                Olio extravergine d'oliva (EVO)
                                                                                          5
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Spuntate e lavate i fagiolini e lessateli per 8 minuti in acqua bollente leggermente salata; scolateli e tagliateli a metà.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mondate i pomodori, lavateli e sbollentateli per un minuto; scolateli, privateli della pelle e dei semi e tagliateli a pezzetti.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Scaldate l'olio in una capace pentola insieme con l'aglio sbucciato e schiacciato, agli aghi di rosmarino e due terzi del prezzemolo lavato e tritato, tenendo il rimanente da parte.

                      
                                          
                      Aggiungete i pomodori, salate e insaporite con il peperoncino.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Bagnate con il vino e fate sfumare; cuocete per 10 minuti a fuoco medio.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Tagliate il pesce in tranci di 3 cm, mettetelo nella pentola insieme ai fagiolini e bagnate con l'aceto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Cuocete per 5 minuti sempre a fuoco medio, rigirate delicatamente i tranci di pesce con l'aiuto di una paletta e fate terminare la cottura, 5-7 minuti.

                      
                                          
                      Cospargete il tutto con il rimanente prezzemolo tritato e servite il guazzetto caldo o tiepido.
                      
                                                            
                    
                    
                
                                              
          
                  