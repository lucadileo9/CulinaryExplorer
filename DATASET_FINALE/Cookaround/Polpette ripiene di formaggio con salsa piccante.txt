DIFFICOLTÀ
bassa
Le polpette ripiene di formaggio con salsa piccante sono un secondo piatto molto sostanzioso. Si sa che le polpette sono uno dei piatti base della nostra cucina italiana, tanto che all'estero gli italiani vengono identificati, gastronomicamente parlando, proprio con questo piatto, oltre che con gli spaghetti.

                                                Per le polpette
                                                                      
                
                                                                Carne macinata di manzo
                                                                                          300
                  gr
                                                              
              
                                  
                
                                                                Parmigiano grattugiato
                                                                                          50
                  gr
                                                              
              
                                  
                
                                                                Scamorza
                                                                  a cubetti -
                                                                  150
                  gr
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Pane
                                                                  ammollate nel latte -
                                                                  3
                  fette
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                      Per la salsa piccante
                                                                      
                
                                                                Passata di pomodoro
                                                                                          500
                  gr
                                                              
              
                                  
                
                                                                Peperoncino rosso piccante
                                                                                          1
                  
                                                              
              
                                  
                
                                                                Spicchio di aglio
                                                                  affettati -
                                                                  2
                  
                                                              
              
                                  
                
                                                                Aceto di vino bianco
                                                                                          ½
                  bicchieri
                                                              
              
                                  
                
                                                                Peperoncini verdi piccanti
                                                                  a piacere -
                                                                  
                  q.b.
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Preparare le polpette ripiene di formaggio con salsa piccante è un po' laborioso ma assolutamente non difficile. Prendetevi il vostro tempo e preparatene in quantità così potrete congelarle per consumarne una parte in un secondo momento.

                      
                                          
                      Per l'impasto delle polpette dovrete preparare un trito molto fine realizzato con il prezzemolo fresco, ben lavato ed asciugato e uno spicchio d'aglio sbucciato.

                      
                                          
                      Altro passaggio necessario prima di preparare l'impasto è quello che consiste nel mettere in ammollo le fette di pane, possibilmente del giorno prima, nel latte oppure, se non volete consumare troppo latte va bene anche un mix di latte e acqua.
                      
                                                                                
                    
                    
                    
                
                                                
                  
                    2
                                                                
                                          
                      Ora avete tutti gli ingredienti necessari preparati a dovere, non vi resta che riunirli in una ciotola: la carne macinata, il parmigiano, l'uovo, il prezzemolo tritato con l'aglio, le fette di pane ammollate nel latte, il sale ed il pepe.

                      
                                          
                      Impastate molto bene gli ingredienti fino a che non avrete ottenuto un composto omogeneo.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Prelevate, a questo punto, delle porzioni d'impasto che siano più o meno regolari (se volete essere precisi pesate la quantità, dovrà aggirarsi intorno ai 50 g l'una) e schiacciatele in una sorta di disco al centro del quale collocherete due o tre dadini di scamorza, a seconda di quanto li avete fatti grandi.

                      
                                          
                      Richiudete il disco di impasto in modo tale da racchiudere la scamorza al suo interno, conferite una forma sferica e mettete da parte. Procedete in questo modo per tutte le polpette.
                      
                                                            
                    
                    
                
                                                
                  
                    4
                                                                
                                          
                      Scaldate, ora, un bel giro d'olio extravergine d'oliva in un tegame e fate rosolare ben bene le polpette su tutti i lati, quindi portatele a cottura completa, impiegherete circa 15 minuti.
                      
                                                            
                    
                    
                
                                                
                  
                    5
                                                                
                                          
                      Nel frattempo mettete sul fuoco un pentolino nel quale farete scaldare un giro d'olio extravergine d'oliva con due spicchi d'aglio affettati finemente ed un peperoncino rosso piccante. Fate soffriggere in modo tale che l'olio possa insaporirsi di questi ingredienti aromatici, quindi aggiungete la passata di pomodoro, oppure del pomodoro pelato frullato.

                      
                                          
                      Lasciate cuocere qualche minuto, quindi aggiungete mezzo bicchiere d'aceto di vino bianco e altri peperconcini a piacere. Noi avevamo dei peperoncini thai sott'aceto ma scegliete quelli che più vi piacciono oppure se desiderate una salsa un po' meno piccante, potrete non aggiungere altro peperoncino.
                      
                                                            
                    
                    
                
                                                
                  
                    6
                                                                
                                          
                      Lasciate cuocere la salsa per almeno 20 minuti, in modo tale che possa restringersi a dovere. Salate la salsa solo a fine cottura.
                      
                                                            
                    
                    
                
                                                
                  
                    7
                                                                
                                          
                      Servite, infine, le polpette su di un letto di salsa e portatele in tavola ancora calde con il formaggio filante al loro interno.
                      
                                                            
                    
                    
                
                                              
          
                  