DIFFICOLTÀ
molto bassa
Un dolce da colazione? Prova la ricetta dei pancake con fiocchi d’avena al cacao, sono semplici e golosi, e anche molto nutrienti. I fiocchi d'avena non solo arricchiscono di gusto le frittelle americane, ma sono anche ricchi di fibre e apportano benessere alla nostra dieta quotidiana. Anche il cacao ha notevoli benefici, tra cui combattere l'azione dei radicali liberi. Insomma una colazione perfetta!

                                                Ingredienti per 6 pancake con fiocchi d'avena
                                                                      
                
                                                                Fiocchi di avena
                                                                                          150
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Latte
                                                                                          100
                  ml
                                                              
              
                                  
                
                                                                Amido di mais
                                                                                          50
                  gr
                                                              
              
                                  
                
                                                                Cacao amaro
                                                                                          15
                  gr
                                                              
              
                                  
                
                                                                Lievito per dolci
                                                                                          5
                  gr
                                                              
              
                                  
                
                                                                Uova
                                                                  (medie) -
                                                                  2
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Burro
                                                                  (per ungere la padella) -
                                                                  
                  q.b.
                                                              
              
                                                                                      Per guarnire
                                                                      
                
                                                                Crema di nocciole
                                                                                          
                  q.b.
                                                              
              
                                  
                
                                                                Frutti di bosco
                                                                                          
                  q.b.
                                                              
              
                                  
                
                                                                Foglie di menta
                                                                  (facoltative) -
                                                                  
                  q.b.
                                                              
              
                                  
                
                                                                Meringhe
                                                                  (facoltative)  -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Versa le uova intere e lo zucchero in una ciotola, lavorali con le fruste elettriche fino a ottenere una crema densa e spumosa.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi la farina d’avena, il cacao amaro e il latte a filo, lavora ancora il composto velocemente, a questo punto non ti resta che aggiungere l’amido di mais, il lievito e un pizzico di sale, amalgama ancora bene il tutto con le fruste elettriche.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Scalda una padella antiaderente piccola, l'ideale è un diametro di 18/20 cm. versa un pezzetto di burro, aspetta che si sciolga, poi elimina quello in eccesso con carta da cucina. Versa l'impasto con un cucchiaio o con un mestolo sul fondo della padella ormai calda, quando questo inizierà ad asciugarsi sul fondo e a creare qualche piccola bollicina in superficie, giralo e cuocilo dall’altra parte, ci vorranno circa due minuti totali. Prosegui allo stesso modo fino a ultimare il composto, dovresti riuscire ad ottenere circa 6 pancake, se necessario aggiungi un pezzetto di burro di tanto in tanto eliminando sempre quello in eccesso con carta da cucina.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Non ti resta che farcire i pancake con frutti rossi, meringhe, qualche foglia di menta a piacere per dare colore, e crema di nocciole, o scegli di portarli a tavola con altre creme, panna montata o con la frutta che più ti piace.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      I pancake con fiocchi d’avena al cacao sono pronti, non ti resta che assaggiarli.
                      
                                                            
                    
                    
                
                                              
          
                              Conservazione
                                
                  
                                        I pancake si possono preparare anche la sera prima, in questo caso sarà sufficiente coprirli con pellicola trasparente e tenerli a temperatura ambiente. Se vuoi conservarli per più giorni, puoi tenerli in frigorifero fino a un massimo di tre giorni. Non congelare!
                  
                
                              
          
                              Consiglio
                                
                  
                                        Se cerchi alternative golose, puoi servire i pancake con burro di arachidi o crema di pistacchio.
                  
                
                              
          
                  