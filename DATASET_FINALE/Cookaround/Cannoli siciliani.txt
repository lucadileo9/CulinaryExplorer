DIFFICOLTÀ
elevata
I cannoli siciliani, sono senza dubbio una delle ricette più famose della tradizione culinaria Siciliana. 

                                                Ingredienti per la cialda 
                                                                      
                
                                                                Farina 00
                                                                                          250
                  gr
                                                              
              
                                  
                
                                                                Zucchero semolato
                                                                                          50
                  gr
                                                              
              
                                  
                
                                                                Cacao amaro in polvere
                                                                                          1
                  cucchiaio da tè
                                                              
              
                                  
                
                                                                Cannella
                                                                                          1
                  pizzico
                                                              
              
                                  
                
                                                                Vanillina
                                                                                          1
                  bustina
                                                              
              
                                  
                
                                                                Strutto
                                                                  o burro -
                                                                  30
                  gr
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Marsala
                                                                                          50
                  gr
                                                              
              
                                  
                
                                                                Aceto di vino bianco
                                                                                          1
                  cucchiaio da tè
                                                              
              
                                  
                
                                                                Olio di semi
                                                                  per friggere -
                                                                  1
                  l
                                                              
              
                                                                                      Ingredienti per il ripieno 
                                                                      
                
                                                                Ricotta
                                                                                          1
                  kg
                                                              
              
                                  
                
                                                                Zucchero semolato
                                                                                          350
                  gr
                                                              
              
                                  
                
                                                                Frutta candita
                                                                  a cubetti -
                                                                  50
                  gr
                                                              
              
                                  
                
                                                                Gocce di cioccolato
                                                                                          50
                  gr
                                                              
              
                                                                                      Ingredienti per la decorazione 
                                                                      
                
                                                                Zucchero a velo
                                                                                          
                  q.b.
                                                              
              
                                  
                
                                                                Scorza di arancia
                                                                                          
                  q.b.
                                                              
              
                                  
                
                                                                Ciliegie candite
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      La prima cosa da fare per la preparazione dei cannoli siciliani è la realizzazione della cialda esterna: in una capiente ciotola inserisci tutti gli ingredienti secchi, quindi: farina setacciata, cacao setacciato, zucchero e vanillina, mescola velocemente con un cucchiaio, aggiungi lo strutto freddo di frigorifero, l’uovo leggermente sbattuto, il Marsala e l’aceto. Inizia a impastare con le mani fino a quando il composto sarà compatto, poi trasferiscilo sul piano di lavoro per poterlo lavorare più energicamente. Dovrai ottenere un impasto liscio, omogeneo ed elastico, per nulla appiccicoso. Quando l’impasto è pronto, avvolgilo con un po’ di pellicola trasparente e fallo riposare almeno 2 ore in frigorifero.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Dopo che l’impasto ha riposato per il tempo previsto, riprendilo, tagliane una parte, appiattisci un po’ con le mani e, infine, stendilo con un mattarello o con la sfogliatrice, comunemente chiamata nonna papera, che ti aiuterà a creare una sfoglia sottile.

                      
                                          
                      Inizialmente passa l’impasto con i rulli completamente aperti, passa la sfoglia almeno 3-4 volte. Ogni volta piegala a portafoglio.

                      
                                          
                      Quando sarà ben liscia, stringi i rulli impostando i rulli a metà chiusura. 

                      
                                          
                      Procedi facendo le pieghe come fatto in precedenza, infine come ultimo passaggio, chiudi ulteriormente i rulli impostando uno spessore di pochi millimetri, la sfoglia non deve risultare troppo sottile altrimenti le cialde cotte, potrebbero rompersi quando procederai a riempirle con la crema ricotta.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Con uno stampo, che deve avere il diametro uguale alla lunghezza dei cilindri di alluminio dove verranno avvolte le cialde da friggere, ritaglia 15 dischi dalla sfoglia. Puoi utilizzare dei cilindri di diversa misura per realizzare dei cannoli più o meno grandi. Avvolgi il disco sul cilindro, sigilla con un goccino d’acqua passandola con un pennello da cucina. Premi bene con le dita sulla chiusura per sigillare i lembi di pasta. Quando le cialde saranno pronte, lasciale riposare ancora un’ora in frigorifero.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Nel frattempo prepara la crema di ricotta. Se la ricotta comprata è molto fresca, potrebbe risultare molto molle perché ha tanto siero, per ovviare al problema, basterà mettere la ricotta in uno scolapasta in frigo per una notte intera, in modo che depositi il siero in eccesso e la ricotta diventi più soda. Il giorno seguente setaccia la ricotta per renderla più vellutata e senza grumi.  Quando la ricotta sarà morbida e cremosa, aggiungi i canditi misti e le gocce di cioccolato, poi mescola velocemente fin quando tutti gli ingredienti si saranno ben amalgamati tra di loro. Copri e riponi la crema di ricotta con canditi in frigorifero.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      A questo punto i gusci dei cannoli avranno riposato a sufficienza e, terminato il tempo di riposo, puoi friggerli: Metti in una pentola adatta alla frittura 1 l di olio di semi, fallo scaldare e quando è pronto alla giusta temperatura, immergi due o al massimo tre cannoli alla volta e lasciali friggere per non più di 5 minuti. Devono comunque raggiungere una doratura intensa.

                      
                                          
                      A cottura ultimata, scola i cannoli con un mestolo forato e adagiali su della carta assorbente per eliminare l’olio in eccesso. Aspetta che raffreddino leggermente e con cautela estrai i cilindri. Procedi in questo modo fin quando non avrai terminato tutte le cialde.

                      
                                          
                      A questo punto non ti resta che farcire gli involucri dei cannoli siciliani con la crema di ricotta e canditi: trasferisci la crema di ricotta e i canditi in una sac à poche senza beccuccio e procedi a riempire i cannoli, prima da un lato e poi dall’altro, infine decora con zucchero a velo, canditi e ciliegie, i tuoi cannoli siciliani sono pronti da gustare!
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Se ti avanzano dei cannoli alla siciliana, puoi conservarli in frigorifero in un contenitore a chiusura ermetica, non andare oltre alle 24 ore di conservazione, il cannolo assemblato con cialda e crema, purtroppo, perde velocemente la sua croccantezza.
                  
                
                              
          
                  