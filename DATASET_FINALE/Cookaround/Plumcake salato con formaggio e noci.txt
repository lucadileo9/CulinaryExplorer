DIFFICOLTÀ
bassa
Il plumcake salato con parmigiano e noci è una sorta di pane arricchito con la sofficità e leggerezza tipiche del plumcake. La versione dolce di questo prodotto da forno è sicuramente più conosciuta, ma vi assicuriamo che una volta che proverete questa versione salata non potrete più farne a meno e avrete voglia di tagliarne sempre una fetta in più!

                                                                                      
                
                                                                Farina
                                                                                          200
                  gr
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Panna fresca
                                                                                          50
                  ml
                                                              
              
                                  
                
                                                                Latte intero
                                                                                          100
                  ml
                                                              
              
                                  
                
                                                                Olio extravergine d'oliva (EVO)
                                                                                          60
                  ml
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Lievito in polvere istantaneo
                                                                  una bustina -
                                                                  15
                  gr
                                                              
              
                                  
                
                                                                GranMix Classico
                                                                                          100
                  gr
                                                              
              
                                  
                
                                                                Noci
                                                                                          80
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il plumcake salato con parmigiano e noci, riunite in una terrina tutti gli ingredienti secchi: la farina, il lievito istantaneo, il Gran Mix Classico, le noci tagliate grossolanamente, insieme ad un pizzico di sale e una macinata di pepe. Quindi mescolate bene tutti gli ingredienti tra di loro.
                      
                                                                                
                    
                    
                    
                
                                                
                  
                    2
                                                                
                                          
                      In un altro recipiente abbastanza capiente, capace di contenere anche gli ingredienti secchi, riunite tutti gli ingredienti liquidi: le uova, la panna, il latte e l'olio extravergine d'oliva. Sbattete il tutto con una frusta in maniera tale da amalgamare gli ingredienti alla perfezione, quindi unite gli ingredienti secchi, poco per volta, facendo in modo che vengano assorbiti completamente dai liquidi. Dovrete ottenere una pastella piuttosto omogenea, nella quale l'unico elemento che non si sarà legato sono i pezzi di noce che saranno ancora ben visibili al suo interno.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Una volta preparato l'impasto, imburrate uno stampo da plumcake e versatevi il composto appena preparato. Trasferite il plumcake in forno preriscaldato statico a 200°C e cuocete per circa 45 minuti. Negli ultimi 15 minuti di cottura coprite il plumcake con un foglio di alluminio per evitare che si colori troppo in superficie.

                      
                                          
                      Terminata la cottura sfornate, lasciate raffreddare e servite.
                      
                                                            
                    
                    
                
                                              
          
                  