DIFFICOLTÀ
bassa
La cotoletta alla milanese è un piatto tipico della cucina Milanese, di origini antiche questo secondo piatto ormai è conosciuto in tutto il mondo come una ricetta Lombarda di eccellenza. Oggi ti propongo questa ricetta esattamente come deve essere cucinata per tradizione, ovvero fritta nel burro chiarificato. 

                                                Ingredienti per le cotolette alla milanese
                                                                      
                
                                                                Costolette di vitello
                                                                  con l'osso -
                                                                  4
                  
                                                              
              
                                  
                
                                                                Uova
                                                                                          4
                  
                                                              
              
                                  
                
                                                                Pangrattato
                                                                                          400
                  gr
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                      Ingredienti per la frittura 
                                                                      
                
                                                                Burro chiarificato
                                                                                          
                  q.b.
                                                              
              
                                                                                                Attrezzature
              
                
                                  Batticarne                                
              
                          

                    
                            
          
                            Preparazione
                                
                  
                    1
                                                                
                                          
                      Ripulisci le costolette da eccessi di grasso e nervetti, poi monda bene anche l’osso lasciandone scoperta la parte più sottile. Batti la carne delicatamente, usa un batticarne, in modo da rompere le fibre senza assottigliarla troppo.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Rompi le uova in una ciotola e sbattile con una forchetta, in un'altra ciotola versa il pangrattato. Passa le cotolette prima nelle uova, bagnale in entrambi i lati e poi passale nel pangrattato, fai questa operazione in modo accurato e cerca di far aderire bene il pangrattato in ogni punto della superficie della cotoletta. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Adesso ripeti la panatura: passa di nuovo le cotolette nelle uova sbattute e poi nel pangrattato. Questo secondo passaggio farà si che la carne sarà ben sigillata e non perderà succhi in cottura mantenendo la sua morbidezza sotto ad una crosticina molto croccante. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Con la parte non tagliente della lama di un coltello, fai delle piccole incisioni in diagonale sulla superficie delle costate fino a disegnare dei rombi, o delle righe. Questa operazione serve a non far arricciare la carne in cottura. 

                      
                                          
                      In una padella adatta alla frittura metti a scaldare il burro chiarificato, quando sfrigola cuoci le cotolette una alla volta, o due dipenda dalla capienza della tua padella. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Cuoci ogni cotoletta per 4 o 5 minuti per lato. Mentre le cotolette cuociono, con un cucchiaio prendi il burro sfrigolante e versalo sull'osso a più riprese, in questo modo sarai sicuro che tutte le parti della cotoletta saranno cotte a puntino. 

                      
                                          
                      Man mano che le cotolette saranno cotte, posizionale su della carta assorbente per scolare l'unto in eccesso. Servi calde.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Servi la cotoletta alla milanese accompagnata da fettine di limone che ogni commensale può decidere di usare o meno. 
La cotoletta alla milanese è buonissima servita con insalata verde o di pomodori. 
                  
                
                              
          
                  