DIFFICOLTÀ
bassa
L’hummus e il babaganoush sono due famose salse mediorientali che non mancano mai nel meze, la tipica selezione di antipasti con cui si inizia solitamente una cena araba. Noi abbiamo unito queste ricette per realizzare l’hummus di ceci e melanzane, una sfiziosa variante perfetta per i mesi estivi! Per un risultato più autentico abbiamo optato per l’aggiunta di olio di sesamo e semi di sesamo tostati, ma se preferite potete sostituirli con la tahina già pronta. Accompagnate l’hummus di ceci e melanzane con dei triangolini di pita e bastoncini di verdure fresche, aggiungete qualche falafel e invitate i vostri amici per un gustoso aperitivo etnico! Scopri le nostre migliori ricette con le melanzane.

                                                                                      
                
                                                                Ceci secchi
                                                                                          200
                  gr
                                                              
              
                                  
                
                                                                Melanzana
                                                                                          200
                  gr
                                                              
              
                                  
                
                                                                Semi di sesamo
                                                                                          25
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Succo di limone
                                                                                          25
                  ml
                                                              
              
                                  
                
                                                                Olio di sesamo
                                                                                          1
                  cucchiaio da tè
                                                              
              
                                  
                
                                                                Olio extravergine d'oliva (EVO)
                                                                                          20
                  ml
                                                              
              
                                  
                
                                                                Acqua di cottura
                                                                                          30
                  ml
                                                              
              
                                  
                
                                                                Menta
                                                                                          2
                  foglie
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per prima cosa lavate i ceci, versateli in una ciotola e ricopriteli abbondantemente con acqua fredda.

                      
                                          
                      Lasciateli in ammollo per una notte (12 ore circa).

                      
                                          
                      Poi scolate i ceci, versateli in una pentola e ricopriteli abbondantemente con acqua fredda, aggiungete una presa di sale e portate a ebollizione.

                      
                                          
                      Cuocete i ceci per circa 40 minuti, poi scolateli e teneteli da parte.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lavate la melanzana, sbucciatela e tagliatela a cubetti.

                      
                                          
                      Mettete la melanzana in una padella antiaderente con un filo d'olio, aggiungete il sale e cuocete per 20 minuti con il coperchio, controllando di tanto in tanto.

                      
                                          
                       A fine cottura dovrà risultare molto morbida.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Versate i ceci in una padella antiaderente e fateli tostare per circa 3 minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      A questo punto trasferite i ceci in un mixer insieme alle melanzane e frullate per amalgamarli.

                      
                                          
                      Poi aggiungete lo spicchio d’aglio, la menta, il succo di limone, l’olio di sesamo, i semi di sesamo tostati, un pizzico di sale e l’olio extravergine.

                      
                                          
                      Se desiderate potete aggiungere anche un pizzico di pepe .
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Frullate nuovamente per qualche istante, la consistenza finale può essere rustica oppure omogenea, a seconda dei vostri gusti.

                      
                                          
                      Assaggiate per aggiustare di sale e regolare anche gli altri ingredienti.

                      
                                          
                      L'hummus di ceci e melanzane è pronto per essere servito!
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Potete conservare l’hummus in frigorifero, in un contenitore ermetico, fino a un massimo di 3 giorni.
Si sconsiglia la congelazione.
                  
                
                              
          
                              Consiglio
                                
                  
                                        Se amate i sapori speziati potete aggiungere un cucchiaino di paprika e uno di curry!
                  
                
                              
          
                  