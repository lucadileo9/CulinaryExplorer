DIFFICOLTÀ
bassa
Il pollo in fricassea, è un piatto tipico della cucina toscana. Il termine fricassea o fricassée in francese, è un modo di cuocere o meglio stufare la carne. Con questa cottura lenta infatti, la carne diventa tenera perché non rilascia i succhi e alla fine resta umida e gustosa. Non ci vuole grande abilità per preparare il pollo in fricassea, ma solo un po' di pazienza nel seguire la lunga e lenta cottura, ma credeteci il tempo impiegato darà i suoi frutti!Provatelo appena vi sarà possibile, vi stupirà!

                                                                                      
                
                                                                Sovracosce di pollo
                                                                                          8
                  
                                                              
              
                                  
                
                                                                Cipollotti
                                                                                          7
                  
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                Tuorlo d'uovo
                                                                                          2
                  
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Brodo di pollo
                                                                                          1
                  l
                                                              
              
                                  
                
                                                                Vino bianco
                                                                                          1
                  bicchiere
                                                              
              
                                  
                
                                                                Salvia
                                                                                          10
                  foglie
                                                              
              
                                  
                
                                                                Rosmarino
                                                                                          1
                  rametto
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando volete preparare il pollo in fricassea: prima di tutto mettete a scaldare in una casseruola un giro d'olio extravergine d'oliva con i cipollotti e due spicchi d'aglio sbucciati. Considerate che la cottura del pollo in fricassea, è piuttosto lunga, dunque è preferibile utilizzare, se possibile, una casseruola dal fondo pesante, altrimenti utilizzate quella che avete a disposizione.

                      
                                          
                       
                      
                                                              
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Una volta che l'olio si sarà scaldato, aggiungete nella casseruola le sovracosce di pollo dalla parte della pelle. Lasciate rosolare bene la pelle, poi giratele e fatele rosolare bene anche dall'altra parte.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando la carne si sarà ben rosolata, sfumate con del vino bianco, alzate la fiamma al massimo e lasciate evaporare tutta la parte alcolica.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Aromatizzate con delle foglie di salvia e un rametto di rosmarino.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Coprite la carne con del brodo, preparato in precedenza. Sciegliete voi quale brodo utilizzare; i più consigliati sono il brodo di pollo o quello vegetale, sconsigliato il brodo di manzo, in quanto andrebbe a coprire troppo il sapore originale del piatto.

                      
                                          
                      Coprite e lasciate cuocere per circa 1 ora a fiamma medio-bassa, se vedete che durante la cottura il liquido si è ritirato troppo, aggiungete ancora un pochino di brodo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Trascorso il tempo di cottura del pollo, in una ciotola sbattete i tuorli d'uova insieme al limone spremuto e versate il composto ottenuto sopra il pollo.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Muovete la casseruola, in modo tale che la cremina si vada ad amalgamare al pollo senza formare una frittata, spegnete la fiamma e servite.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                              
          
                    
            Rivedi la ricetta
            
          
                  