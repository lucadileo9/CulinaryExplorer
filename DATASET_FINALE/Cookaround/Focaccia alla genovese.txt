DIFFICOLTÀ
media
La focaccia alla genovese è uno dei vanti della cucina ligure, soffice e sottile, ricca di olio extravergine della riviera, è immancabile nei panifici del centro storico. I genovesi amano consumarla in ogni ora della giornata, a partire dalla mattina a colazione, accompagnata da un buon cappuccino, a metà mattinata o metà pomeriggio, servita come aperitivo accompagnata ad un calice di vermetino, e durante i pasti al posto del pane. Provatela anche voi, a casa vostra, come nei caruggi di Genova!

                                                Ingredienti per l'impasto
                                                                      
                
                                                                Farina Manitoba
                                                                                          400
                  gr
                                                              
              
                                  
                
                                                                Acqua
                                                                                          220
                  ml
                                                              
              
                                  
                
                                                                Lievito di birra fresco
                                                                  o 3 gr fresco -
                                                                  6
                  gr
                                                              
              
                                  
                
                                                                Olio extravergine d'oliva (EVO)
                                                                                          30
                  ml
                                                              
              
                                  
                
                                                                Sale
                                                                                          7
                  gr
                                                              
              
                                                                                      Ingredienti per la salamoia
                                                                      
                
                                                                Acqua
                                                                                          30
                  ml
                                                              
              
                                  
                
                                                                Olio extravergine d'oliva (EVO)
                                                                                          20
                  ml
                                                              
              
                                  
                
                                                                Sale
                                                                                          2
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Nella ciotola della planetaria versate la farina e il lievito. Iniziate a versare l’acqua poca alla volta, e nel frattempo cominciate ad impastare.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aumentate mano a mano la velocità della vostra impastatrice, e non appena l’impasto sarà sodo ed omogeneo, unite l’olio e il sale.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Impastate energicamente fino al completo assorbimento degli ingredienti.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Lasciate l’impasto della focaccia alla genovese all’interno della ciotola della planetaria, copritelo con un canovaccio o con la pellicola per alimenti e lasciate lievitare per almeno 2 ore in un posto caldo privo di correnti d’aria.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Terminato il tempo di riposo, prendete l’impasto e trasferitelo all’interno di una teglia unta con olio extravergine d’oliva.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Stendete l’impasto con le mani, in modo da ricoprire l’intera superficie. Se l’impasto si ritira, non preoccupatevi, vi basterà lasciarlo riposare per una decina di minuti e potrete stenderlo nuovamente. Coprite l’impasto appena steso con la pellicola, e lasciatelo nuovamente lievitare per un’ora. AL termine della quale praticherete i classici “buchi” con i polpastrelli delle dita su tutta la superficie.

                      
                                          
                       
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Preparate la salamoia versando l’acqua, l’olio ed il sale in una ciotola. Mescolate energicamente e distribuitela su tutta la focaccia.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Infornate ora la focaccia in forno ventilato preriscaldato a 190 gradi per circa 20 minuti. Non appena sarà cotta, e ancora calda, lucidatela con altro olio. Questo la manterrà morbida e con il classico profumo e aspetto della focaccia genovese.
                      
                                                            
                    
                    
                
                                              
          
                              Conservazione
                                
                  
                                        Conservate la focaccia genovese in un sacchetto di carta per pane fino ad una settimana.
                  
                
                              
          
                              Consiglio
                                
                  
                                        Una volta che la focaccia comincerà ad essere dura, non buttatela. Tagliatela a striscioline, insaporitela con erbe aromatiche, pepe o peperoncino e tostatela in forno a 200 gradi per 5/10 minuti. Perfetta per l’aperitivo o come crostini per le vostre minestre e vellutate.
                  
                
                              
          
                  