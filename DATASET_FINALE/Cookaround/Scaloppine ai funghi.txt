DIFFICOLTÀ
bassa
Le scaloppine ai funghi sono un secondo piatto autunnale veloce da realizzare ma incredibilmente saporito. Con questa ricetta porterete in tavola un piatto ricco e genuino che solleticherà anche i palati più esigenti. Per insaporire la pietanza abbiamo scelto i funghi champignon, facilmente reperibili, ma nulla vi vieta di arricchire la ricetta con porcini, finferli e altre varietà di funghi che la stagione vi offre!

                                                                                      
                
                                                                Fettine di vitello
                                                                  circa 500g -
                                                                  8
                  
                                                              
              
                                  
                
                                                                Funghi champignon
                                                                                          250
                  gr
                                                              
              
                                  
                
                                                                Champignons crema
                                                                                          250
                  gr
                                                              
              
                                  
                
                                                                Funghi orecchioni o ostrica (Pleurotus)
                                                                                          150
                  gr
                                                              
              
                                  
                
                                                                Burro
                                                                                          70
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Farina
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le scaloppine ai funghi iniziate con la pulizia dei funghi, asportate la parte più terrosa del gambo e strofinateli delicatamente con un panno umido.

                      
                                          
                      Affettate gli champignon e separate i pleurotus in mucchietti piccoli.
                      
                                                                                
                    
                    
                    
                
                                                
                  
                    2
                                                                
                                          
                      Fate sciogliere 30g di burro con un goccio di olio in una padella piuttosto capiente. Rosolate brevemente all'interno della padella, uno spicchio di aglio tagliato a metà privato dell'anima e unite i funghi, cominciando dai pleurotus; attendete un paio di minuti scarsi ed aggiungete in padella anche gli champignon.

                      
                                          
                      Mescolate e cuocete a fuoco medio, fino a che i funghi si saranno leggermente abbrustoliti. Salate leggermente, pepate e spolverizzate con del prezzemolo tritato. Proseguite la cottura per 6-7 minuti a fuoco moderato mescolando di tanto in tanto.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      A questo punto eliminate l'aglio, rimuovete i funghi dalla padella e teneteli in caldo.

                      
                                          
                      Infarinate leggermente le fette di vitello e mettete il restante burro nella stessa padella utilizzata per i funghi. Una volta che il burro si sarà sciolto, quando incomincia a sfrigolare, aggiungete la carne, giratela dopo pochi istanti, salate e pepate. Aggiungete in padella i funghi precedentemente preparati, ed unite un mestolino di acqua calda così da formare una salsina morbida.

                      
                                          
                      La cottura deve essere piùttosto rapida per non rischiare di seccare la carne. 
                      
                                                            
                    
                    
                
                                                
                  
                    4
                                                                
                                          
                      Disponete le scaloppine sul piatto da portata cospargetele con i funghi e la salsina, aggiungete del prezzemolo tritato a piacere e servite le scaloppine ai funghi ben calde.
                      
                                                            
                    
                    
                
                                              
          
                  