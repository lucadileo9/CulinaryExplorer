DIFFICOLTÀ
bassa
I pasticciotti sono un dolce tipico leccese e non ci vogliano i leccesi se abbiamo stravolto la ricetta realizzando i nostri pasticciotti con crema di ricotta e riso. Si tratta di tortine di pasta frolla nella quale è racchiusa una farcia ricchissima a base di riso cotto nel latte e ricotta, una vera bomba insomma!

                                                Per la pasta frolla
                                                                      
                
                                                                Farina 00
                                                                                          300
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Burro
                                                                                          120
                  gr
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Sale
                                                                                          1
                  pizzico
                                                              
              
                                                                                      Per la farcia
                                                                      
                
                                                                Latte intero
                                                                                          250
                  ml
                                                              
              
                                  
                
                                                                Riso
                                                                  preferibilmente ribe -
                                                                  60
                  gr
                                                              
              
                                  
                
                                                                Tuorlo d'uovo
                                                                                          1
                  
                                                              
              
                                  
                
                                                                Zucchero
                                                                                          125
                  gr
                                                              
              
                                  
                
                                                                Scorza di limone
                                                                  pezzetto -
                                                                  1
                  
                                                              
              
                                  
                
                                                                Ricotta
                                                                                          250
                  gr
                                                              
              
                                  
                
                                                                Estratto di vaniglia
                                                                                          1
                  cucchiaio da tè
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per perparare i pasticciotti con crema di ricotta e riso dovrete partire col preparare la pasta frolla: riunite sul piano di lavoro o nella ciotola dell'impastatrice la farina, lo zucchero ed il burro freddo. Iniziate ad impastare fino ad ottenere un composto molto sbriciolato, se lavorate a mano pizzicate il burro nella farina fino a che questo non si sia ridotto in tanti pezzetti grandi al massimo quanto una lenticchia.
                      
                                                                                
                    
                    
                    
                
                                                
                  
                    2
                                                                
                                          
                      Aggiungete, quindi, un pizzico di sale e l'uovo e ricominciate a lavorare l'impasto fino a che non avrete ottenuto un impasto omogeneo e malleabile. Potrete stendere l'impasto tra due fogli di carta forno fino ad ottenere uno spessore di circa 1/2 cm. 

                      
                                          
                      Riponete la pasta frolla in frigorifero per almeno 30 minuti affinché possa riprendere consistenza.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Nel frattempo dedicatevi alla farcia: riunite in un pentolino il riso, il latte e una buccia di limone e fate cuocere fino a che il riso non abbia assorbito completamente il latte.
                      
                                                            
                    
                    
                
                                                
                  
                    4
                                                                
                                          
                      Ora trasferite in una ciotola o nella ciotola dell'impastatrice la ricotta ed unite lo zucchero per la farcia, un tuorlo e l'estratto di vaniglia. Fate lavorare la macchina per qualche istante oppure mescolate con un bel cucchiaio.

                      
                                          
                      Unite, successivamente il riso cotto nel latte e fatto leggermente freddare e mescolate nuovamente fino a che tutti gli ingredienti non siano ben amalgamati.
                      
                                                            
                    
                    
                
                                                
                  
                    5
                                                                
                                          
                      Riprendete la pasta frolla dal frigorifero e foderate con questa degli stampini preventivamente imburrati. Bucherellate il fondo della frolla e farcite con il composto a base di ricotta e riso al latte.

                      
                                          
                      Coprite il tutto con dei dischi realizzati con la pasta frolla rimasta.
                      
                                                            
                    
                    
                
                                                
                  
                    6
                                                                
                                          
                      Infornate i pasticciotti a 180°C per circa 20 minuti o fino a che la frolla non risulti ben dorata in superficie.

                      
                                          
                      Fateli freddare completamente prima di servirli ai vostri ospiti.
                      
                                                            
                    
                    
                
                                              
          
                  