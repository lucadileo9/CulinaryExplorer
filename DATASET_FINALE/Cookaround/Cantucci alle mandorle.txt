DIFFICOLTÀ
bassa
I Cantucci alle mandorle sono dei tradizionali dolcetti rustici originari della Toscana, noti anche come biscotti di Prato. Questi prelibati biscotti possono essere conservati per diversi giorni, e secondo la tradizione, vengono serviti in accompagnamento al Vin Santo, un vino dolce nel quale vengono inzuppati e gustati, quando dopo una cena con amici si preferisce finire con qualcosa di poco dolce e corposo. La caratteristica di questa ricetta è la cottura dei cantucci, i quali, infatti, necessitano di una doppia cottura che li rende irresistibilmente croccanti e friabili.

                                                                                      
                
                                                                Farina 00
                                                                                          250
                  gr
                                                              
              
                                  
                
                                                                Zucchero
                                                                                          120
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Mandorle
                                                                                          120
                  gr
                                                              
              
                                  
                
                                                                Buccia di limone grattugiata
                                                                                          
                  q.b.
                                                              
              
                                  
                
                                                                Buccia di arancia grattugiata
                                                                                          
                  q.b.
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Ammoniaca per dolci
                                                                                          1
                  cucchiaio da tè
                                                              
              
                                  
                
                                                                Vaniglia
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i cantucci alle mandorle puoi impastare in una planetaria, oppure a mano in una ciotola. Versa la farina, lo zucchero, le uova, la buccia del limone e la buccia dell'arancia. 
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Dividi l'impasto in due parti e forma due filoncini, adagia i filoncini di impasto sulla teglia precedentemente rivestita con carta forno. Accendi il forno statico a 180°C e quando, sarà caldo, inforna e fai cuocere per circa 20 minuti. Chiaramente ogni forno funziona in modo diverso, quindi la prima volta che ti appresti a cuocere i cantucci alle mandorle, ti consiglio di sorvegliare la cottura di tanto in tanto.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando i filoncini sono cotti, estrai la teglia e lasciali riposare 2 minuti e, finché sono ancora caldi, tagliali a fette dello spessore di circa 2 centimetri, non di più.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Adagia ogni biscotto sulla teglia del forno, fai cuocere nuovamente 5 minuti per lato. Quando saranno pronti sfornali e falli raffreddare prima di servirli.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  