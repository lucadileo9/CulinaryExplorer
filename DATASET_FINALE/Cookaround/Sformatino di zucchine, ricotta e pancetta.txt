DIFFICOLTÀ
bassa
Lo sformatino di zucchine, ricotta e pancetta è un piatto entusiasmante, adatto sia ad una cena in famiglia che a un menù più formale. Unisce il trionfo di sapori ben consolidati ad un'estetica invitante e colorata. Provate questa ricetta meravigliosa che vi tornerà utile anche per buffet e aperitivi con gli amici. 

                                                                                      
                
                                                                Zucchine
                                                                                          4
                  
                                                              
              
                                  
                
                                                                Ricotta
                                                                  a piacere di pecora o mucca -
                                                                  400
                  gr
                                                              
              
                                  
                
                                                                Pancetta (tesa)
                                                                                          100
                  gr
                                                              
              
                                  
                
                                                                Tuorlo d'uovo
                                                                                          2
                  
                                                              
              
                                  
                
                                                                Parmigiano Reggiano
                                                                  grattugiato -
                                                                  100
                  gr
                                                              
              
                                  
                
                                                                Burro
                                                                  per gli stampini -
                                                                  
                  q.b.
                                                              
              
                                  
                
                                                                Pangrattato
                                                                  per gli stampini -
                                                                  2
                  cucchiai da tavola
                                                              
              
                                                                                                Attrezzature
              
                
                                  Ciotola /                                   Forno /                                   Pirottini /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Lavate, spuntate ed affettate molto finemente le zucchine.

                      
                                          
                      Scaldate molto bene una griglia, quindi ponetevi le zucchine facendole cuocere fino a che risultino morbide.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Imburrate dei pirottini monoporizione, quindi mettetevi del pangrattato e ruotateli in modo tale che il pangrattato rivesta uniformemente la superficie interna del pirottino.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Con le zucchine grigliate, foderate l'interno del pirottino facendo attenzione a non lasciare nessuno spazio vuoto e facendo in modo che le zucchine messe verticalmente sui bordi fuoriescano in parte.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Preparate il ripieno: riunite in una ciotola la ricotta ed i tuorli ed amalgamate questo ingredienti con una forchetta o con una piccola frusta.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Insaporite il composto con il parmigiano grattugiato.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Tagliate la pancetta a bastoncini molto piccoli rimuovendo la scorza ricca di pepe.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Unite anche la pancetta al composto di ricotta e mescolate bene per amalgamare il tutto.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Distribuite la farcia nei pirottini fino a raggiungere i 3/4 della capienza di ciascun pirottino.
                      
                                                              
                                                
													
												
                                              
                                        
                    
                    
                
                                                
                  
                    9
                                                                
                                          
                      Richiudete le fette di zucchine che fuoriescono dallo stampino sopra la farcia.
                      
                                                              
                                                
													
												
                                              
                                        
                    
                    
                
                                                
                  
                    10
                                                                
                                          
                      Mettete gli stampini su di una teglietta o su di una placca da forno ed infornateli a 180°C per 25 minuti.
                      
                                                              
                                                
													
												
                                              
                                        
                    
                    
                
                                                
                  
                    11
                                                                
                                          
                      Una volta cotti, sfornateli e fateli riposare per 5 minuti, quindi sformateli sui piatti da portata.
                      
                                                              
                                                
													
												
                                              
                                        
                    
                    
                
                                                
                  
                    12
                                                                
                                          
                      Servite gli sformatini di zucchine ancora caldi o tiepidi.
                      
                                                            
                    
                    
                
                                              
          
                              Note
                                
                  
                                         La ricotta, ingrediente utilizzato in questa ricetta, viene ritenuto comunemente un latticino non troppo magro. Si tratta in realtà di un prodotto che subisce una lavorazione diversa da quella dei formaggi e nonostante sia una ricca fonte nutrizionale, non è un alimento grasso. La ricotta è in Italia un prodotto largamente diffuso, preparato con il siero del latte che viene scartato nella maggior parte delle altre preparazioni di formaggi. La produzione e il tipo di ricotta che troviamo in commercio sono numerosi e vari, principalmente legati a tradizioni culinarie regionali, che ne caratterizzano il sapore anche con spezie più o meno forti, dal pepe in grani al peperoncino molto piccante. Il tipo di siero utilizzato definisce il tipo di ricotta che mangeremo: capra, vacca o pecora, a seconda dell'origine del latte. La ricotta è un ingrediente versatile, utilizzato nella gastronomia italiana a 360 gradi, dagli antipasti al dolce, dal pane alle creme. 
                  
                
                              
          
                  