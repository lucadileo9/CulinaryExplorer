DIFFICOLTÀ
molto bassa
Che festa quando in tavola fa la sua comparsa l'insalata di riso! Come tutte le ricette a base di riso freddo, anche l'insalata di riso vegana è perfetta per la stagione calda. Questa versione di insalata di riso vegetariana, non contenendo né uova né latticini, è anche adatta ad essere trasportata in occasione di scampagnate o giornate al mare, chiaramente va tenuta ben refrigerata in una borsa frigo. 

                                                                                      
                
                                                                Riso integrale
                                                                                          320
                  gr
                                                              
              
                                  
                
                                                                Ceci
                                                                  lessi -
                                                                  100
                  gr
                                                              
              
                                  
                
                                                                Olio extravergine d'oliva (EVO)
                                                                                          6
                  cucchiai da tavola
                                                              
              
                                  
                
                                                                Peperoni rossi
                                                                                          1
                  
                                                              
              
                                  
                
                                                                Peperone  giallo
                                                                                          1
                  
                                                              
              
                                  
                
                                                                Zucchina
                                                                                          1
                  
                                                              
              
                                  
                
                                                                Cipolla
                                                                                          1
                  
                                                              
              
                                  
                
                                                                Foglie di basilico
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Lessa il riso in abbondante acqua salata per il tempo indicato sulla confezione, scolalo bene al dente, infine mettilo in una terrina e condiscilo con olio extravergine d’oliva. Lascialo raffreddare.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Prepara il condimento: lava e trita grossolanamente una cipolla e mettila da parte. Lava e pulisci i peperoni, togli la parte del picciolo, tagliali a metà, privali di semi e filamenti e infine tagliali a pezzetti. Lava e taglia a pezzetti anche la zucchina, dopo aver eliminato le estremità.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In una padella metti un giro d’olio, aggiungi la cipolla e falla rosolare, unisci i peperoni, aggiusta di  sale e pepe, metti anche la zucchina a cubetti, dopo qualche minuto, e cuoci per una decina di minuti: le verdure devono rimanere croccanti. 

                      
                                          
                      Verso la fine della cottura, aggiungi i ceci lessati, basta giusto il tempo di farli insaporire. Una volta pronto, spegni il fuoco e lascia intiepidire il condimento.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Non ti resta che condire il riso con le verdure, profuma con qualche foglia di basilico fresco lavato, asciugato e spezzettato. Mescola per bene e lascia riposare almeno un'ora prima di portare in tavola.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Il riso è diventato colloso, come mai? 
  							Assicurati di cuocere il riso al dente seguendo le istruzioni sulla confezione. Il riso dovrebbe essere morbido ma ancora leggermente resistente al morso. In questo modo, manterrà la sua consistenza nella preparazione dell'insalata.
  						
  					  						
  							Ho fretta, posso usare il riso ancora caldo e poi far raffreddare tutto insieme? 
  							Non te lo consiglio! Dopo aver cotto il riso, scolalo e raffreddalo completamente prima di aggiungerlo agli altri ingredienti. Puoi stendere il riso su un vassoio o una teglia per velocizzare il processo di raffreddamento. Un riso caldo potrebbe ammorbidire gli altri ingredienti e alterare la consistenza dell'insalata. Se hai molta fretta puoi versare il riso in uno scolapasta e passarlo velocemente sotto al getto dell'acqua fredda. 
  						
  										
				
              
          
                  