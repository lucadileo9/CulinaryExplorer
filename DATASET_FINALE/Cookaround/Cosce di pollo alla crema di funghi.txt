DIFFICOLTÀ
bassa


                                                
                                                                      
                
                                          3 sovracosce di pollo
                                      
              
                                  
                
                                          500 g di prataioli freschi
                                      
              
                                  
                
                                          1/2 bicchiere di latte
                                      
              
                                  
                
                                          1 porro piccolo
                                      
              
                                  
                
                                          2 cucchiai di olio
                                      
              
                                  
                
                                          10 g di burro
                                      
              
                                  
                
                                          poca farina per infarinare le cosce
                                      
              
                                  
                
                                          sale
                                      
              
                                  
                
                                          pepe nero
                                      
              
                                  
                
                                          prezzemolo.
                                      
              
                                                                                              

                    
                            Preparazione
                                
                  
                    1
                                                                
                                          
                      Per prima cosa pulite i funghi se utilizzate quelli freschi e tagliateli a fettine, io ho preso i surgelati che erano in offerta.In una pentola mettete una noce di burro, due cucchiai di olio e il porro tritato finemente. Fate stufare a fuoco dolce finchè il porro non è completamente appassito.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mentre il porro si stufa, prendete le cosce di pollo e privatele della pelle altrimenti sapranno di unticcio. Io avevo poco tempo per cuocerle e le ho ridotte a bocconcini. Si possono anche lasciare intere avendo cura di prolungare la cottura di 10-15 minuti.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando il porro è morbido, spostatelo da un lato e sistemate nella pentola i bocconcini oppure le cosce intere, leggermente infarinati.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Alzate la fiamma e fate dorare bene da tutti i lati, mescolando con delicatezza il tutto (le cosce basta girarle una volta).
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Ora aggiungete i funghi tagliati a fettine, salate, abbassate la fiamma al minimo e coprite con un coperchio. Non aggiungete liquidi, i funghi rilasceranno la loro acqua grazie al sale.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Lasciate cuocere per 15 minuti. Scoperchiate la pentola, aggiungete il latte, aggiustate di sale, date una mescolata e lasciate cuocere senza coperchio per altri 15 minuti (25-30 in caso di cosce intere). Fate ritirare il sughino fino a densità desiderata. Prima di impiattare cospargete con una manciata di prezzemolo tritato e una macinata di pepe nero. 
                      
                                                            
                    
                    
                
                                              
          
                  