DIFFICOLTÀ
molto elevata
Perché preferire i cornetti fatti in casa rispetto a quelli che si possono acquistare già pronti? Le ragioni sono varie, potremmo citare il risparmio oppure la genuinità dei prodotti usati, la possibilità di scegliere personalmente il singolo ingrediente, la soddisfazione di vantarsi con il prossimo, delle proprie prodezze culinarie e della padronanza dei lievitati, invece il vero motivo per cui dovresti fare i cornetti fatti in casa è il divertimento! Esatto: cucinare i cornetti in casa è una delle attività più divertenti che si possano praticare tra le mura domestiche! Allora perché non cimentarti nella preparazione di questi cornetti dolci, o anche dei cornetti in versione salata?

                                                Ingredienti per la biga
                                                                      
                
                                                                Farina
                                                                  proteine 14 -
                                                                  100
                  gr
                                                              
              
                                  
                
                                                                Lievito di birra fresco
                                                                                          1
                  gr
                                                              
              
                                  
                
                                                                Acqua
                                                                                          50
                  gr
                                                              
              
                                                                                      Ingredienti per la sfogliatura
                                                                      
                
                                                                Burro
                                                                                          150
                  gr
                                                              
              
                                                                                      Ingredienti per i cornetti
                                                                      
                
                                                                Farina
                                                                  proteine 14 -
                                                                  400
                  gr
                                                              
              
                                  
                
                                                                Acqua
                                                                                          200
                  gr
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Burro
                                                                                          50
                  gr
                                                              
              
                                  
                
                                                                Zucchero
                                                                                          80
                  gr
                                                              
              
                                  
                
                                                                Sale
                                                                                          4
                  gr
                                                              
              
                                                                                      Ingredienti per la finitura
                                                                      
                
                                                                Uovo
                                                                                          1
                  
                                                              
              
                                  
                
                                                                Acqua
                                                                                          100
                  gr
                                                              
              
                                  
                
                                                                Zucchero
                                                                                          120
                  gr
                                                              
              
                                                                                              

                    
                            
          
                            Preparazione della biga
                                
                  
                    1
                                                                
                                          
                      Per prima cosa dovrai preparare la biga, ti consiglio di prepararla la mattina in modo da poter poi proseguire con l’impasto la sera per poi cuocere i cornetti la mattina dopo.

                      
                                          
                      Versa la farina in una ciotola, aggiungi il lievito e l’acqua fredda, mescola con un cucchiaio, poi continua a mano fino ad ottenere un panetto morbido, non necessita di essere lavorato a lungo, è sufficiente impastarlo velocemente.

                      
                                          
                      Copri con pellicola e lascialo lievitare a temperatura ambiente per 10 ore circa.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                              
          
                            Preparazione dei cornetti
                                
                  
                    2
                                                                
                                          
                      Prepara il burro che ti servirà per la sfogliatura dei cornetti.

                      
                                          
                      Taglialo a pezzetti, sistemalo tra due fogli di carta forno e stendilo con il mattarello, fino ad ottenere un panetto 25x15 circa, conservalo in frigorifero fino a quando dovrai procedere con la sfogliatura.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Una volta lievitata la biga, dopo circa 10 ore, versa la farina nell’impastatrice o planetaria a tua disposizione, aggiungi la biga e inizia a lavorare l’impasto versando l’acqua fredda a filo man mano che verrà assorbita.

                      
                                          
                      Aggiungi l’uovo, continua a lavorare l’impasto fino ad incordarlo perfettamente.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Una volta incordato l’impasto, aggiungi il sale e lo zucchero, continua a lavorare l’impasto, dopo che questo avrà ormai assorbito tutti gli ingredienti avrai una massa abbastanza compatta ma uniforme. Aggiungi poco alla volta il burro freddo a pezzetti e fai assorbire anche quello.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Ribalta l’impasto sul piano da lavoro, allargalo ottenendo un rettangolo, fai una piega a tre come nelle foto, gira l’impasto e fai un secondo giro di pieghe dalla parte opposta.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Inizia a pirlare l’impasto tenendo la chiusura verso il basso sul piano da lavoro, fai roteare l’impasto tra le mani fino a completare la pirlatura e la perfetta chiusura sul fondo.

                      
                                          
                      Una volta finito con la pirlatura, copri l’impasto con una ciotola a campana e fallo riposare per almeno 30 minuti a temperatura ambiente.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Passato il tempo di riposo, stendi l’impasto con il mattarello, aiutandoti solo se necessario con pochissima farina.

                      
                                          
                      Ottieni un rettangolo 30x35 circa e sistema il burro al centro.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Piega un lato dell’impasto sopra il panetto di burro fino ad arrivare al centro, poi piega anche l’altro lato coprendo in parte il primo. Appiattisci passando delicatamente il mattarello sul tuo impasto, giralo e fai una piega portando un lembo a un terzo del rettangolo, infine piega l’altro lembo facendolo finire su di esso ottenendo una piega a 3.

                      
                                          
                      Copri con pellicola e tienilo in frigorifero per 30 minuti circa.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Tira fuori il panetto dal frigorifero, schiaccia delicatamente con il mattarello allargando l’impasto e ottenendo un rettangolo, giralo, procedi con una piega a 4 come nelle foto, copri di nuovo con pellicola e fallo riposare per altri 30 minuti in frigorifero.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Tira fuori il panetto dal frigorifero, appiattisci leggermente con il mattarello, giralo e stendilo delicatamente, allarga l’impasto ottenendo una base 45x35 circa.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    11
                                                                
                                          
                      Dividi la base in due parti con l’aiuto di un tarocco, nel tagliare la base, noterai la sfogliatura, ossia i vari strati della tua sfoglia.

                      
                                          
                      Ora taglia dei triangoli, eliminando eventuali scarti, puoi ottenere dai 12 ai 14 pezzi circa.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    12
                                                                
                                          
                      A questo punto non ti resta che arrotolare il tuo cornetto su stesso, facendo attenzione a non premere troppo e a non appiattirlo, ricorda che la punta finale dovrà risultare sempre sotto o si aprirà in cottura. Poggia il cornetto sulla teglia coperta da carta forno e prosegui con i restanti fino ad ultimarli, sistemali tenendoli distanziati per la lievitazione.

                      
                                          
                      Copri con una teglia a campana o se utilizzi la pellicola, fai in modo che questa non vada a poggiarsi sui cornetti, fai lievitare per 8/10 ore circa a temperatura ambiente o comunque fino al raddoppio, i tempi possono variare in base alla temperatura.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                            Preparazione della finitura
                                
                  
                    13
                                                                
                                          
                      Prepara uno sciroppo per lucidare i cornetti, versa lo zucchero e l’acqua in un pentolino, porta a ebollizione e fai andare a fiamma dolce per una decina di minuti, poi tienilo da parte, ti servirà dopo la cottura.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    14
                                                                
                                          
                      Una volta che i cornetti saranno ormai raddoppiati di volume, spennellali con un uovo precedentemente sbattuto con una forchetta. Cuoci i cornetti a forno ventilato a 180° per 15/20 minuti circa inserendo la teglia nel binario centrale, ricorda che i tempi possono variare in base al forno.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    15
                                                                
                                          
                      Spennella la superficie dei cornetti con lo sciroppo preparato, risulteranno ancora più lucidi e golosi.

                      
                                          
                      I cornetti sfogliati sono pronti, non ti resta che farli intiepidire e servirli a tuo piacimento
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Curiosità
                                
                  
                                        La storia dei cornetti è affascinante e controversa, perché coinvolge diversi paesi e culture. Secondo una leggenda, i cornetti nacquero a Vienna nel 1683, quando i turchi ottomani assediarono la città e tentarono di entrare scavando dei tunnel sotterranei. I fornai, che lavoravano di notte, si accorsero del piano e avvertirono le guardie, salvando così la città. Per celebrare la vittoria, crearono dei dolci a forma di mezzaluna, il simbolo dei turchi, che chiamarono kipferl.
Il cornetto si diffuse poi in Italia, soprattutto in Veneto, grazie agli scambi commerciali tra Vienna e la Repubblica di Venezia.
In Francia, invece, il cornetto arrivò solo nel 1770, con il matrimonio tra il delfino Luigi XVI e Maria Antonietta d'Austria, che portò con sé le sue abitudini alimentari. Fu così che il kipferl divenne il croissant, parola francese che significa appunto "crescente" o "mezzaluna".
                  
                
                              
          
              				
					Domande e risposte
						
							
                
                    
                    
                
              
						
					
					
  					  						
  							Che farina è meglio usare per i cornetti? 
  							Per cucinare i cornetti è consigliata una farina di forza, va quindi bene la Manitoba o una proteine 14 come nella nostra ricetta.
  						
  					  						
  							Come conservo i cornetti per il giorno dopo? 
  							I cornetti si mantengono fuori frigo per almeno 3 giorni, abbi l'accortezza di tenerli sotto ad una campana di vetro o in sacchetti di plastica per alimenti. 
  						
  										
				
              
          
                  