DIFFICOLTÀ
media
La ricetta di oggi è la cheesecake cocco e frutti di bosco, un dessert molto semplice, perfetto per una pausa fresca e golosa.

                                                Ingredienti per la base
                                                                      
                
                                                                Biscotti secchi
                                                                                          150
                  gr
                                                              
              
                                  
                
                                                                Burro
                                                                                          70
                  gr
                                                              
              
                                                                                      Per la crema
                                                                      
                
                                                                Mascarpone
                                                                                          250
                  gr
                                                              
              
                                  
                
                                                                Panna da montare zuccherata
                                                                                          200
                  gr
                                                              
              
                                  
                
                                                                Yogurt
                                                                  ai frutti di bosco -
                                                                  375
                  gr
                                                              
              
                                  
                
                                                                Gelatina in fogli
                                                                                          6
                  gr
                                                              
              
                                  
                
                                                                Cocco rapè
                                                                                          50
                  gr
                                                              
              
                                                                                      Per decorare
                                                                      
                
                                                                Frutti di bosco misti
                                                                                          
                  q.b.
                                                              
              
                                                                                      Per lo stampo
                                                                      
                
                                                                Burro
                                                                                          20
                  gr
                                                              
              
                                                                                                Attrezzature
              
                
                                  Ciotola /                                   Cucchiaio /                                   Leccapentole /                                   Stampo a cerniera                                
              
                          

                    
                            
          
                            Preparazione
                                
                  
                    1
                                                                
                                          
                      Rivesti una tortiera tonda apribile a cerniera da 24 cm di diametro con la carta da forno. Fodera sia il fondo che il bordo dello stampo.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Sbriciola i biscotti secchi con un mixer. I biscotti dovranno essere ben polverizzati altrimenti la base non resterà compatta. Dopo aver sbriciolato i biscotti inseriscili all’interno di una ciotola.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Fai fondere il burro in un pentolino sul fornello o nel microonde. Unisci il burro fuso ai biscotti e amalgama bene il composto con una spatola.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Distribuisci il composto di biscotti e burro sulla base della tortiera. Compatta bene aiutandoti con un cucchiaio e metti a solidificare in frigorifero per circa 30 minuti.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      All’interno di una ciotola inserisci i fogli di colla di pesce. Copri con acqua fredda e lascia riposare per 10 minuti circa.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Metti il mascarpone all'interno di un'altra ciotola. Se gradisci puoi aggiungere dello zucchero a velo.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Unisci lo yogurt ai frutti di bosco al mascarpone e amalgama con una frusta a mano fino a quando il composto non risulterà cremoso.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Inserisci due cucchiai di panna all’interno di un pentolino. Monta a neve la restante panna fredda di frigorifero con lo sbattitore elettrico fino a quando non diventerà soda.
                      
                                                              
                                                
													
												
                                              
                                        
                    
                    
                
                                                
                  
                    9
                                                                
                                          
                      Unisci la panna montata al composto di mascarpone e yogurt. Mescola con movimenti delicati che vanno dal basso verso l’alto, stando attento a non smontare il composto.
                      
                                                              
                                                
													
												
                                              
                                        
                    
                    
                
                                                
                  
                    10
                                                                
                                          
                      Aggiungi e incorpora il cocco rapè. Mescola velocemente dal basso verso l'alto con un cucchiaio di legno o con una spatola.
                      
                                                              
                                                
													
												
                                              
                                        
                    
                    
                
                                                
                  
                    11
                                                                
                                          
                      Scalda i due cucchiai di panna tenuti da parte e, non appena giunge a bollore, unisci la colla di pesce ben strizzata. Mescola con un cucchiaio fino a quando la colla di pesce non risulterà completamente sciolta.
                      
                                                              
                                                
													
												
                                              
                                        
                    
                    
                
                                                
                  
                    12
                                                                
                                          
                      Versa il latte con la colla di pesce nel composto di mascarpone, yogurt e panna. Amalgama delicatamente con una spatola.
                      
                                                              
                                                
													
												
                                              
                                        
                    
                    
                
                                                
                  
                    13
                                                                
                                          
                      Inserisci il composto ottenuto all’interno dello stampo sulla base di biscotti. Livella bene e metti lo stampo in frigorifero per almeno 5-6 ore, meglio se tutta la notte.
                      
                                                              
                                                
													
												
                                              
                                        
                    
                    
                
                                                
                  
                    14
                                                                
                                          
                      Una volta che la cheesecake si sarà ben rassodata, toglila delicatamente dallo stampo e posizionala su un piatto da portata. Decora con frutti di bosco freschi.
                      
                                                            
                    
                    
                
                                              
          
                              Conservazione
                                
                  
                                        La cheesecake ai frutti di bosco si conserva in frigorifero per 2-3 giorni coperta con pellicola trasparente. E’ possibile congelare la cheesecake intera o a fette. Una volta congelata avvolgila nella pellicola trasparente.
                  
                
                              
          
                              Consiglio
                                
                  
                                        Puoi utilizzare qualsiasi tipo di biscotto che hai in dispensa, la cheesecake è infatti un dolce antispreco che ti permette di riutilizzare avanzi di  biscotti sbriciolati e frutta secca di vario tipo. Puoi sostituire il mascarpone con la stessa quantità di ricotta o formaggio fresco spalmabile.
                  
                
                              
          
                  