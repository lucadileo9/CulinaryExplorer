DIFFICOLTÀ
molto bassa
La mousse al cioccolato è un dolce classico amato da molti, ma spesso contiene ingredienti di origine animale come uova e panna. Tuttavia, grazie alla creatività culinaria e alla crescente popolarità di uno stile di vita più sostenibile e consapevole, è possibile godere di una mousse al cioccolato golosa e cremosa, simile alla ricetta tradizionale e senza compromettere alcun principio etico. La ricetta della Mousse al Cioccolato Vegana che ti proponiamo oggi, è fatta con acquafaba, cioccolato fondente e pochi altri ingredienti, guarda il passo passo fotografico per cucinare anche tu questa buonissima mousse di cioccolato vegana, servila come merenda o dopo una cena con i tuoi cari.

                                                                                      
                
                                                                Acquafaba
                                                                  Fredda di frigo -
                                                                  100
                  gr
                                                              
              
                                  
                
                                                                Cioccolato fondente
                                                                                          150
                  gr
                                                              
              
                                  
                
                                                                Zucchero a velo
                                                                                          30
                  gr
                                                              
              
                                  
                
                                                                Granella di pistacchi
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Trita il cioccolato fondente usando un coltello a lama piatta, metti i pezzi così ottenuti in una terrina e scioglilo a bagnomaria o in forno a microonde a potenza media e mescolando di tanto in tanto per non bruciarlo. Lascia raffreddare il cioccolato a temperatura ambiente.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Per montare più facilmente l’acquafaba deve essere fredda, quindi è preferibile che sia stata mantenuta in frigo dal giorno prima. Metti l'acquafaba in una ciotola capiente e comincia a montarla con le fruste elettriche, man mano che procedi aggiungi il succo di limone filtrato. Continua a montare fino a che non avrai ottenuto un composto spumoso sostenuto, l'acquafaba così lavorata sembra albume d'uovo montato.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Solo quando l’acquafaba sarà montata a neve ferma inizia a unire gradualmente lo zucchero a velo mentre continui a lavorare con le fruste elettriche. Aggiungi, infine, il cioccolato fuso mescolando con una frusta a mano delicatamente, dal basso verso l’alto, fino ad avere un composto dal colore omogeneo. Versa la mousse in due coppette, decora con granella di pistacchio e poni in frigo un paio di ore prima di gustarla.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Puoi arricchire la mousse al cioccolato con la granella di frutta fresca che preferisci, ma anche con frutti rossi o fettine di pere croccanti. Puoi rendere la mousse al cioccolato ancora più golosa con un ciuffetto di panna vegetale montata a neve. 
 
                  
                
                              
          
                              Conservazione
                                
                  
                                        Puoi conservare due o tre giorni la mousse di cioccolato in frigo ben coperta con della pellicola per alimenti.
                  
                
                              
          
                  