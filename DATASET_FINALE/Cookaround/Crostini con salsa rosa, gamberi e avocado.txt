DIFFICOLTÀ
bassa
Avete bisogno di un antipasto fresco, gustoso e particolare? Ecco una proposta che fa per voi! I crostini con salsa rosa, gamberi e avocado. Per prepararli vi ci vorranno davvero 5 minuti, tanto più che non c'è nulla da cuocere ma dovrete soltanto armarvi di pazienza per cubettare l'avocado e condire il tutto.

                                                                                      
                
                                                                Pane integrale
                                                                  in cassetta -
                                                                  8
                  fette
                                                              
              
                                  
                
                                                                Gamberetti
                                                                  precotti conservati -
                                                                  180
                  gr
                                                              
              
                                  
                
                                                                Salsa rosa
                                                                                          3
                  cucchiai da tavola
                                                              
              
                                  
                
                                                                Avocado
                                                                                          ½
                  
                                                              
              
                                  
                
                                                                Limone
                                                                                          ½
                  
                                                              
              
                                  
                
                                                                Prezzemolo
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe rosa
                                                                                          
                  q.b.
                                                              
              
                                                                                                Attrezzature
              
                
                                  Coltelli                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare questi fantastici crostini con salsa rosa, gamberi e avocado dovrete partire dall'avocado: tagliatelo in 2 parti, eliminando il nocciolo centrale, sbucciatelo con un pelapatate o un coltellino affilato e tagliate poi la polpa a dadini.

                      
                                          
                      Per un risultato da vero esperto presta molta attenzione nel realizzare dadini tutti uguali, sarà il particolare che farà la differenza.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Riunite i cubetti di avocado in una bella ciotola in vetro e condite con poco succo di limone, sale e pepe rosa.

                      
                                          
                      Ricordatevi di unire subito il succo di limone all'avocado poichè, oltre a dare sapore, il succo di questo agrume interroperà il normale processo d'ossidazione del frutto evitando appunto che si scurisca assumendo un aspetto poco invitante.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      E' il momento dei gamberi: potete come dicevo nell'introduzione usarne di precotti, magari in questo caso scottateli molto velocemente in acqua bollente. Se volete accorciare ancora di più i tempi, ma accontentandovi anche un po' del risultato, potete anche utilizzare quelli in salamoia...per questo tipo di ricetta è anche ammesso.

                      
                                          
                      Se, invece, volte veramente stupire i vostri commensali, allora dovrete per forza usare il prodotto fresco appena scottato in acqua bollente magari aromatizzata con una foglia di alloro e dovrete successivamente sgusciare i gamberi e rimuovere il filino nero del budello che veramente andrebbe a rovinare il tutto.

                      
                                          
                      Unite i gamberi all'avocado nella ciotola.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Condite gli ingredienti con dell'ottima salsa rosa e con poco prezzemolo tritato finemente.

                      
                                          
                      Anche in questo caso avrete l'imbarazzo della scelta per la salsa rosa: la scorciatoia più veloce è quella di acquistare della salsa rosa già pronta, il che potrebbe anche starci. Oppure potreste usare la scorciatoia B: acquistare dell'ottima maionese e realizzare la vostra salsa rosa aggiungendo del ketchup e un goccio di salsa Wocerstershire e un goccio di Tabasco.

                      
                                          
                      Se, invece, volete proprio stupire i vostri commensali potreste pensare di realizzare la vostra maionese e con il metodo della maionese velocissima in barattolo non dovrete nemmeno diventare matti!

                      
                                          
                       
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Ora non vi resta che terminare la preparazione dei vostri crostini e ovviamente vi servirà il pane, altrimenti che crostini sarebbero?

                      
                                          
                      Prendete del pane in cassetta e decidete se realizzare dei crostini triangolari o tondi. Considerate che con i crostini tondi avrete molto più scarto di pane che con quelli triangolari ammenoché non siate golosissimi come me e gli scarti finiscono direttamente in pancia con un po' del preparato a base di gamberetti e avocado!

                      
                                          
                      Distribuite un po' del composto preparato in precedenza su ciascun crostino e decorate, infine, a piacere con ciuffetti di prezzemolo.

                      
                                          
                       
                      
                                                            
                    
                    
                
                                              
          
                  