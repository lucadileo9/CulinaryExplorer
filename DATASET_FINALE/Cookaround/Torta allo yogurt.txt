DIFFICOLTÀ
molto bassa
La torta allo yogurt è il classico dolce che si cucina in casa quando si ha voglia di profumare l'ambiente di sapori antichi e avvolgenti, i pochi e semplici ingredienti che servono per questa ricetta tradizionale italiana, formano un mix di sapori e odori inebrianti che invoglieranno tutta la famiglia a fare colazione o merenda con una fetta di soffice torta allo yogurt. 

                                                                                      
                
                                                                Farina 00
                                                                                          200
                  gr
                                                              
              
                                  
                
                                                                Yogurt
                                                                  intero al naturale -
                                                                  200
                  gr
                                                              
              
                                  
                
                                                                Zucchero
                                                                                          180
                  gr
                                                              
              
                                  
                
                                                                Olio di semi
                                                                                          100
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Lievito per dolci
                                                                                          1
                  bustina
                                                              
              
                                                                                                Attrezzature
              
                
                                  Forno /                                   Frusta a mano /                                   Stampo a cerniera                                
              
                          

                    
                            
          
                            Preparazione
                                
                  
                    1
                                                                
                                          
                      Per fare la torta allo yogurt, per prima cosa, sguscia le uova in una ciotola capiente e comincia a sbatterle con una frusta, quando tuorli e albumi iniziano ad amalgamarsi aggiungi lo yogurt e continua a mescolare.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      A questo punto unisci lo zucchero e mescola, sempre con la frusta, per scioglierlo. Versa l'olio di semi ed emulsiona il composto.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Adesso è il momento della farina e del lievito, versali nel composto e mescola fino ad ottenere una consistenza liscia ed omogenea, priva di grumi.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Versa l'impasto in una tortiera imburrata e infarinata da 20 cm. di diametro, se necessario livella l'impasto con un cucchiaio, in questo modo eviterai spiacevoli montagnole o crepature.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Inforna la torta allo yogurt in forno preriscaldato a 185°C per 60 minuti. Trascorso questo tempo, verifica la cottura facendo la prova dello stecchino: inserisci uno spiedo di legno al centro della torta, se esce asciutto la torta è cotta se esce con dell'impasto ancora attaccato, è necessario prolungare la cottura. Una volta cotta, aspetta che la torta allo yogurt si raffreddi, infine sformala dallo stampo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Puoi cospargere il dolce con lo zucchero a velo o arricchire l'impasto con gocce di cioccolato o uva passa oppure farcire con cioccolato, crema o marmellata dopo la cottura.

                      
                                          
                      Il risultato è una torta soffice e con una buona umidità.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Note sullo yogurt
                                
                  
                                        Che origini ha lo yogurt?
Lo yogurt ha origini antichissime. Come il formaggio, infatti, altro non è che il risultato del processo di fermentazione del latte ad opera di alcuni microrganismi. Proprio per questo motivo e per la probabile casualità della sua scoperta è quasi impossibile definire la sua nascita, anche se è ormai opinione comune che l’origine dello yogurt sia di almeno 4000 anni fa. 
La nascita dello yogurt è comunemente localizzata geograficamente nell’Europa orientale, da dove le popolazioni nomadi e i commercianti l’hanno poi introdotto in quella occidentale. L’origine caucasica dello yogurt si ritrova anche nella sua etimologia: in turco, infatti, il termine joggurt significa "latte denso".
Grazie agli intensi scambi commerciali e militari del bacino del Mediterraneo, il "latte denso" si diffuse ben presto anche tra Fenici, Egizi, Sumeri, Greci e Romani.
Anche il suo impiego in cucina non è nuovo: viene citato nella novelle “Le Mille e una Notte”, in antichi libri arabi di ricette e anche nell’Antico Testamento.
                  
                
                              
          
              				
					Domande e risposte
						
							
                
                    
                    
                
              
						
					
					
  					  						
  							Quale suggerimento mi dareste se volessi arricchire questa torta?
  							A partire dalla farcia è possibile utilizzare semplicemente della nutella o della marmellata o se preferisci, puoi realizzare una crema pasticcera o chantilly. Se vuoi invece arricchire l'impasto base, potresti decidere di usare uno yogurt già aromatizzato. In questo caso ridurrei leggermente la quantità di zucchero. Puoi anche aggiungere all'impasto un po' di uvetta ammollata nel rum o pezzi di frutta secca e anche gocce di cioccolato fondente.
  						
  					  						
  							Nel video la torta sembra un po' bassa, se la volessi fare più alta per poi tagliarla come devo fare?
  							Se si vogliono utilizzare gli stessi ingredienti indicati è sufficiente trasferire la pastella ottenuta in uno stampo da 22 cm, altrimenti si può aumentare proporzionalmente la quantità degli ingredienti.
  						
  										
				
              
          
                  