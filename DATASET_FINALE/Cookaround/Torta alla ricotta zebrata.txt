DIFFICOLTÀ
bassa
La torta alla ricotta è un dolce perfetto a colazione o a merenda, goloso e leggero. L’aggiunta della ricotta mantiene l’impasto morbido senza bisogno di appesantirlo con burro, olio o altri grassi. Proprio la sua leggerezza rende la torta alla ricotta zebrata adatta anche ai più piccoli, che andranno matti per questo dolce bicolore in cui una parte dell’impasto è aromatizzata al cacao e l’altra con la scorza di limone: una vera leccornia per tutta la famiglia, e divertente da realizzare, ogni fetta sarà una scoperta di disegni unici e irripetibili! 

                                                                                      
                
                                                                Ricotta
                                                                                          300
                  gr
                                                              
              
                                  
                
                                                                Zucchero
                                                                                          180
                  gr
                                                              
              
                                  
                
                                                                Farina 00
                                                                                          140
                  gr
                                                              
              
                                  
                
                                                                Cacao amaro
                                                                                          10
                  gr
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Scorza di limone
                                                                                          1
                  
                                                              
              
                                  
                
                                                                Lievito per dolci
                                                                                          ½
                  bustine
                                                              
              
                                  
                
                                                                Zucchero a velo
                                                                                          
                  q.b.
                                                              
              
                                                                                                Attrezzature
              
                
                                  Ciotola /                                   stampo per torta                                 
              
                          

                    
                            
          
                            Preparazione
                                
                  
                    1
                                                                
                                          
                      In una ciotola monta le uova con lo zucchero fino a quando saranno chiare e spumose e avranno raddoppiano di volume, poi unisci la farina setacciata.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi anche la ricotta e il lievito, infine amalgama tutto per bene, mescolando con un cucchiaio di legno o una spatola.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Dividi l’impasto in due parti, in una di esse aggiungi il cacao e all’altra la scorza di limone.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Ungi di burro spolverizza di farina uno stampo per torte e poi versa l’impasto al suo interno, alterna un paio di cucchiaiate di impasto bianco a un paio di impasto nero fino ad esaurimento degli ingredienti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Cuoci la torta alla ricotta zebrata in forno statico preriscaldato a 180° per 45 minuti.

                      
                                          
                      Prima di estrarre la torta dal forno, fai la prova stecchino nella parte più alta: se esce asciutto, il dolce è pronto.

                      
                                          
                      Lascia intiepidire la torta e poi estraila delicatamente dallo stampo.

                      
                                          
                      Completa con una spolverata di zucchero a velo e servi.

                      
                                          
                      Potrai gustare subito la tua torta oppure riporla in un contenitore ermetico: rimarrà morbida anche per 3-4 giorni.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  