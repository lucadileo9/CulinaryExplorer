DIFFICOLTÀ
bassa
I polipetti affogati sono una ricetta tradizionale tipica della costiera mediterranea, in particolare della cucina italiana meridionale, facile gustare questo piatto, e sue varianti, in regioni come la Campania, la Puglia e la Sicilia. I polpi affogati vengono spesso serviti come antipasto o secondo piatto, accompagnati da pane croccante da intingere nel sugo. Questo piatto di mare è una specialità molto apprezzata per il suo gusto unico e la consistenza morbida della carne dei polipetti. Una ricetta estiva classica che mette allegria.

                                                                                      
                
                                                                Polpo
                                                                  piccoli -
                                                                  1
                  kg
                                                              
              
                                  
                
                                                                Pomodori pelati
                                                                                          800
                  gr
                                                              
              
                                  
                
                                                                Olive nere
                                                                  snocciolate -
                                                                  80
                  gr
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Capperi
                                                                                          1
                  cucchiaio da tè
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Peperoncino
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per la preparare i polipetti affogati la prima cosa che devi fare è pulire i polipetti togliendo la sacca interna, gli occhi e il becco. Oppure per velocizzare il lavoro, puoi comprarli già puliti. Per eliminare la sacca, basterà andare con un coltello all’interno della testa e togliere la pallina che trovi con una leggera pressione. Per togliere gli occhi, incidi con un coltello ed eliminali. Per il becco basterà fare una pressione verso l’esterno con le mani.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Dopo aver pulito bene i polipetti, sciacquali sotto l'acqua corrente e trasferiscili in uno scolapasta per eliminare l’acqua in eccesso, versali in una ciotola e aggiungi due prese di sale, infine mescola. Nel frattempo taglia sottilmente un ciuffo di prezzemolo. In una padella metti due giri di olio, lo spicchio di aglio intero e schiacciato con un coltello, e il prezzemolo tritato, lascia rosolare. Aggiungi i polipetti, inserendoli uno ad uno a testa in giù, in questo modo i tentacoli resteranno arricciati verso l’alto. Aggiungi anche una spolverata di pepe, un pizzico di peperoncino e lascia cuocere a fiamma moderata per qualche minuto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando l’acqua dei polipetti si sarà asciugata, aggiungi i pomodori pelati, lascia cuocere a fiamma bassa per circa 20 minuti, coperto con un coperchio. Trascorso il tempo necessario, aggiungi le olive e i capperi. Mescola e termina la cottura facendo cuocere tutto altri 10 minuti. Verifica che non si asciughi troppo l’acqua, in tal caso, aggiungi mezzo bicchiere d’acqua. Dopo circa 25 minuti di cottura i polipetti affogati sono pronti!

                      
                                          
                      Servi con del buon pane tostato e una spolverata di prezzemolo fresco

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        I polipetti affogati possono essere conservati in frigorifero fino a 24 ore in un contenitore ermetico.
Possono essere anche congelati per circa 1 mese.
 
                  
                
                              
          
                              Consiglio
                                
                  
                                        Il sugo dei polipetti affogati è perfetto anche per condire la pasta.
Per un gusto più intenso puoi utilizzare un pizzico di peperoncino fresco al posto di quello secco e sostituire i pomodori pelati con della passata di pomodoro.
                  
                
                              
          
                  