DIFFICOLTÀ
molto bassa
La zuppa di cavolo nero è forse una delle zuppe più rustiche, autentiche e salutari che possano esserci: un connubio tra cavolo nero e tutte le sue proprietà benefiche ed i legumi dal rinomato valore a livello nutrizionale.

                                                                                      
                
                                                                Cavolo nero
                                                                                          1
                  kg
                                                              
              
                                  
                
                                                                Fagioli cannellini
                                                                  già cotti -
                                                                  600
                  gr
                                                              
              
                                  
                
                                                                Porri
                                                                                          1
                  
                                                              
              
                                  
                
                                                                Sale
                                                                                          10
                  gr
                                                              
              
                                  
                
                                                                Acqua
                                                                                          1,3
                  l
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                      Per servire
                                                                      
                
                                                                Pane tostato
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la zuppa di cavolo nero, comincia tagliando a julienne il porro.

                      
                                          
                      Versa un filo d’olio in una casseruola alta, se ce l’hai in ghisa, per cuocere più lentamente, e metti a stufare il porro a fuoco basso.

                      
                                          
                      Intanto, prepara il cavolo nero: prendi una foglia alla volta, tieni stretta la parte più grossa e coriacea della costa, poi scorrendo con l’altra mano strappa la parte morbida della foglia. Quando ne hai pulito un pò, taglialo grossolanamente per ridurne il volume.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Man mano che lo pulisci, mettilo nella pentola con il porro.

                      
                                          
                      Copri con un coperchio e lascia stufare per 3/4 minuti per far appassire leggermente il cavolo.

                      
                                          
                      Aggiungi 2 prese di sale e i fagioli già cotti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungi l’acqua e mescola delicatamente. Socchiudi la pentola con il coperchio e sempre a fuoco basso, lascia cuocere per 45 minuti.

                      
                                          
                      Una volta cotta la zuppa, se c’è bisogno aggiungi un pò d’acqua e correggi di sale.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Impiatta la zuppa di cavolo nero in una fondina o un coccetto.

                      
                                          
                      Servi con un paio di fette di pane tostato e un filo d'olio.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Non amo particolarmente il porro, che uso?
Beh diciamo che il sapore delicato del porro è difficile da sostituire con altro, prova a sostituirlo con una cipolla piccola o con due scalogni.
Il cavolo nero è difficile da trovare, nell'eventualità non lo trovassi con cosa lo sostituisco?
Per fare la zuppa di cavolo nero, il cavolo nero è essenziale, non è possibile sostituirlo con altro senza modificare il sapore complessivo della ricetta. Potresti provare con della verza o delle coste.
Che tipo di fagioli utilizzo per questa ricetta?
Diciamo che in cucina non esistono verità assolute, tutto è molto soggettivo. In questo caso diciamo che il fagiolo che più si addice alla ricetta è il fagiolo cannellino ma a te la scelta tra un buon borlotto o altri tipi a te più graditi.
                  
                
                              
          
                  