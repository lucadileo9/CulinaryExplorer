DIFFICOLTÀ
media
La bavarese al cioccolato bianco e gelatina di pompelmo rosa è un dolce al cucchiaio che nonostante la presenza di ingredienti un po' grassi risulta, al contrario, fresca e leggera. Non essendo per niente pesante, ma al contrario, leggera e rinfrescante.

                                                Ingredienti per la bavarese
                                                                      
                
                                                                Cioccolato bianco
                                                                                          125
                  gr
                                                              
              
                                  
                
                                                                Panna fresca
                                                                                          250
                  ml
                                                              
              
                                  
                
                                                                Latte intero
                                                                                          300
                  ml
                                                              
              
                                  
                
                                                                Tuorlo d'uovo
                                                                                          3
                  
                                                              
              
                                  
                
                                                                Vanillina
                                                                                          1
                  bustina
                                                              
              
                                  
                
                                                                Zucchero
                                                                                          50
                  gr
                                                              
              
                                  
                
                                                                Colla di pesce
                                                                  fogli -
                                                                  3
                  
                                                              
              
                                                                                      Per la gelatina
                                                                      
                
                                                                Pompelmo rosa
                                                                  succo -
                                                                  150
                  ml
                                                              
              
                                  
                
                                                                Zucchero
                                                                                          2
                  cucchiai da tavola
                                                              
              
                                  
                
                                                                Colla di pesce
                                                                  foglio -
                                                                  1
                  
                                                              
              
                                  
                
                                                                Acqua
                                                                  calda -
                                                                  50
                  ml
                                                              
              
                                                                                                Attrezzature
              
                
                                  Coppette /                                   Pentola /                                   Spatola                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare una bavarese al cioccolato bianco e gelatina al pompelmo perfetta, dovrete partire con la preparazione della bavarese che avrà bisogno di diverse ore per freddarsi e solidificarsi.

                      
                                          
                      Per questa preparazione è meglio se usate una planetaria o delle fruste elettriche per evitare di esacerbarvi con la montata a mano degli ingredienti.

                      
                                          
                      Riunite in una ciotola o nella ciotola della planetaria i tuorli, la vanillina oppure l'estratto di vaniglia o ancor meglio i semi di una bacca e lo zucchero e azionate la macchina dotata di gancio a frusta per montare gli ingredienti fino a renderli spumosi e di un colore giallo molto pallido.

                      
                                          
                      Mettete anche a bagno in acqua fredda i fogli di colla di pesce necessari per la bavarese.
                      
                                                                                
                    
                    
                    
                
                                                
                  
                    2
                                                                
                                          
                       Nel frattempo mettete sul fuoco il latte a scaldare e non appena i tuorli sono montati ed il latte è caldo, aggiungete quest'ultimo a filo alla ciotola continuando a montare il composto che sia nella planetaria o con le fruste elettriche.

                      
                                          
                      Quando avrete aggiunto tutto il latte ed il composto risulterà molto spumoso, potrete filtrarlo facendolo passare attraverso le maglie fitte di un colino.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      A parte fate fondere il cioccolato bianco oppure tritatelo molto molto finemente ed aggiungetelo al composto di tuorli e latte mescolando per far si che si possa fondere e mescolare al resto. Aggiungete al composto anche la colla di pesce ammollata e ben strizzata dall'acqua.
                      
                                                            
                    
                    
                
                                                
                  
                    4
                                                                
                                          
                      Montate sempre con le fruste la panna fresca ed unitela al composto mescolando delicatamente dal basso verso l'alto, quindi dividete il composto nei bicchieri. Riponete il tutto in frigorifero per almeno tre ore.
                      
                                                            
                    
                    
                
                                                
                  
                    5
                                                                
                                          
                      A questo punto avrete tutto il tempo per preparare la gelatina di pompelmo: ricavate dai pompelmi 150 ml di succo ben filtrato e mettetelo da parte. Mettete in ammollo in acqua fredda i fogli di colla di pesce previsti per la gelatina.
                      
                                                            
                    
                    
                
                                                
                  
                    6
                                                                
                                          
                      Mettete sul fuoco l'acqua e aggiungetevi lo zucchero quando avrà preso quasi bollore. Unite anche la gelatina ben strizzata dall'acqua e mescolate molto bene. 

                      
                                          
                      Fate intiepidire leggermente il composto, quindi unitelo al succo di pompelmo. Fate raffreddare ulteriormente il tutto.
                      
                                                            
                    
                    
                
                                                
                  
                    7
                                                                
                                          
                      Distribuite il composto al pompelmo sulla bavarese che si sarà ormai completamente raffreddata e solidificata in frigorifero. Riponete nuovamente il tutto in frigorifero per almeno 4 ore prima di poter servire questo dolce al cucchiaio in tavola.
                      
                                                            
                    
                    
                
                                              
          
                  