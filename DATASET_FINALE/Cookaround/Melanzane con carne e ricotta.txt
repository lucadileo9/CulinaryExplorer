DIFFICOLTÀ
media
Le melanzane ripiene di carne e ricotta costituiscono un secondo piatto sostanzioso. Per quattro persone è sufficiente farcire due melanzane tagliate a metà, ciascuna metà verrà farcita e sarà una bella porzione per una persona. Scopri le nostre migliori ricette con le melanzane.

                                                                                      
                
                                                                Melanzane
                                                                  grandi -
                                                                  2
                  
                                                              
              
                                  
                
                                                                Carne macinata di manzo
                                                                                          400
                  gr
                                                              
              
                                  
                
                                                                Ricotta
                                                                                          200
                  gr
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Parmigiano grattugiato
                                                                                          100
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le melanzane ripiene di carne e ricotta dovrete partire proprio dalle melanzane le quali avranno bisogno di una precottura. 

                      
                                          
                      Lavate gli ortaggi, quindi divideteli a metà per la lunghezza.

                      
                                          
                      Prendete una teglia e foderatela con un foglio di carta forno, quindi disponetevi le melanzane con la parte tagliata rivolta verso l'alto.
                      
                                                                                
                    
                    
                    
                
                                                
                  
                    2
                                                                
                                          
                      Incidete la polpa delle melanzane con dei tagli diagonali prima in un senso e poi nell'altro, questo permetterà di ridurre i tempi di cottura consentendo al calore di penetrare al cuore della melanzana.

                      
                                          
                      Scaldate intanto il forno a 180°C.

                      
                                          
                      Condite le melanzane incise con un giro d'olio extravergine d'oliva e del sale, quindi infornatele e lasciatele cuocere per circa 50 minuti.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Una volta cotte, ovvero quando la polpa risulterà morbida, sfornate le melanzane e prelevate la polpa da ciascuna metà lasciando la buccia integra, questa, infatti, fungerà da contenitore per la farcia.
                      
                                                            
                    
                    
                
                                                
                  
                    4
                                                                
                                          
                      Trasferite la polpa delle melanzane in una bella ciotola capiente e unitevi la carne macinata, il prezzemolo tritato, un uovo, il parmigiano, del sale e pepe. Impastate molto bene questi ingredienti fino ad ottenere una sorta di polpettone omogeneo e dalla consistenza morbida.
                      
                                                            
                    
                    
                
                                                
                  
                    5
                                                                
                                          
                      Utilizzate l'impasto per farcire le barchette di melanzana, non siate parchi ma utilizzate bene tutta la farcia per colmare la verdura.

                      
                                          
                      Non vi resta che sistemare nuovamente le melanzane sulla teglia ed irrorare il tutto con un giro d'olio extravergine d'oliva.
                      
                                                            
                    
                    
                
                                                
                  
                    6
                                                                
                                          
                      Infornate nuovamente a 180°C per circa 50 minuti o fino a cottura completa della farcia. 

                      
                                          
                      Servite a piacere le melanzane ripiene di carne e ricotta calde o tiepide in tavola.
                      
                                                            
                    
                    
                
                                              
          
                  