DIFFICOLTÀ
media
Un dolce squisito che richiede poco tempo e che faccia fare un'ottima figura con gli ospiti? La cheesecake ciliegie e cioccolato è decisamente perfetta! Un tripudio di gusto e sapore che diventa perfetto per chi ama questa frutta che si abbina in maniera perfetta al cioccolato. Provate questa ricetta e se amate i dolci freddi, da gustare magari in una sera d'estate, vi diamo anche un altro piccolo ma imperdibile suggerimento: che ne dite di questo splendido tiramisù al limone? 

                                                                                      
                
                                                                Digestive (biscotti)
                                                                                          80
                  gr
                                                              
              
                                  
                
                                                                Yogurt greco
                                                                                          600
                  gr
                                                              
              
                                  
                
                                                                Colla di pesce
                                                                  fogli -
                                                                  2
                  
                                                              
              
                                  
                
                                                                Panna fresca
                                                                                          50
                  gr
                                                              
              
                                  
                
                                                                Gocce di cioccolato
                                                                                          3
                  cucchiai da tavola
                                                              
              
                                  
                
                                                                Ciliegie
                                                                                          240
                  gr
                                                              
              
                                  
                
                                                                Zucchero
                                                                                          2
                  cucchiai da tavola
                                                              
              
                                  
                
                                                                Maraschino
                                                                                          1
                  bicchierino
                                                              
              
                                                                                                Attrezzature
              
                
                                  Frullatore /                                   Padella /                                   Stampo in silicone                                
              
                          

                    
                            
          
                            Preparazione
                                
                  
                    1
                                                                
                                          
                      Preparare questi cheesecake ciliegie e cioccolato al bicchiere è molto semplice e veloce.

                      
                                          
                      Come prima cosa dovrete ridurre i biscotti in briciole piuttosto fini e per fare questo potete riunirli in un sacchetto e schiacciarli con un mattarello pesante, passatelo sopra fino a che il risultato non sia soddisfacente.

                      
                                          
                      Prendete, quindi, i bicchieri che utilizzerete per servire il dolce e iniziate a distribuire i biscotti sbriciolati in modo uguale in tutti i bicchieri.

                      
                                          
                      Pressate le briciole sul fondo con l'aiuto di un bicchiere dal diametro più piccolo.
                      
                                                                                
                    
                    
                    
                
                                                
                  
                    2
                                                                
                                          
                      Passate, quindi, alla preparazione della farcia allo yogurt: mettete in ammollo in acqua fredda due fogli di colla di pesce. Scaldate, nel frattempo la panna in un pentolino, quindi unite anche la colla di pesce ben strizzata e fatela sciogliere nella panna.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Unite la panna con la colla di pesce fatta intiepidire nello yogurt greco, mescolate molto bene per amalgamare gli ingredienti. Aggiungete le gocce di cioccolato in quantità a piacere e mescolate di nuovo. 

                      
                                          
                      Trasferite questa crema in una sac à poche e distribuitela nei bicchieri in maniera omogenea. Riponete il tutto in frigorifero per 3-4 ore.
                      
                                                            
                    
                    
                
                                                
                  
                    4
                                                                
                                          
                      Nel frattempo tagliate le ciliegie a metà ed eliminate i nocciolini, quindi trasferitele in un pentolino con lo zucchero ed il maraschino e fate cuocere fino a che le ciliegie non siano ammorbidite ed il liquido di cottura non si sia leggermente ristretto formando uno sciroppo denso.
                      
                                                            
                    
                    
                
                                                
                  
                    5
                                                                
                                          
                      Al termine del riposo dei bicchieri in frigorifero, ultimateli con la decorazione di ciliegie cotte nello zucchero. Servite i bicchierini freddi o a temperatura ambiente.
                      
                                                            
                    
                    
                
                                              
          
                  