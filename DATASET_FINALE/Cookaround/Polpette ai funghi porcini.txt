
Che bella idea e quanto sono buone le polpette ai funghi porcini! Si tratta di una meravigliosa ricetta ideale da presentare durante una cenetta tra amici quando li si vuol stupire con qualcosa di particolare. Queste polpette ai funghi sono buonissime anche presentate come finger food in formato mono porzione, ed è per questo che siamo certi diventeranno un vostro asso nella manica. Provate questa versione, che in realtà rappresenta un goloso punto di partenza in quanto la ricetta si presta a decine di varianti. Se amate questo ingrediente vi proponiamo inoltre di realizzare la ricetta delle cotolette di porcini con le patate al forno. Altre ricette coi funghi!

                                                                                      
                
                                                                Carne macinata mista
                                                                                          600
                  gr
                                                              
              
                                  
                
                                                                Parmigiano Reggiano
                                                                  grattugiato -
                                                                  100
                  gr
                                                              
              
                                  
                
                                                                Pane  raffermo
                                                                                          6
                  fette
                                                              
              
                                  
                
                                                                Latte intero
                                                                  per ammollare il pane -
                                                                  
                  q.b.
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Provolone
                                                                                          100
                  gr
                                                              
              
                                  
                
                                                                Funghi porcini
                                                                                          400
                  gr
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                brodo vegetale
                                                                                          250
                  ml
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per ralizzare la ricetta delle polpette ai funghi porcini, partite con l'aggiungere al vostro macinato di manzo due spicchi di aglio tritato, le uova, il parmigiano grattugiato, il prezzemolo e il pane ammollato nel latte e strizzato. Regolate di sale e pepe quindi impastate per bene in modo che si mescolino tutti gli ingredienti. 
                      
                                                                                
                    
                    
                    
                
                                                
                  
                    2
                                                                
                                          
                      Date quindi all'impasto la forma delle classiche polpette, calcolate circa 50-55 g l'una, poi prendetene una alla volta e praticate un solco al centro con il dito, che riempirete con un pezzo di provolone, di circa 4 g.

                      
                                          
                      Schiacciatele un po' e iniziate a rosolarle in una padella con un giro di olio extravergine di oliva.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Quando le girerete sul secondo lato, aggiungete i gambi dei funghi tagliati a pezzetti piccoli, fateli dorare e e poi aggiungete anche un mestolo di brodo. Dopo un paio di minuti aggiungete anche le cappelle dei funghi tagliate a fettine sottili, distribuite una spolverata di prezzemolo fresco, regolate di sale e fate cuocere così per 25 minuti circa. 
                      
                                                            
                    
                    
                
                                                
                  
                    4
                                                                
                                          
                      A cottura ultimata impiattate le polpette aggiungendo un cucchiaio di funghi su ciascuna di esse e bagnandole con il sughetto. Le vostre polpette ai funghi porcini sono pronte per essere servite. 
                      
                                                            
                    
                    
                
                                              
          
                              Consiglio
                                
                  
                                        Potrei realizzare anche la stessa ricetta ma con un mix di funghi?
Certo, procedi esettamente nella stessa maniera.
Mi sono avanzate delle polpette, posso conservarle?
Certo, mettile in frigorifero in un contenitore ermetico per alimenti.
Adoro le polpette, in che altro modo poteri farle?
Puoi provare una ricetta buonissima: le polpette agli spinaci!
                  
                
                              
          
                  