DIFFICOLTÀ
bassa
Il sauté di mandorle di mare all'arancia è un piatto estremamente raffinato, con un tocco di eccentrico dato dalla punta agrumata dell'agrume. E' un piatto per stupire e fare colpo, che sfrutta dei frutti di mare poco familiari alle nostre cucine ma amatissimi in quelle francesi! Se amate i frutti di mare e soprattuto amate sperimentare abbinando ingredienti e sapori diversi, provate questa ricetta e per ampliare magari un menù di mare, provate anche le cozze in barchetta, davvero deliziose!

                                                                                      
                
                                                                Mandorle di mare
                                                                                          1
                  kg
                                                              
              
                                  
                
                                                                Arance
                                                                  succo -
                                                                  1
                  
                                                              
              
                                  
                
                                                                Arance
                                                                  scorza  -
                                                                  ½
                  
                                                              
              
                                  
                
                                                                Limone
                                                                  scorza -
                                                                  ½
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Vino bianco
                                                                                          1
                  bicchiere
                                                              
              
                                  
                
                                                                Paprika piccante
                                                                                          ½
                  cucchiai da tè
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Pane
                                                                  tostato -
                                                                  
                  q.b.
                                                              
              
                                                                                                Attrezzature
              
                
                                  Casseruola /                                   Colino /                                   Spremiagrumi                                
              
                          

                    
                            
          
                            Preparazione
                                
                  
                    1
                                                                
                                          
                      Per fare il  sauté di mandorle di mare  all'arancia, prendete una casseruola dai bordi alti, versatevi un giro di olio, aggiungete uno spicchio di aglio, la scorza di mezza arancia e quella di mezzo limone.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando l'olio incomincia a sfrigolare, aggiungete le mandorle di mare e lasciatele cuocere a pentola coperta.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando vedete che le prime mandorle di mare si sono aperte, sfumate con il vino bianco e lasciate cuocere a fiamma alta e tegame scoperto per far evaporare la parte alcolica.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Nel frattempo spremete un arancio e versate parte del succo nella casseruola.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Versate il succo d'arancia rimasto solo una volta che le mandorle di mare si saranno aperte tutte; regolate il sughetto di sale.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Disponete le mandorle di mare scolate dal sugo nel piatto da portata.

                      
                                          
                      Insaporite il fondo di cottura con la paprica, quindi filtratelo e versatene un po' sulle mandorle nel piatto.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Servite il sautè con del pane tostato.
                      
                                                              
                                                
													
												
                                              
                                        
                    
                    
                
                                              
          
                              Consiglio
                                
                  
                                        Con quali altri frutti di mare potrei fare questa ricetta?
Puoi farla con le vongole o i taratufi.
                  
                
                              
          
                  