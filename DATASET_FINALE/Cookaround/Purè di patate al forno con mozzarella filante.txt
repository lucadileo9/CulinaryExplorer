DIFFICOLTÀ
molto bassa
Per molti il purè di patate è un comfort food a cui è difficile resistere, soprattutto in giornate grigie o in fredde serate invernali, quando c’è il bisogno di scaldarsi con qualcosa di buono. Se anche tu ami in maniera incondizionata il purè di patate non puoi non provare a farlo al forno. Il purè di patate al forno con mozzarella filante nasce come una ricetta-riciclo, ovvero una ricetta nata per non buttare via gli avanzi del giorno prima, ma ciò non toglie che puoi preparare il purè proprio per gratinarlo in forno e arricchirlo con mozzarella filante. Prova le nostre ricette con le patate in padella e al forno. 

                                                Ingredienti per il purè di patate
                                                                      
                
                                                                Patate
                                                                                          1
                  kg
                                                              
              
                                  
                
                                                                Latte intero
                                                                                          350
                  gr
                                                              
              
                                  
                
                                                                Burro
                                                                                          30
                  gr
                                                              
              
                                  
                
                                                                Parmigiano grattugiato
                                                                                          30
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Noce moscata
                                                                                          
                  q.b.
                                                              
              
                                                                                      Ingredienti per la gratinatura al forno
                                                                      
                
                                                                Mozzarella
                                                                                          125
                  gr
                                                              
              
                                  
                
                                                                Pangrattato
                                                                                          
                  q.b.
                                                              
              
                                  
                
                                                                Burro
                                                                                          
                  q.b.
                                                              
              
                                                                                                Attrezzature
              
                
                                  Ciotola /                                   Cucchiaio di legno /                                   Pentola /                                   Pirofila /                                   Scolapasta                                
              
                          

                    
                            
          
                            Preparazione
                                
                  
                    1
                                                                
                                          
                      Come prima cosa prepara il purè di patate: in una capiente pentola versa abbondante acqua fredda, metti le patate e porta a bollore. Da quando l’acqua inizia a bollire conta 30 minuti, facendo comunque sempre la prova della forchetta per vedere se sono cotte. Se i rebbi della forchetta si infilano facilmente nelle patate significa che sono pronte per essere scolate. Una volta cotte, scola e lascia raffreddare leggermente, poi pela e schiaccia con uno schiacciapatate.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Condisci le patate pelate e schiacciate con un pizzico di sale e un po’ di noce moscata. In un pentolino metti a scaldare il latte. Quando sarà ben caldo, versalo sulle patate e mescola. Aggiungi il burro tagliato a pezzetti e il parmigiano. Amalgama fino a quando non sarà tutto ben incorporato. Il purè di patate è pronto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Passa alla gratinatura al forno. Imburra una teglia di vetro e cospargi con il pangrattato. Versa uno strato di purè di patate, stendilo bene con l’aiuto di un leccapentole o una spatola. Taglia a cubetti la mozzarella e stendila sullo strato di purè di patate. Copri con un altro strato di purè. Spolvera con un po’ di pangrattato e qualche noce di burro. Inforna in forno statico a 200°C. nel ripiano intermedio, per circa 40 minuti. Servi ben caldo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  