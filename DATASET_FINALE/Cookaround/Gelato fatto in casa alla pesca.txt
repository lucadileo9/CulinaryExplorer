DIFFICOLTÀ
molto bassa
Il gelato fatto in casa alla pesca è una ricetta molto facile da preparare, quasi banale ma con un risultato strepitoso! La nostra ricetta con passo passo fotografico è senza uova, ricca di frutta fresca, con poco zucchero e tanta panna.

                                                                                      
                
                                                                Pesche noci
                                                                  (già pulite) -
                                                                  300
                  gr
                                                              
              
                                  
                
                                                                Panna fresca
                                                                  (liquida, da montare) -
                                                                  250
                  ml
                                                              
              
                                  
                
                                                                Yogurt greco
                                                                                          125
                  gr
                                                              
              
                                  
                
                                                                Zucchero a velo
                                                                                          2
                  cucchiai da tavola
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il gelato fatto in casa alla pesca, per prima cosa prendi delle belle pesche mature e sane e sbucciale, tagliale a fettine e posizionale in un contenitore con coperchio a chiusura ermetica, metti in freezer e fai congelare, tieni le pesche in freezer per tutta la notte.

                      
                                          
                      Quando saranno ben congelate, spezzetta grossolanamente le fette di pesca, usa un frullatore. Aggiungi lo zucchero a velo e lo yogurt greco, frulla fino ad ottenere una crema.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Monta la panna montata finché non sarà quasi a neve ferma, quando la panna sarà montata versa la crema di pesche, mescola delicatamente con una spatola facendo movimenti dal basso verso l'alto, in questo modo non la farai smontare.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando il composto sarà ben amalgamato, versalo delicatamente dentro la gelatiera, azionala e falla lavorare per 40 minuti o finché il gelato non si sarà abbastanza solidificato. Versa il gelato dentro una vaschetta con coperchio e riponi in freezer per circa mezz’ora prima di consumarlo.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Se ami particolarmente la pesca, quando versi il gelato nella vaschetta, aggiungi dei pezzettini di pesca fresca in modo da avere il piacere di gustarsi anche la consistenza della frutta oltre alla cremosità del gelato.
                  
                
                              
          
                              Conservazione
                                
                  
                                        Il gelato fatto in casa alla pesca si conserva in freezer, all’interno di una vaschetta in plastica con coperchio, per massimo 5 giorni.
                  
                
                              
          
                  