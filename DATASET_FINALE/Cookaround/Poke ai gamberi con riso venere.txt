DIFFICOLTÀ
bassa
Il poke bowl è un piatto di pesce di origini hawaiane (ormai molto in voga anche da noi) a base generalmente di pesce crudo accompagnato a riso, legumi e verdure di stagione. In questa ricetta troverete tutte le indicazioni per preparare una golosa variante del poke ai gamberi con riso venere, profumatissima e colorata!

                                                                                      
                
                                                                Riso nero Venere
                                                                                          350
                  gr
                                                              
              
                                  
                
                                                                Gamberi
                                                                  freschi -
                                                                  500
                  gr
                                                              
              
                                  
                
                                                                Avocado
                                                                                          1
                  
                                                              
              
                                  
                
                                                                Lattuga
                                                                                          1
                  
                                                              
              
                                  
                
                                                                Carote
                                                                                          3
                  
                                                              
              
                                  
                
                                                                Piselli
                                                                                          200
                  gr
                                                              
              
                                  
                
                                                                Olive nere
                                                                                          20
                  
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Peperoncino
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Semi di sesamo
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare il poke ai gamberi con riso venere per prima cosa, mettete a cuocere il riso venere in abbondante acqua bollente salata per circa mezzora.

                      
                                          
                      Nel frattempo, occupatevi della preparazione degli ingredienti.

                      
                                          
                      Cuocete i piselli per 10 minuti in abbondante acqua bollente salata, poi scolateli e lasciateli intiepidire.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Private i gamberi di testa e carapace, poi togliete il filamento nero con l’ausilio di uno stecchino e sciacquateli. Condite con un filo d’olio, un goccio di succo di limone, un pizzico di sale e peperoncino.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aprite l’avocado, sbucciatelo e tagliatelo a fettine sottili, poi condite con un po’ di succo di limone.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Pelate le carote e tagliatele a julienne. Lavate e tagliate anche la lattuga.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Condite le verdure con sale e olio. Tostate il sesamo in una padella antiaderente. Quando il riso è cotto, scolatelo e lasciatelo intiepidire.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Adesso potete montare il poke: iniziate dal riso, che è l’elemento più abbondante, e aggiungete i vari ingredienti cercando di creare una composizione armonica, poi completate coi semi di sesamo in superficie.

                      
                                          
                      Buon appetito!
                      
                                                              
                                                
													
												
                                                
													
												
                                              
                                        
                    
                    
                
                                              
          
                  