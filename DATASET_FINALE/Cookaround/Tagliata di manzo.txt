DIFFICOLTÀ
molto bassa
La tagliata di manzo è un secondo piatto tipicamente italiano, la ricetta nata in Toscana intorno agli anni '70 del secolo scorso, consiste in fette spesse di carne di manzo grigliate, o arrostite, solitamente servite su un letto di rucola o di lattuga, e condite con olio d'oliva, aceto balsamico e scaglie di parmigiano.

                                                                                      
                
                                                                Entrecote
                                                                                          800
                  
                                                              
              
                                  
                
                                                                Sale grosso
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Lattuga
                                                                                          
                  q.b.
                                                              
              
                                  
                
                                                                Limone
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Se hai comprato un buon taglio di carne di qualità, dovrebbe essere già pronto per la cottura e non necessiterà di essere pulito da eventuali nervature o parti grasse in eccesso.

                      
                                          
                      Per prima cosa lava e taglia la lattuga prescelta, in modo da averla già pronta, quando hai fatto disponila in uno strato sul fondo della teglia o del piatto in cui hai intenzione di servire la tua tagliata cotta.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Scalda accuratamente una piastra, o una griglia, l’importante è che, prima di mettere la carne a contatto con l'attrezzo prescelto per la cottura, questo sia arroventato. Piastra o griglia molto caldi sono fondamentali per una cottura perfetta, croccante fuori e tenerissima all'interno.

                      
                                          
                      Quando la piastra è pronta, poggiaci la carne che avrai tagliato a fette alte circa 2 cm. Con questa dimensione, cuoci il primo lato per due minuti, controllando l'orologio.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Gira la carne, cuocila sul lato opposto e cospargine la superficie con il sale grosso e pepe a piacere, meglio se macinato al momento.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Passati i 4 minuti totali, togli la carne dalla piastra, tagliala in modo trasversale con un coltello affilato a lama liscia.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Con l'aiuto della lama del coltello, sposta la carne sopra il letto di insalata. Aggiungi a piacere qualche fettina di limone, condisci con un filo d’olio extravergine d’oliva.

                      
                                          
                      Se hai cotto la carne al punto giusto, avrai l’interno rosa e la crosticina dorata e gustosa, risulterà quindi al sangue ma non troppo. La tagliata di manzo è pronta, non ti resta che servirla subito.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Cucina solo la tagliata che sei certo ti basterà, non è consigliabile conservarla perché perde molto di freschezza. Tuttavia, se proprio ti dovesse avanzare qualche fetta, ti consiglio di trasformarla in ragù di carne. 
                  
                
                              
          
                  