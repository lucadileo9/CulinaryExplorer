DIFFICOLTÀ
media
Il Tiramisù allo zabaione è ciò che succede quando due classici della pasticceria si uniscono: un dolce esplosivo, lussuoso, ricco, dolcissimo. Un inno trionfale per il palato, una ricetta importante che non sfigurerà al termine di un menù prestigioso, anticipata dall'inconfondibile profumo dello zabaione! Un dolce buonissimo che incanterà i vostri ospiti. Insomma una deliziosa variante della ricetta del tiramisù classico, assolutamente da provare e riprovare tante volte!

                                                                                      
                
                                                                Tuorlo d'uovo
                                                                                          4
                  
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Mascarpone
                                                                                          250
                  gr
                                                              
              
                                  
                
                                                                Marsala
                                                                                          8
                  cucchiai da tè
                                                              
              
                                  
                
                                                                Savoiardi
                                                                  confezione -
                                                                  1
                  
                                                              
              
                                  
                
                                                                Caffè
                                                                                          
                  q.b.
                                                              
              
                                  
                
                                                                Brandy
                                                                                          
                  q.b.
                                                              
              
                                  
                
                                                                Cacao amaro
                                                                                          
                  q.b.
                                                              
              
                                                                                                Attrezzature
              
                
                                  Ciotola /                                   Frusta elettrica /                                   Sac à poche                                
              
                          

                    
                            
          
                            Preparazione
                                
                  
                    1
                                                                
                                          
                      Quando volete preparare questo tiramisù, preparate uno zabaione montando bene 4 tuorli con 100 g di zucchero in una ciotola che poi metterete a bagnomaria su di una pentola con dell'acqua ad ebollizione.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete 8 cucchiai di Marsala secco, continuate a montare mantenendo la ciotola a bagnomaria fino a che la crema non si sia addensata.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungete 250 g di mascarpone amalgamandolo allo zabaione.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Preparate poi la base di savoiardi, bagnandoli con del caffè leggermente zuccherato.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Stratificate con la crema al mascarpone e altri strati di savoiardi.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Fate riposare il tiramisù per una notte intera in frigorifero prima di servirlo in tavola.

                      
                                          
                      Al momento di servire, spolverate abbondantemente di cacao amaro.
                      
                                                            
                    
                    
                
                                              
          
                              Consigli
                                
                  
                                        Come mai non riesco a montare la panna bene?
Accertati che sia ben fredda, magari mettila in freezer trenta minuti prima di usarla.
Che differenza c'è con il classico tiramisù?
Nella ricetta classica ci sono le uova crude e montate, poi amalgamate con il mascarpone. Qui c'è la crema allo zabaione.
Quanto tempo posso conservare questo dolce?
Puoi conservarlo per due giorni al massimo in frigorifero.
Quando aggiungo il cacao, dopo un po' diventa nero. Come mai?
Il cacao va aggiunto poco prima di servire a tavola, in questo modo sarà anche molto più aromatico.
Mi piacciono molto i dolci che sanno di caffè, me ne consiglieresti altri?
Prova i bicchieri al caffè e i muffin panna e caffè
 
 
                  
                
                              
          
                  