DIFFICOLTÀ
bassa
Gli spaghetti all'assassina sono un primo piatto tipico della cucina barese. La ricetta prevede di cuocere gli spaghetti a crudo, in padella, con sugo di pomodoro, aglio, peperoncino e brodo. Come avrai capito, la tradizionale lessatura della pasta, in questa ricetta non è prevista, infatti la pasta si cuocerà insieme al sugo, nel brodo, direttamente in padella, una sorta di pasta risottata. 

                                                                                      
                
                                                                Spaghetti
                                                                                          320
                  gr
                                                              
              
                                  
                
                                                                Sugo di pomodoro
                                                                                          300
                  gr
                                                              
              
                                  
                
                                                                Aglio
                                                                                          1
                  spicchio
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale fino
                                                                                          
                  q.b.
                                                              
              
                                  
                
                                                                Peperoncino
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare gli spaghetti all’assassina ti serve del sugo di pomodoro semplice, anche avanzato da altre preparazioni, degli spaghetti e una padella.

                      
                                          
                      Metti in una padella capiente un filo di olio e uno spicchio d’aglio schiacciato, lascialo soffriggere qualche minuto, aggiungi gli spaghetti secchi e, immediatamente dopo anche un mestolo di acqua calda, lasciali ammorbidire un pochino mescolando, poi inserisci anche un mestolo di sugo di pomodoro.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Man mano che il liquido nella padella si asciuga, aggiungi altra acqua, un mestolo alla volta, nello stesso modo in cui si aggiunge il brodo a un risotto. A metà cottura togli lo spicchio d’aglio e aggiungi il peperoncino. Continua con altra acqua fino a terminare la cottura.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto assaggia e aggiungi il sale necessario, metti in padella il resto del sugo di pomodoro e fai asciugare totalmente.

                      
                                          
                      Vedrai che a un certo punto gli spaghetti inizieranno a "friggere" attaccandosi sul fondo, falli ben dorare mescolando di tanto in tanto, saranno croccanti e succulenti.

                      
                                          
                      Gli spaghetti all’assassina sono pronti così, servili ben caldi direttamente in padella e, se ti piace, con una foglia di basilico a decorazione. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Non sono molto convinto di questo tipo di cottura, non potrei cuocere la pasta nel modo tradizionale? 
  							No, non te lo consigliamo, avresti degli spaghetti al pomodoro e non più gli spaghetti all'assassina. 
  						
  					  						
  							Se mi avanzano posso conservarli? 
  							Questa ricetta tende a seccarsi visto che è già stata ampiamente ripassata in padella, quindi ti suggeriamo di misurare bene le dosi e non esagerare. Al limite puoi usarli per fare una frittata di pasta. 
  						
  										
				
              
          
                  