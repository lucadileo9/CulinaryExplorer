DIFFICOLTÀ
bassa
Questi brownies cioccolato e noci, preparati secondo la tradizionale ricetta americana, sono una merenda ottima per grandi e piccoli e si accompagnano benissimo a qualcosa di caldo, come un tè o un cappuccino. Serviti in America con creme e panna montata, possono essere anche una colazione sostanziosa ed energetica per cominciare bene la giornata! Si chiamano così per la loro colorazione scura e si trovano praticamente in tutte le "pastry" americane. La loro caratteristica è quella di avere una crosticina croccante e il cuore umido, in modo che tra i denti e il palato si susseguano consistenze diverse. Se a tutto ciò si aggiunge la frutta secca poi, si tocca davvero il paradiso sulla terra! Il connubio è idilliaco ed è perfetto per chi ama assaporare i sapori intensi del cioccolato in primis e delle noci poi. La ricetta dei brownies è molto semplice, è adatta anche a chi non ha esperienza nel fare i dolci fatti in casa ma anche per chi  ha poco tempo da dedicare ai dolci ed alla cucina in generale. Anzi se avete bambini in casa che chiedono sempre di aiutarvi a cucinare questo è il momento giusto per accettare il loro aiuto! Basterà davvero solo mescolare gli ingredienti, mettere nella teglia e infornare! Saranno felicissimi ed il risultato è garantito. Se come noi amate i dolci e la pasticceria in generale a base di cioccolato non perdete la ricetta della torta al cioccolato glassata. Buonissima anche lei, merita ogni apprezzamento! Se avete dubbi o domande sulla ricetta, lasciate un commento nel box qui sotto e vi chiriremo ogni cosa.

                                                                                      
                
                                                                Burro
                                                                                          110
                  gr
                                                              
              
                                  
                
                                                                Cioccolato fondente
                                                                  amaro -
                                                                  60
                  gr
                                                              
              
                                  
                
                                                                Noci
                                                                  tritate -
                                                                  120
                  gr
                                                              
              
                                  
                
                                                                Zucchero
                                                                                          200
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Vaniglia
                                                                  o 0.5 bustina di vanillina -
                                                                  ½
                  cucchiai da tè
                                                              
              
                                  
                
                                                                Farina 00
                                                                                          30
                  gr
                                                              
              
                                  
                
                                                                Sale
                                                                                          ¼
                  cucchiai da tè
                                                              
              
                                                                                                Attrezzature
              
                
                                  Ciotola /                                   Forno /                                   Frusta a mano /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Fate fondere il burro ed il cioccolato in una casseruola a fuoco lento fino ad ottenere un composto lucido; rimuovete dal fuoco e fate freddare fino a temperatura ambiente.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Incorporate lo zucchero e mescolate per amalgamare.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unite, una per volta, le uova in modo tale che vengano ben assorbite dal composto.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Aromatizzate con la vaniglia.

                      
                                          
                      Aggiungete, ora, la farina ed il sale.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Infine, incorporate le noci triatte.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Distribuite il composto in una teglia quadrata di 22 cm di lato ben imburrata ed infarinata.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Infornate il composto a 160°C per circa 40 minuti.

                      
                                          
                      Fate freddare completamente la base di brownies prima di tagliarli in quadrotti.

                      
                                          
                      Potete servire questi brownies con della panna montata con dei riccioli di cioccolata.
                      
                                                            
                    
                    
                
                                              
          
                              Curiosità
                                
                  
                                        Per quanto tempo posso conservare i brownies? 
Puoi conservarli sotto una campana di vetro per dolci o torte o in una scatola di latta per due o tre giorni.
Con cosa posso sotituire le noci?
Puoi sostituirle con nocciole, o magari con le Pecan che sono buonissime, anche se in realtà ogni tipo di frutta secca ci sta benissimo!
È una idea malsana proporla come torta? Ai miei figli piace molto!
Assolutemente no! Non tagliarla a cubi ed avrai la tua torta!
Ho dei cioccolatini da consumare posso usare quelli?
Si certo, ci sembra un ottimo modo per farli fuori!
Se raddoppio le dosi devo raddoppiare i  tempi?
Non ti consiglio di raddoppiare le dosi in  una stessa teglia poiché sarebbero troppo alti e non più con l'aspetto e la consistenza originale. O usi una teglia più larga  fai due infornate!
 
                  
                
                              
          
                  