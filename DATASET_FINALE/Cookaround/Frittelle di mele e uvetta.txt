DIFFICOLTÀ
bassa
Le frittelle! Ma quanto sono buone? Noi le adoriamo tutte, ma queste frittelle di mele e uvetta sono decisamente le nostre preferite! L'impasto dolce profumato, con l'aggiunta di pezzettini di mela e morbidi acini di uva passa, regalano a queste deliziose palline fritte, una consistenza molto particolare, croccante fuori e morbida e bagnata all'interno. 

                                                                                      
                
                                                                Farina 00
                                                                                          100
                  gr
                                                              
              
                                  
                
                                                                Lievito per dolci
                                                                                          6
                  gr
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Zucchero
                                                                                          50
                  gr
                                                              
              
                                  
                
                                                                Panna fresca liquida
                                                                                          70
                  gr
                                                              
              
                                  
                
                                                                Uvetta sultanina
                                                                                          60
                  gr
                                                              
              
                                  
                
                                                                Mele
                                                                                          2
                  
                                                              
              
                                  
                
                                                                Sale fino
                                                                                          1
                  pizzico
                                                              
              
                                                                                      Ingredienti per friggere
                                                                      
                
                                                                Olio di semi di arachide
                                                                                          1
                  l
                                                              
              
                                                                                      Ingredienti per decorare 
                                                                      
                
                                                                Zucchero semolato
                                                                                          
                  q.b.
                                                              
              
                                                                                                Attrezzature
              
                
                                  Frusta a mano /                                   Grattugia /                                   Padella /                                   Schiumarola                                
              
                          

                    
                            
          
                            Preparazione
                                
                  
                    1
                                                                
                                          
                      In una ciotola metti a bagno l’uvetta in acqua fredda per 10 minuti, trascorso questo tempo strizzala e tienila da parte. 

                      
                                          
                      In un'altra ciotola setaccia la farina con il lievito, poi unisci l'uovo intero, la panna e lo zucchero
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi la scorza di limone bio grattugiata e il pizzico di sale poi lavora con una frusta a mano fino ad ottenere un composto omogeneo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Adesso pulisci le mele privandole di buccia e torsolo, infine tagliale a piccoli cubetti e aggiungili al composto delle frittelle con l'uvetta ammollata e strizzata in precedenza. Mescola il tutto fino a renderlo ben amalgamato. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                       

                      
                                          
                      Metti a scaldare l’olio e ,quando arriva a temperatura (prova ad inserire uno stuzzicadenti, se fa delle bollicine la temperatura è quella adeguata) aiutandoti con due cucchiaini forma le frittelle e tuffale nell’olio.

                      
                                          
                      Non esagerare con il numero di frittelle in cottura, 4 o 5 pezzi ogni volta sono sufficienti per non rendere la frittura pesante. 

                      
                                          
                      Quando le palline di impasto diventano dorate, scolale e falle asciugare su carta assorbente.

                      
                                          
                      Fai rotolare le frittelle ancora calde nello zucchero semolato e portale in tavola. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Varianti 
                                
                  
                                        L'impasto di queste buonissime frittelle si presta a tante varianti, ecco qualche idea: 

Sostituisci all'uvetta o aggiungi delle gocce di cioccolato
Sostituisci la mela con la pera o con una banana non matura
Prova a bagnare l'uvetta in rum o cognac per dare una nota di sapore in più

                  
                
                              
          
                              Conservazione
                                
                  
                                        Come tutti i dolci fritti, anche le frittelle di mele e uvetta sono più buone calde, appena cotte, ma se ne avanzano allora puoi conservarle sotto ad una campana di vetro per uno o due giorni. 
                  
                
                              
          
                  