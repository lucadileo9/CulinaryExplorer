DIFFICOLTÀ
bassa
Lo gnocco fritto è una specialità tutta emiliana di cui esistono molte varianti, a seconda della città in cui ci si trova: nella zona di Ferrara si trovano i pinzini, per esempio, mentre nel reggiano si può assaggiare la versione con i ciccioli! Noi vi spieghiamo come preparare lo gnocco fritto senza strutto, un’alternativa altrettanto gustosa alla ricetta classica, realizzata con olio di semi. Per gustarlo al meglio è indispensabile servire lo gnocco fritto senza strutto appena fatto, accompagnandolo ovviamente con salumi e formaggi, proprio come vuole la tradizione!

                                                                                      
                
                                                                Farina 0
                                                                                          500
                  gr
                                                              
              
                                  
                
                                                                Acqua
                                                                                          220
                  gr
                                                              
              
                                  
                
                                                                Olio di semi di girasole
                                                                                          50
                  ml
                                                              
              
                                  
                
                                                                Zucchero
                                                                                          1
                  pizzico
                                                              
              
                                  
                
                                                                Sale
                                                                                          1
                  cucchiaio da tè
                                                              
              
                                  
                
                                                                Lievito per torte salate
                                                                                          2
                  cucchiai da tè
                                                              
              
                                  
                
                                                                Olio per friggere
                                                                                          1
                  l
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      In una terrina unite la farina setacciata, il sale e lo zucchero. Aggiungete anche il lievito per preparazioni salate e mescolate le polveri.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete l’acqua e iniziate a mescolare con un cucchiaio.

                      
                                          
                      Unite anche l’olio e lavorate con le mani inizialmente dentro la ciotola.

                      
                                          
                      Trasferite il composto sul piano da lavoro infarinato e impastate fino ad avere un impasto liscio ed omogeneo.

                      
                                          
                      Coprite con un panno e lasciate riposare per almeno 30 minuti.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trascorso il tempo di riposo stendete la pasta con il mattarello il più possibile sottile.

                      
                                          
                      Tagliatela prima a strisce e poi a losanghe.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Mettete a scaldare l’olio per la frittura. La temperatura sarà ottimale quando, mettendo uno stuzzicadenti nell’olio si formeranno delle bollicine.

                      
                                          
                      Immergete poche losanghe per volta e giratele a metà cottura.

                      
                                          
                      Scolate su carta assorbente e servite lo gnocco fritto senza strutto ben caldo.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Le crescentine senza strutto una volta cotte vanno servite subito ben calde.
Si può mantenere l'impasto in frigorifero per un giorno, avvolto nella pellicola.
                  
                
                              
          
                              Consiglio
                                
                  
                                        La ricetta classica prevede lo strutto: potete utilizzarlo nella stessa quantità dell’olio. In alternativa potete utilizzare anche il burro, sempre nella stessa dose.
                  
                
                              
          
                  