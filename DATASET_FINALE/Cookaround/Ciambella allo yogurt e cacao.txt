DIFFICOLTÀ
bassa
La ciambella allo yogurt e cacao è una variante soffice e golosa della classica ciambella in cui si incontrano lo yogurt, che la rende morbidissima, e il cacao, che la rende irresistibile. Soffice come una nuvola, un dolce allo yogurt e cacao irresistibile, preparato con ingredienti genuini, di facile reperibilità, che tutti abbiamo in dispensa o in frigorifero. Perfetta da inzuppare nel latte a colazione o da servire a merenda: sarà sempre un piacere! La preparazione è adatta anche ai meno esperti in cucina. Si prepara in pochi minuti e rimane soffice a lungo. La Ciambella allo yogurt e cacao è senz'altro una garanzia di successo.

Ecco altre ciambelle da provare:

                                                                                      
                
                                                                Farina 00
                                                                                          200
                  gr
                                                              
              
                                  
                
                                                                Zucchero
                                                                                          230
                  gr
                                                              
              
                                  
                
                                                                Yogurt bianco naturale
                                                                                          150
                  gr
                                                              
              
                                  
                
                                                                Uova
                                                                  3 uova medie -
                                                                  150
                  gr
                                                              
              
                                  
                
                                                                Latte intero
                                                                                          100
                  gr
                                                              
              
                                  
                
                                                                Olio di semi
                                                                  girasole, arachide -
                                                                  100
                  gr
                                                              
              
                                  
                
                                                                Cacao amaro in polvere
                                                                                          70
                  gr
                                                              
              
                                  
                
                                                                Lievito per dolci
                                                                  16 g -
                                                                  1
                  bustina
                                                              
              
                                  
                
                                                                Zucchero a velo
                                                                  per decorare -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Inserite le uova in una ciotola e unite lo zucchero. Montate le uova con le fruste elettriche fino ad ottenere un composto gonfio e spumoso.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete l'olio di semi, il latte e lo yogurt.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Mescolate insieme la farina e il lievito per dolci e incorporateli all'impasto, setacciando. Amalgamate con e fruste per qualche minuto, a bassa velocità.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      In ultimo, aggiungete anche il cacao amaro setacciato. Azionate le fruste elettriche e lavorate il tutto, in modo da ottenere un impasto omogeneo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Imburrate e infarinate uno stampo da ciambella da 24 cm e versate all'interno l'impasto. Infornate nel forno statico preriscaldato a 180° per 40 minuti. Fate la prova stecchino per verificarne la cottura.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Una volta che la vostra Ciambella allo yogurt e cacao è pronta e raffreddata, trasferitela sul piatto da portata. Spolverate la superficie con dello zucchero a velo e servite.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La Ciambella allo yogurt e cacao si conserva per almeno 3 giorni, a temperatura ambiente, sotto una campana di vetro o nel suo stampo, coperta con pellicola trasparente o carta stagnola. Essendo una torta da credenza, si può tranquillamente congelare, già porzionata, in modo da estrarre dal freezer solo il numero di fette desiderate.
                  
                
                              
          
                              Consiglio
                                
                  
                                        La Ciambella allo yogurt e cacao si può preparare anche con yogurt di gusti diversi, per dare ogni volta una sfumatura diversa al vostro dolce. Potete provare con yogurt al caffè o yogurt ai frutti di bosco. Per arricchire la vostra ciambella, potete aggiungere anche 80 g di gocce di cioccolato all'impasto, come ultimo ingrediente, prima di versarlo nello stampo.
                  
                
                              
          
                  