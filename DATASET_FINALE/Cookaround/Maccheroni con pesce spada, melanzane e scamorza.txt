DIFFICOLTÀ
bassa
Se cercate un primo piatto facile da fare ma che sia particolare e scenografico e soprattutto faccia colpo sui vostri ospiti, vi proponiamo la ricetta dei maccheroni con pesce spada, melanzane e scamorza, una preparazione semplice di certo non banale e decisamente ricca di gusto. In genere pesce e formaggio non si mescolano, invece osando un po' si ottiene un piatto a dir poco fantastico. Provate questa ricetta, non vi servirà essere grandi chef per farla, ma anzi, anche se non siete molto pratici in cucina seguendo i nostri consigli farete un primo piatto favoloso! E se amate mischiare terra e mare, ecco per voi anche un'altra idea gustosa: gnocchi mari e monti, favolosi anche questi! 

                                                                                      
                
                                                                Maccheroni rigati
                                                                                          400
                  gr
                                                              
              
                                  
                
                                                                Pesce spada
                                                                                          400
                  gr
                                                              
              
                                  
                
                                                                Melanzane
                                                                                          2
                  
                                                              
              
                                  
                
                                                                Scamorza
                                                                                          150
                  gr
                                                              
              
                                  
                
                                                                Pomodori
                                                                                          200
                  gr
                                                              
              
                                  
                
                                                                Pinoli
                                                                                          20
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Basilico
                                                                                          1
                  rametto
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Padella /                                   Pentola /                                   Tegame                                
              
                          

                    
                            
          
                            Preparazione
                                
                  
                    1
                                                                
                                          
                      Riducete a dadini il pesce spada, la scamorza e le melanzane.

                      
                                          
                      Sbollentate i pomodori e privateli della buccia e dei semi.

                      
                                          
                      Rosolate le melanzane in una padella antiaderente con poco olio e portatele a cottura; salatele e tenetele da parte.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In un altro tegame, scaldate il restante olio e indoratevi lo spicchio d'aglio e i pinoli; aggiungete il pesce spada e scottatelo per un paio di minuti, quindi unite le melanzane e i pomodori e proseguite la cottura per altri 5 minuti.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Regolate di sale e pepe. Lessate la pasta e scolatela molto al dente; passatela nella casseruola con il condimento e incorporate i cubetti di scamorza.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Date sapore per un minuto a fuoco vivace; profumate con prezzemolo e basilico e servite.
                      
                                                            
                    
                    
                
                                              
          
                              Note
                                
                  
                                         Ricetta tratta dal libro: Maccheroni. La grande cucina campana. I primi piattiAutrice: Rossella Guarracino
                  
                
                              
          
                  