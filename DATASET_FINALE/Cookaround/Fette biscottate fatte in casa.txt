DIFFICOLTÀ
media
Hai mai provato le fette biscottate fatte in casa? Con la nostra ricetta è più semplice di quanto tu possa credere e sono buonissime! Smetterai di comprarle dopo averle assaggiate! Si prepara un bel pan brioche che, una volta cotto e lasciato raffreddare, viene tagliato a fette da tostare in forno per renderle croccanti e irresistibili. Provale con la tua confettura preferita o con la crema spalmabile alle nocciole o ancora con ricotta e miele, la colazione e la merenda diventeranno dolcissime e sane! 

                                                                                      
                
                                                                Lievito di birra fresco
                                                                                          8
                  gr
                                                              
              
                                  
                
                                                                Latte intero
                                                                                          215
                  ml
                                                              
              
                                  
                
                                                                Acqua
                                                                                          50
                  ml
                                                              
              
                                  
                
                                                                Zucchero
                                                                                          15
                  gr
                                                              
              
                                  
                
                                                                Farina Manitoba
                                                                                          250
                  gr
                                                              
              
                                  
                
                                                                Farina 00
                                                                                          200
                  gr
                                                              
              
                                  
                
                                                                Burro
                                                                                          50
                  gr
                                                              
              
                                  
                
                                                                Sale
                                                                                          7
                  gr
                                                              
              
                                                                                                Attrezzature
              
                
                                  Ciotola /                                   Cucchiaio di legno /                                   Pentola /                                   Spianatoia /                                   Stampo da plumcake                                
              
                          

                    
                            
          
                            Preparazione
                                
                  
                    1
                                                                
                                          
                      Sbriciola il lievito di birra fresco in una ciotola. Scalda leggermente il latte, deve essere appena tiepido. Aggiungi lo zucchero e mescola per far sciogliere tutto. Aggiungi la farina che hai precedentemente setacciato e amalgama gli ingredienti aiutandoti con un cucchiaio.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Fai sciogliere a bagnomaria o in microonde il burro. Uniscilo al composto ma solo dopo che si sarà intiepidito. Aggiungi il sale. Impasta con le mani prima nella ciotola e poi sul piano di lavoro. Ci vorranno una decina di minuti per avere un impasto liscio ed elastico. Se hai un'impastatrice o una planetaria lavora l'impasto fino a quando non si staccherà dalle pareti della ciotola.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Metti l'impasto a lievitare, coperto da un panno, fino a quando non avrà raddoppiato il volume. Per aiutare la lievitazione puoi intiepidire il forno ( 25°), spegnerlo e porci dentro l'impasto. Quando sarà pronto sgonfia la pasta lievitata. Mettila su un piano da lavoro e stendila con le mani formando un rettangolo, quindi arrotola e ottieni un filone.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Rivesti con carta forno uno stampo da plumcake ( 30x11) poni all'interno l'impasto e lascia lievitare nuovamente, ci vorrà circa un'ora. Quando la pasta sarà arrivata al bordo dello stampo metti in forno preriscaldato a 180° e cuoci per 30 minuti circa. Lascia raffreddare il pan brioche dopo averlo tolto dallo stampo. Quando sarà freddo tagliamo a fette spesse circa un centimetro. Mettile su una leccarda ricoperta con carta forno. Inforna in forno statico già portato alla temperatura di 160° per circa 40 minuti o, comunque, fino a quando non saranno dorate. Lasciale raffreddare su una gratella.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conserva le fette biscottate in un contenitore a chiusura ermetica, meglio se di latta, per una settimana.
                  
                
                              
          
                              Consiglio
                                
                  
                                        Puoi addolcire le fette biscottate con mezzo cucchiaino di essenza di vaniglia. Se usi il lievito di birra secco devi dimezzarne il peso rispetto a quello fresco.
                  
                
                              
          
                  