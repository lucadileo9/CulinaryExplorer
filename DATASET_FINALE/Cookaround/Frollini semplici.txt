DIFFICOLTÀ
molto bassa
I frollini semplici sono dei biscotti a base di pasta frolla, che si preparano con pochi ingredienti e si cuociono in forno. Sono dei biscotti friabili e delicati, che si prestano a essere aromatizzati con limone, vaniglia, cannella o altri ingredienti a piacere. Sono perfetti per la colazione o per una merenda golosa, da inzuppare nel latte, nel caffè o nel tè. I frollini semplici sono i biscotti più semplici che esistono, prova a cucinarli soprattutto se non sei molto pratico in cucina. 

                                                                                      
                
                                                                Zucchero
                                                                                          100
                  gr
                                                              
              
                                  
                
                                                                Olio di semi di arachide
                                                                                          100
                  ml
                                                              
              
                                  
                
                                                                Uova medie
                                                                                          2
                  
                                                              
              
                                  
                
                                                                Farina 00
                                                                                          350
                  gr
                                                              
              
                                  
                
                                                                Lievito per dolci
                                                                                          8
                  gr
                                                              
              
                                  
                
                                                                Scorza di limone
                                                                                          
                  q.b.
                                                              
              
                                  
                
                                                                Zucchero a velo
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come cucinare i frollini semplici: versa, in una ciotola, l'olio di semi di arachide e lo zucchero, mescola con la frusta a mano per far sciogliere lo zucchero. Sguscia le uova e aggiungile al composto e continua a mescolare. Unisci anche la scorza grattugiata di mezzo limone.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Versa il lievito in polvere per dolci insieme a metà della farina setacciata, lavora il composto, quando avrai ottenuto una crema puoi aggiungere l'altra metà della farina. Continua a lavorare il composto nella ciotola fino a quando tutta la farina si sarà incorporata.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trasferisci l'impasto sul piano di lavoro infarinato e lavoralo, con le mani, fin quando risulterà morbido e liscio. Avvolgi il panetto con pellicola alimentare e lascialo in frigo per un'ora.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Passato il tempo di riposo necessario, riprendi il panetto di pasta frolla, stendilo in un rettangolo dello spessore di 1 cm e, con l'aiuto di un tagliabiscotti, ricava i biscotti. Disponi i biscotti all'interno di una teglia con carta forno e cuoci in forno statico a 180°C per 15-20 minuti.

                      
                                          
                      Quando i frollini semplici sono cotti, sfornali e lasciali raffreddare completamente, meglio se li lasci svaporare su una griglia da pasticceria, quindi, una volta freddi, spolverizzali con zucchero a velo.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  