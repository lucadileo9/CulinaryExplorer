DIFFICOLTÀ
bassa
I ravioli ricotta e spinaci sono un primo piatto ripieno della tradizione gastronomica italiana. Spesso cucinati in casa per le occasioni di festa, sono infatti molto gettonati per i pranzi domenicali in famiglia, si prestano bene a essere cucinati in quantità e poi congelati per averli sempre pronti. Tra i primi piatti della festa, i ravioli ricotta e spinaci sono quelli più economici e versatili, grazie al sapore delicato del loro ripieno, infatti, possono essere abbinati ad una vasta scelta di sughi, che va dal ragù classico di carne  a quello di pesce, fino al semplice burro, salvia e parmigiano, o con le verdure come nel nostro caso. 

                                                Ingredienti per la pasta 
                                                                      
                
                                                                Farina 00
                                                                                          200
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Semola rimacinata di grano duro
                                                                  per la spianatoia -
                                                                  
                  q.b.
                                                              
              
                                                                                      Ingredienti per il ripieno 
                                                                      
                
                                                                Spinaci
                                                                                          500
                  gr
                                                              
              
                                  
                
                                                                Ricotta
                                                                                          300
                  gr
                                                              
              
                                  
                
                                                                Olio extravergine d'oliva (EVO)
                                                                                          2
                  cucchiai da tavola
                                                              
              
                                  
                
                                                                Noce moscata
                                                                                          1
                  pizzico
                                                              
              
                                  
                
                                                                Sale fino
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                                                                      Ingredienti per il sugo ai funghi
                                                                      
                
                                                                Funghi champignon
                                                                                          150
                  gr
                                                              
              
                                  
                
                                                                Passata di pomodoro
                                                                                          100
                  ml
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                Olio extravergine d'oliva (EVO)
                                                                                          2
                  cucchiai da tavola
                                                              
              
                                  
                
                                                                Prezzemolo tritato
                                                                                          1
                  cucchiaio da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come si preparano dei buonissimi ravioli ricotta e spinaci al sugo di funghi: togli le foglie gialle o appassite dagli spinaci, poi lavali immergendoli in abbondante acqua fresca, in questo modo eliminerai eventuali residui di terra, scolali e falli sgrondare in uno scolapasta.

                      
                                          
                      In una padella capiente con interno antiaderente, metti l'aglio sbucciato e l'olio extravergine di oliva. Aggiungi gli spinaci e insaporiscili con del sale, copri con il coperchio e cuoci una decina di minuti. Togli il coperchio e cuoci gli spinaci facendo evaporare il più possibile l’acqua di vegetazione, infine spegni il fuoco e metti da parte. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Ora puoi dedicarti alla pasta mettendo la farina su un piano da lavoro. Crea una fossetta al centro della farina e aggiungi le uova intere. Lavora prima con la forchetta, poi impasta con le mani fino rendere il composto liscio, con una colorazione uniforme. Avvolgi con pellicola e lascia riposare 30 minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando gli spinaci saranno freddi strizzali con le mani e tritali. Mettili in una terrina e aggiungi della ricotta vaccina fresca e scolata dal suo liquido. Insaporisci il ripieno di ricotta e spinaci con una grattata di noce moscata e parmigiano reggiano grattugiato.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Unisci al composto sale e il pepe, infine mescola per ottenere un composto omogeneo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Trascorso il tempo di riposo della pasta, toglila pellicola e stendila il più sottile possibile aiutandoti con della semola rimacinata. Puoi utilizzare il mattarello o la macchina sfogliatrice, a mano o elettrica. Su metà della pasta, con una sac a poche o aiutandoti con due cucchiaini, metti delle noci di ripieno distanziate tra loro. Bagna di acqua un pennello da cucina e passalo sulla sfoglia, tra i mucchietti di impasto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Ripiega la pasta vuota su quella con il ripieno e premi bene per fare aderire la pasta attorno ad ogni mucchietto di ripieno eliminando eventuali bolle d’aria. Con una rotella dentellata, ritaglia i ravioli e ponili su una teglia infarinata con semola rimacinata. Lascia da parte il vassoio di ravioli fino al momento di cuocerli.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Adesso dedicati al sugo di funghi: togli con un coltellino la parte terrosa del gambo dei funghi. Strofina ogni fungo con un panno pulito e taglialo a fette. In una padella versa un filo d’olio. Aggiungi l’aglio e, quando sfrigola, unisci anche i funghi affettati. Aggiungi sale e pepe e poi la passata di pomodoro. Cuoci una decina di minuti, a fine cottura insaporisci con del prezzemolo tritato. 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Ora è il momento di cuocere i ravioli ricotta e spinaci: metti a bollire abbondante acqua in una pentola capiente, quando raggiunge il bollore aggiusta di sale e versaci un raviolo alla volta. Cuoci 4-5 minuti, quindi scola i ravioli e mettili su un piatto. Condisci con il sugo ai funghi e porta in tavola.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Puoi sostituire gli spinaci con la borragine e la ricotta vaccina  con la ricotta di pecora per avere un gusto dal ripieno più intenso.
 
                  
                
                              
          
                              Conservazione
                                
                  
                                        Puoi conservare i ravioli in frigo un paio di giorni in frigo ben coperti. Puoi anche congelarli su un vassoio e, una volta diventati rigidi, metterli in un sacchetto per alimenti. 
                  
                
                              
          
                  