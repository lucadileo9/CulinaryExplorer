DIFFICOLTÀ
molto bassa
La ricetta di oggi è un contorno che a noi fa impazzire! I ravanelli arrosto sono troppo buoni, oltre che semplici ed economici, quando sei a corto di idee sul contorno, sei nella stagione giusta e trovi dei bei ravanelli freschi al mercato, prova questa ricetta, secondo noi te ne innamorerai!

                                                                                      
                
                                                                Ravanelli
                                                                                          800
                  gr
                                                              
              
                                  
                
                                                                Aglio
                                                                                          1
                  spicchio
                                                              
              
                                  
                
                                                                Rosmarino
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Bicarbonato
                                                                                          
                  q.b.
                                                              
              
                                  
                
                                                                Acqua
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Pulisci i ravanelli eliminando le foglie e tagliando via la piccola escrescenza di radice e il ciuffetto alle estremità
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Riempi una scodella capiente con acqua fredda corrente, unisci un cucchiaio di bicarbonato e versa i ravanelli, strofinando con le mani così da pulirli bene da eventuali residui di terra e impurità varie.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Sciacqua i ravanelli e asciugali con un canovaccio.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Taglia a metà i ravanelli più grandi e lascia interi quelli più piccoli, quindi condisci con sale e pepe nero, e un giro di olio evo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Mescola con cura e trasferisci i ravanelli sopra una teglia rivestita con carta forno, unisci uno spicchio d’aglio in camicia, qualche rametto di rosmarino e inforna a 200 C (forno già in temperatura) per circa 30’.

                      
                                          
                       

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Sforna e gusta! Ottimi anche a temperatura ambiente.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Se ti avanzano dei ravanelli arrosto, puoi lasciarli raffreddare, sistemarli in un contenitore con coperchio per il frigo e riporli nello scomparto meno freddo per massimo 2 giorni, prima di servire scalda in forno per una decina di minuti. 
                  
                
                              
          
                              Curiosità
                                
                  
                                        I ravanelli sono piccole radici che appartengono alla famiglia delle Brassicaceae, originari dell'Asia, sono coltivati nel bacino del Mediterraneo. Questo delizioso ortaggio dal sapore piccantino è ricco di proprietà benefiche per la salute.

Sono ipocalorici e diuretici, ideali per chi segue una dieta dimagrante o vuole depurare l'organismo.
Contengono vitamina C e B, acido folico, potassio, calcio, fosforo, ferro e altri minerali che rinforzano il sistema immunitario, regolano la pressione sanguigna, favoriscono la formazione dei globuli rossi e il metabolismo energetico.
Contengono fibre, che aiutano la digestione, il transito intestinale e il senso di sazietà.
Hanno proprietà sedative utili per calmare la tosse e le infezioni delle vie respiratorie.

I ravanelli si possono usare in cucina in diversi modi:

crudi in insalata
sottaceto
grattugiati come condimento
cotti al forno o al vapore
in zuppe o minestre

Si possono consumare anche le foglie, che hanno un sapore simile a quello dei capperi.
                  
                
                              
          
                  