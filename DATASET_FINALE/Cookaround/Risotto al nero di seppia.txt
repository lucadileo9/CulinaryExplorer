DIFFICOLTÀ
bassa
Il risotto al nero di seppia è un primo piatto della cucina italiana, originario del Veneto, ma diffuso anche in altre zone di mare. Il risotto al nero di seppia è una ricetta raffinata e saporita, che si caratterizza per il suo tipico colore scuro e intenso dato dal nero di seppia, e per il suo profumo di mare. Il risotto al nero di seppia si prepara con riso, seppie, nero di seppia, brodo di pesce, cipolla, olio e prezzemolo. È un piatto cremoso e morbido, che si accompagna bene con un vino bianco secco e fruttato. Prova la nostra ricetta dettagliata con video e passo passo fotografico per cucinare e portare in tavola un classico risotto al nero di seppia cucinato con le tue mani. È una bella idea anche per i primi piatti di pesce della vigilia di Natale.

                                                                                      
                
                                                                Riso vialone nano
                                                                                          300
                  gr
                                                              
              
                                  
                
                                                                Seppie
                                                                                          3
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Nero di seppia
                                                                  oppure 2 sacche d'inchiostro -
                                                                  3
                  bustine
                                                              
              
                                  
                
                                                                Cipolle
                                                                                          1
                  
                                                              
              
                                  
                
                                                                Brodo di pesce
                                                                                          
                  q.b.
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Mestolo /                                   Pentola /                                   Risottiera                                
              
                          

                    
                            
          
                            Preparazione
                                
                  
                    1
                                                                
                                          
                      Per cucinare un buon risotto al nero di seppia, inizia a scaldare un giro d'olio in una casseruola, o ancor meglio in una risottiera, lava, sbuccia e affetta sottilmente una cipolla e aggiungila all'olio facendola rosolare. 
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Prepara, nel frattempo, del brodo di pesce anche di dado.

                      
                                          
                      Taglia le seppie già pulite a strisce o a quadrati e uniscile al soffritto di cipolla nella casseruola, lasciale rosolare per un paio di minuti, mescolandole con un cucchiaio di legno per uniformare la rosolatura.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto, unisci il riso e fallo tostare nella casseruola a fiamma vivace mescolando continuamente. Inizia, quindi, ad aggiungere il brodo di pesce bollente e lascia cuocere come per un qualsiasi risotto. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Circa a metà cottura del riso, aggiungi il nero di seppia, diluito con poca acqua, alla padella e mescola per distribuirlo bene.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Continua la cottura del risotto con successive aggiunte di brodo di pesce.

                      
                                          
                      Quando il riso sarà cotto, spegni il fuoco e lascialo riposare per pochi minuti, nel frattempo trita un ciuffetto di prezzemolo fresco.

                      
                                          
                      Impiatta il risotto spolverizzando ciascun piatto con un po' di prezzemolo tritato.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Il risotto al nero di seppia è per tradizione un piatto molto elegante, è tuttavia un piatto che va gustato con attenzione, perché potrebbe macchiare i denti o le labbra di nero. Per questo motivo, è consigliabile mettere a disposizione di ogni commensale delle salviette umidificate al limone, in modo che ognuno possa pulirsi se necessario.
                  
                
                              
          
                  