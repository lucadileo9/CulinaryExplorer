DIFFICOLTÀ
media
Che bella invenzione gli gnocchi di pane! Una ricetta antica, di origine senz'altro contadina, di quelle che sono perfette per riciclare ingredienti che non sono stati utilizzati per diversi motivi, ma che comunque vale la pena sfruttare. Il pane raffermo si sa è da sempre stato sfruttato per vari usi proprio perché è un prodotto versatile. Si pensi ad esempio alle polpette o alle torte! Si tratta ovviamente di una ricetta semplicissima di quelle da fare la domenica insieme magari ai bambini piccoli che di certo ameranno lavorare formando i loro gnocchi. Provate questa ricetta e fateci sapere se è stata di vostro gradimento. 

                                                                                      
                
                                                                Pane
                                                                                          500
                  gr
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Parmigiano Reggiano
                                                                  oppure pecorino romano -
                                                                  100
                  gr
                                                              
              
                                  
                
                                                                Farina
                                                                                          200
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Spugnare e strizzare il pane, aggiungere l'uovo, il formaggio ed il sale.

                      
                                          
                      Impastare il tutto aggiungendo la farina finché l' impasto risulti compatto.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Fare dei cilindretti e poi tagliarli a tocchetti.

                      
                                          
                      Passarli sull'apposito attrezzo per gnocchi aiutandosi con un po' di farina.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Cuocere in acqua bollente salata e una volta a galla, scolarli e condirli con ragù di carne oppure con un sugo semplice profumato con basilico e cospargere di parmigiano o pecorino grattugiato.
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                        É possibile usare anche il pane integrale?
Certo, verranno forse un po' più pesanti ma saranno ottimi lo stesso!
Posso condirli anche in maniera diversa?
Certo, puoi condirli in tutti i modi in cui condiresti gli gnocchi normali.
Posso prepararli prima?
Certo, lasciali su un canovaccio e si asciugheranno un po'. 
 
                  
                
                              
          
                  