DIFFICOLTÀ
bassa
Se avete voglia di realizzare una ricetta facile e veloce che sia perfetta per un buffet per una cena estiva o per un pranzo veloce da portare in ufficio o sotto l'ombrellone, ecco per voi un'idea che dovede assolutamente provare: l'insalata di fusilli integrali, scamorza e avocado è il piatto che non t'aspetti perché abbina ingredienti particolari che non si trovano facilmente abbinati. Ecco la ricetta perfetta! E se amate come noi l'avocado, che ne dite di farci un panino? 

                                                                                      
                
                                                                Fusilli
                                                                  integrali -
                                                                  300
                  gr
                                                              
              
                                  
                
                                                                Avocado
                                                                                          1
                  
                                                              
              
                                  
                
                                                                Peperone rosso
                                                                                          ½
                  
                                                              
              
                                  
                
                                                                Peperone  giallo
                                                                                          ½
                  
                                                              
              
                                  
                
                                                                Peperone verde
                                                                                          ½
                  
                                                              
              
                                  
                
                                                                Lattughina
                                                                                          40
                  gr
                                                              
              
                                  
                
                                                                Scamorza
                                                                                          200
                  gr
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Aceto di vino bianco
                                                                                          4
                  cucchiai da tavola
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Cipollotto
                                                                                          4
                  
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare una favolosa insalata di fusilli integrali, scamorza e avocado, perfetta per l'estate, dovrete partire dalle verdure.

                      
                                          
                      Lavate i peperoni e rimuovete sia i semi che i filamenti bianchi dalla polpa, quindi grigliateli su di una griglia, preferibilmente in ghisa. Riduceteli, quindi, a striscioline e conditeli con l'aceto di vino.
                      
                                                                                
                    
                    
                    
                
                                                
                  
                    2
                                                                
                                          
                      Nel frattempo cuocete la pasta al dente in abbondante acqua salata, quindi scolatela e fatela freddare passandola sotto l'acqua fredda corrente.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Pulite i cipollotti, affettateli e fateli appassire in padella con poco olio a fuoco moderato; salateli adeguatamente.

                      
                                          
                      Tagliate l'avocado a metà, rimuovete il nocciolo, tagliatelo a dadini e condite con il succo di metà limone.
                      
                                                            
                    
                    
                
                                                
                  
                    4
                                                                
                                          
                      Grattugiate la scamorza ed iniziate a condire la pasta: unite l'avocado, i cipollotti stufati e i peperoni scolati dall'aceto.
                      
                                                            
                    
                    
                
                                                
                  
                    5
                                                                
                                          
                      Lavate la lattughina, spezzettatela ed unitela alla pasta. Condite con i 3/4 della scamorza appena grattugiata. Regolate di sale e pepe ed ultimate con un bel giro d'olio extravergine d'oliva.
                      
                                                            
                    
                    
                
                                                
                  
                    6
                                                                
                                          
                      Servite aggiungendo, in ultimo, la scamorza grattugiata tenuta da parte.
                      
                                                            
                    
                    
                
                                              
          
                  