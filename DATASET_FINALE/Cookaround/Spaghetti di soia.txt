DIFFICOLTÀ
bassa
Gli spaghetti di soia sono uno dei piatti più conosciuti della cucina cinese, si possono preparare in tanti modi diversi, dai più semplici con le verdure, a quelli con l'aggiunta di carne e pesce.

                                                                                      
                
                                                                Spaghettini di soia
                                                                                          200
                  gr
                                                              
              
                                  
                
                                                                Cavolo verza
                                                                                          100
                  gr
                                                              
              
                                  
                
                                                                Peperoni
                                                                                          100
                  gr
                                                              
              
                                  
                
                                                                Zucchine
                                                                                          100
                  gr
                                                              
              
                                  
                
                                                                Cipollotti
                                                                                          100
                  gr
                                                              
              
                                  
                
                                                                Carota
                                                                                          1
                  
                                                              
              
                                  
                
                                                                Zenzero
                                                                                          
                  q.b.
                                                              
              
                                  
                
                                                                Olio di semi
                                                                                          50
                  ml
                                                              
              
                                  
                
                                                                Salsa di soia
                                                                                          30
                  ml
                                                              
              
                                  
                
                                                                Salsa di ostriche
                                                                                          1
                  cucchiaio da tè
                                                              
              
                                  
                
                                                                Olio di sesamo
                                                                                          1
                  cucchiaio da tè
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare gli spaghetti di soia per prima cosa occupati delle verdure: pulisci i peperoni, privali di semi e filamenti, pulisci i cipollotti eliminando la parte più esterna, elimina anche le estremità delle zucchine, pulisci la verza e sbuccia la carota, poi lava tutte le verdure.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Taglia tutte le verdure a listarelle e versale tutte insieme nel wok o in una padella saltapasta con l’olio di semi e un po’ di zenzero grattugiato al momento. Cuoci le verdure a fiamma vivace per 10/15 minuti circa mescolando spesso, devono risultare ben cotte ma allo stesso tempo leggermente croccanti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Versa abbondante acqua in una pentola, portala a ebollizione, aggiungi una presa di sale, spegni la fiamma e versa gli spaghetti di soia nell’acqua, lasciali in ammollo per 5 minuti circa, controlla comunque i tempi di cottura indicati sulla confezione.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Scola gli spaghetti di soia tenendo da parte un po’ di acqua di cottura, versali insieme alle verdure preparate, aggiungi la salsa di ostriche e la salsa di soia, versa anche un mestolo di acqua di cottura e fai saltare il tutto nel wok o nella padella utilizzata. Spegni la fiamma, aggiungi l’olio di sesamo e ancora un filo di olio di semi che servirà a dare lucentezza al piatto, mescola il tutto e assaggiate.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Mettendo il sale all’acqua degli spaghetti e salando con salsa di soia e salsa di ostriche non dovrebbe servire sale, aggiungilo solo se necessario, o aggiungi altra salsa di soia. Gli spaghetti di soia sono pronti, non ti resta che servirli.
                      
                                                            
                    
                    
                
                                              
          
                              Conservazione
                                
                  
                                        Gli spaghetti di soia si possono preparare con largo anticipo per poi essere scaldati al momento di servirli, se dovessero avanzare puoi anche conservarli in un contenitore ermetico in frigorifero fino a 48 ore. Non ti consiglio di congelarli!
                  
                
                              
          
                              Consiglio
                                
                  
                                        Se vuoi provare degli spaghetti di soia più ricchi, puoi aggiungere gamberetti, code di gambero o anche petto di pollo a cubetti.
                  
                
                              
          
                  