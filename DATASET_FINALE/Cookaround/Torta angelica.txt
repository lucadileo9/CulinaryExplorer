DIFFICOLTÀ
media
La torta angelica, è una torta a base di pan brioche, la ricetta prevede un impasto soffice lievitato e molto ricco, che una volta preparato viene intrecciato e chiuso ciambella.

                                                Ingredienti per la biga
                                                                      
                
                                                                Farina Manitoba
                                                                                          100
                  gr
                                                              
              
                                  
                
                                                                Lievito di birra
                                                                                          2
                  gr
                                                              
              
                                  
                
                                                                Acqua
                                                                                          55
                  gr
                                                              
              
                                                                                      Ingredienti per la base
                                                                      
                
                                                                Farina Manitoba
                                                                                          400
                  gr
                                                              
              
                                  
                
                                                                Tuorli d'uovo
                                                                                          3
                  
                                                              
              
                                  
                
                                                                Latte
                                                                                          150
                  gr
                                                              
              
                                  
                
                                                                Zucchero
                                                                                          80
                  gr
                                                              
              
                                  
                
                                                                Burro
                                                                                          140
                  gr
                                                              
              
                                  
                
                                                                Sale fino
                                                                                          4
                  gr
                                                              
              
                                                                                      Ingredienti per la farcitura 
                                                                      
                
                                                                Burro
                                                                                          50
                  gr
                                                              
              
                                  
                
                                                                Gocce di cioccolato
                                                                                          100
                  gr
                                                              
              
                                                                                      Ingredienti per la glassa
                                                                      
                
                                                                Albume
                                                                                          25
                  gr
                                                              
              
                                  
                
                                                                Zucchero a velo
                                                                                          100
                  gr
                                                              
              
                                                                                              

                    
                            
          
                            Preparazione della biga
                                
                  
                    1
                                          
                      



                      
                                          
                      Per prima cosa prepara una biga: versa la farina Manitoba in una ciotola, aggiungi il lievito di birra fresco e l’acqua a temperatura ambiente.



                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                          
                      



                      
                                          
                      Mescola tutto con un cucchiaio, poi amalgama meglio a mano fino ad ottenere un impasto uniforme. Copri la biga con della pellicola trasparente e lasciala lievitare per 7/8 ore circa, a temperatura ambiente.



                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                              
          
                            Preparazione dell'impasto
                                
                  
                    3
                                                                
                                          
                      Versa la farina in una ciotola, o nella planetaria, aggiungi la biga ormai lievitata e aggiungi anche il latte a temperatura ambiente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Mescola i tuorli in una ciotola e aggiungili al composto solo dopo che il latte sarà stato assorbito, abbi cura di aggiungere gli ingredienti sempre in modo graduale per incordare bene il composto. Dopo le uova aggiungi anche lo zucchero.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Metti un pizzico di sale fino e continua a lavorare l'impasto, una volta ottenuto una massa ben lavorata, liscia e ben incordata, inizia ad aggiungere il burro freddo a piccoli pezzetti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Continua a lavorare fino al completo assorbimento del burro, una volta pronto risulterà lucido ed elastico.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Ribalta l'impasto sul piano di lavoro, dai una forma circolare e spostalo in un contenitore per alimenti o in una ciotola, coperto con pellicola, l’importante è che sia abbastanza capiente per poterci stare tutto, una volta lievitato.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Fai lievitare per 10 ore circa a temperatura ambiente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Trascorso il tempo di lievitazione previsto, l'impasto dovrebbe aver raddoppiato il suo volume iniziale, a questo punto ribaltalo su una spianatoia o sul piano di lavoro. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Stendi l’impasto con l’aiuto di un mattarello, devi ottenere un rettangolo di misura 40x35 cm. circa, utilizza pochissima farina e solo se necessaria.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    11
                                                                
                                          
                      Spennella la base dell'impasto con del burro ammorbidito a temperatura ambiente. Nota bene: il burro deve essere morbido ma non fuso!
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    12
                                                                
                                          
                      Cospargi tutta la superficie con gocce di cioccolato, poi arrotola l’impasto su se stesso.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    13
                                                                
                                          
                      Taglia il rotolo a metà con un coltello affilato e inizia ad intrecciare le due parti tenendo il lato con il taglio rivolto verso l’alto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    14
                                                                
                                          
                      Dai alla traccia una forma circolare ottenendo una ciambella, spostala su una teglia ricoperta da carta forno. Per non rischiare che durante la lievitazione si chiuda troppo all’interno, ti consiglio di mettere una ciotola al centro, avendo cura di metterle attorno della carta forno.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    15
                                                                
                                          
                      Copri con un contenitore a campana e fai lievitare per circa 2 ore o comunque fino al raddoppio del volume. Cuoci in forno ventilato a 180° per 25/30 minuti circa, i tempi possono variare in base al forno. 
                      
                                                              
                                                
													
												
                                                
													
												
                                              
                                        
                    
                    
                
                                              
          
                            Preparazione finale con la glassa
                                
                  
                    16
                                                                
                                          
                      Versa lo zucchero a velo in una ciotola, aggiungi l’albume e mescola con una forchetta fino ad ottenere una glassa liscia e cremosa.

                      
                                          
                      Decora l’angelica con la glassa preparata, puoi semplicemente versarla con la forchetta facendola gocciolare.

                      
                                          
                      La torta angelica è pronta, non ti resta che assaggiare.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Come tutti i lievitati, anche la torta angelica perde freschezza dopo poche ore, quindi ti consiglio di conservare il dolce avanzato sotto ad una campana di vetro per non più di due giorni, ad ogni modo questo tipo di preparazione si presta bene ad essere riscaldato in forno per ravvivarne la fragranza. 
                  
                
                              
          
                  