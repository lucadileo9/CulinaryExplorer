DIFFICOLTÀ
bassa
Le polpette di zucca con cuore filante sono degli antipasti sfiziosi che rallegreranno con gusto la vostra tavola autunnale. Queste deliziose pepite dall'involucro croccante nascondono un cuore morbido e saporito di mozzarella, da scoprire al primo morso. In questa ricetta vi sveleremo tutti i segreti per realizzare a casa vostra delle polpette perfette!

                                                                                      
                
                                                                Zucca
                                                                                          250
                  gr
                                                              
              
                                  
                
                                                                Patate
                                                                                          300
                  gr
                                                              
              
                                  
                
                                                                Farina 00
                                                                                          100
                  gr
                                                              
              
                                  
                
                                                                Pane grattugiato
                                                                                          50
                  gr
                                                              
              
                                  
                
                                                                Mozzarelline ciliegine
                                                                                          150
                  gr
                                                              
              
                                  
                
                                                                Olio di arachidi
                                                                                          
                  q.b.
                                                              
              
                                  
                
                                                                Noce moscata
                                                                                          
                  q.b.
                                                              
              
                                  
                
                                                                Rosmarino
                                                                                          1
                  rametto
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le Polpette di zucca e cuore filante, pulite le patate, sbucciatele, tagliatele a pezzi poi fatele cuocere, potete cuocerle al vapore così non assorbono acqua in eccesso. In pentola tradizionale impiegano 25 minuti circa, invece in pentola a pressione 15 minuti. Pulite anche la zucca, tagliatela a pezzi mettetela in una pirofila, aggiungete un pizzico di sale e di pepe, un rametto di rosmarino e fatela cuocere 20 minuti in forno tradizionale. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando la zucca sarà pronta, toglietela dal forno, eliminate il rosmarino e versatela in una ciotola, con una forchetta schiacciatela fino ad ottenere una crema. Schiacciate nella stessa terrina anche le patate, regolate di sale e pepe e grattugiate abbondante noce moscata. Mescolate bene il tutto ed unite la farina, lavorate prima con una forchetta e poi con le mani in modo da impastare bene, se vedete che il composto è troppo morbido potete aggiungere ulteriore farina, può capitare dal tipo di patata.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Prendete una manciata di composto, appiattitelo e mettete al centro una mozzarellina, chiudete e formate la polpettina che andrete poi a passare sul pane grattugiato. Procedete in questo modo fino a terminare gli ingredienti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Versate in una pentola o in una friggitrice dell'olio di semi di arachide, portatelo alla temperatura di circa 180°, se non avete un termometro da cucina potete fare la prova stecchino: se, immergendo nell'olio il bastoncino, si formano le  bollicine, allora l'olio è alla giusta temperatura. Versate le Polpette di zucca e cuore filante e fatele cuocere per circa 5 minuti, dovranno essere dorate, poi scolatele e fatele scolare su della carta assorbente in modo da assorbire l'olio in eccesso, servitele calde o a temperatura ambiente.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  