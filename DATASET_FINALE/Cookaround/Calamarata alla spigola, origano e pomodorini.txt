DIFFICOLTÀ
bassa
La calamarata alla spigola, origano e pomodorini: un piatto semplice nei sapori ma molto aromatico. Ottimo se avete voglia di mettere in tavola un primo gustoso e fresco, senza passare troppo tempo in cucina... È un primo piatto perfetto se avete ospiti a tavola su cui volete far colpo con un gustoso piatto a base di pesce. Ed in effetti questo è l'ideale per chi vuol proporre qualcosa di sofisticato ma che al tempo stesso sia di facile esecuzione. Provate quest ricetta e se cercate altri primi piatti di mare, provate anche le pappardelle al ragù di polpo: buonissime!

                                                                                      
                
                                                                Calamarata
                                                                                          400
                  gr
                                                              
              
                                  
                
                                                                Spigola
                                                                  filetti -
                                                                  400
                  gr
                                                              
              
                                  
                
                                                                Pomodori piccadilly
                                                                                          20
                  
                                                              
              
                                  
                
                                                                Origano
                                                                                          1
                  rametto
                                                              
              
                                  
                
                                                                Vino bianco secco
                                                                                          ¼
                  bicchieri
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe lungo del bengala
                                                                                          
                  q.b.
                                                              
              
                                                                                                Attrezzature
              
                
                                  Mortaio /                                   Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Per fare la calamarata alla spigola, origano e pomodorini, tagliate i filetti di spigola in piccoli pezzetti e metteteli da parte.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Scottate i pomodorini per poi spellarli e rimuovere i semi e l'acqua di vegetazione.

                      
                                          
                      In una padella capiente, fate scaldare l'olio extravergine d'oliva insieme allo spicchio d'aglio schiacciato e un rametto di origano fresco.

                      
                                          
                      Non appena l'olio inizia a sfrigolare, unite i pomodorini precedentemente preparati.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Lasciate appassire leggermente i pomodorini, quindi unite anche la spigola messa da parte e salate adeguatamente.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Fate saltare brevemente il tutto, quindi sfumate con del vino bianco secco lasciandolo completamente evaporare.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      A cottura ultimata, rimuovete dalla padella l'origano e lo spicchio d'aglio.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Tuffate la calamarata in abbondante acqua salata bollente e portatela a cottura.

                      
                                          
                      Nel frattempo pestate al mortaio il pepe lungo, particolarmente aromatico.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Scolate la pasta e trasferitela direttamente nella padella con il condimento, insaporite il tutto con dell'origano fresco ed il pepe lungo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Saltate per un minutino quindi servite immediatamente in tavola.
                      
                                                            
                    
                    
                
                                              
          
                              Consiglio
                                
                  
                                        Oltre alla calamarata, quale altra pasta potrei usare?
Con questo sugo va benissimo anche la pasta lunga come spaghetti o linguine.
Posso utilizzare anche l'orata?
Sì vanno bene tutti i pesci bianchi che possono essere sfilettati.
                  
                
                              
          
                  