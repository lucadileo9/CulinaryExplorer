DIFFICOLTÀ
bassa
Le salsicce con le rape sono un secondo piatto unito al contorno che riscuote sempre un gran successo! La ricetta è davvero favolosa, di quelle che richiedono pochi passaggi ma che danno un risultato finale che piace sempre a tutti. L'amaro delle rape si sposa in maniera perfetta al gusto rustico delle salsicce e insieme danno vita ad un piatto favoloso che va sempre a ruba! Provate questa ricetta e se le amate in maniera particolare, provate anche quelle al pomodoro, un grande classico mai banale!

                                                                                      
                
                                                                Cime di rapa
                                                                                          400
                  gr
                                                              
              
                                  
                
                                                                Salsiccia di maiale
                                                                                          4
                  
                                                              
              
                                  
                
                                                                Spicchio di aglio
                                                                                          3
                  
                                                              
              
                                  
                
                                                                Passata di pomodoro
                                                                                          250
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Casseruola                                
              
                          

                    
                            
          
                            Preparazione
                                
                  
                    1
                                                                
                                          
                      Per fare le salsicce con le rape, pulite e lavate bene le rape, quindi mettetele a scolare.

                      
                                          
                      Mettete sul fuoco un pentolone d'acqua leggermente salata e buttatevi le rape affinchè si lessino, ci vorranno circa 15 minuti.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Una volta lessate, scolate le rape e tritatele finemente al coltello.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel frattempo, portate ad ebollizione un pentolino d'acqua e fatevi sbollentare le salsicce con il budello preventivamente bucato.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Le salsicce si dovranno solo scottare e sgrassare leggermente.

                      
                                          
                      Fate scaldare, in una casseruola che possa contenere comodamente sia le salsicce che le rape, due cucchiai d'olio extravergine d'oliva e fatevi scaldare gli spicchi d'aglio tagliati a metà.

                      
                                          
                      Unite alla casseruola le salsicce prelevate e scolate dall'acqua; fatele arrostire uniformemente.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Quando le salsicce risulteranno ben colorate su tutti i lati, aggiungete alla casseruola le rape precedentemente preparate e la passata di pomodoro; regolate di sale e se volete aggiungete del pepe.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Lasciate insaporire il tutto per una decina di minuti, quindi servite in tavola.
                      
                                                            
                    
                    
                
                                              
          
                              Consiglio
                                
                  
                                        Mi sono avanzate delle rape, cos'altro potrei farci?
Prova ad abbinarle alle bistecche di maiale, sono buonissime!
 
                  
                
                              
          
                  