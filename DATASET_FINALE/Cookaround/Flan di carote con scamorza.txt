DIFFICOLTÀ
bassa
Il flan di carote con scamorza è proprio un'idea geniale, si tratta più che di un vero e proprio flan di un tortino di patate e carote con un cuore filante alla scamorza. Un piatto davvero perfetto come antipasto leggero di una cena tra amici.

                                                                                      
                
                                                                Carote
                                                                                          4
                  
                                                              
              
                                  
                
                                                                Patate
                                                                                          1
                  
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Scamorza
                                                                                          100
                  gr
                                                              
              
                                  
                
                                                                Parmigiano Reggiano
                                                                                          3
                  cucchiai da tavola
                                                              
              
                                  
                
                                                                Noce moscata
                                                                                          1
                  cucchiaio da tè
                                                              
              
                                  
                
                                                                Burro
                                                                  per imburrare gli stampi -
                                                                  
                  q.b.
                                                              
              
                                  
                
                                                                Pangrattato
                                                                  per rivestire gli stampi -
                                                                  
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare dei perfetti flan di carote dovrete dapprima pulire le verdure, partite dalle carote alle quali dovrete eliminare le due estremità e dovrete pelare aiutandovi con un pelapatate e pelate anche le patate.

                      
                                          
                      Ora dovrete ridurre sia le patate che le carote a tocchetti piuttosto piccoli, in questo modo la cottura, che avverrà in microonde sarà più rapida. Se, invece, non avete il microonde e dovete affidarvi al metodo classico ovvero lessare le verdure in acqua, vi consiglio di non tagliarle troppo piccole perchè in questo modo rischiano di annacquarsi troppo.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trasferite le verdure tagliate a tocchetti in una bella ciotola di vetro capiente e copritela con della pellicola trasparente. Mettete la ciotola nel microonde e fate cuocere le verdure alla massima potenza per 15 minuti.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Verificate che le patate e le carote siano ben cotte, infilzate i pezzetti con una forchetta, se non fossero abbastanza morbidi rimettete in forno a microonde per un altro paio di minuti. Una volta cotte, passate le verdure allo schiacciapatate per ottenere una sorta di purea che raccoglierete in una bella ciotola.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Aggiungete al composto di verdure anche un bell'uovo, tre cucchiai di parmigiano, un cucchiaino di noce moscata del sale e del pepe nero appena macinato. Mescolate molto bene il tutto fino a che non otteniate un composto omogeneo.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Prendete dei pirottini monoporzione, vanno benissimo anche quelli monouso in alluminio ed imburrateli con del burro fuso spennellato su tutta la superficie interna ed infarinateli stavolta con il pangrattato che conferirà ai vostri tortini una superficie più rustica e granulosa.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Sistemate un bel cucchiaio di composto in ciascun pirottino facendo in modo che rimanga un incavo nel centro. Prendete la scamorza che avrete tagliato a pezzettini piccoli per formare il cuore del tortino e disponetene qualche pezzettino nell'incavo che avrete formato nel composto.

                      
                                          
                      Ricoprite tutto con altro composto a base di carote e patate e livellate bene bene la superficie. Procedete nello stesso modo per tutti i pirottini fino ad esaurimento degli ingredienti.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Ora trasferite i pirottini in una teglia, preferibilmente a bordi alti e riempite quest'ultima con dell'acqua fino a circa metà della sua capienza. Nel frattempo scaldate il fornoa 180°C e infornate i flan per circa 20 minuti o finoa cottura ultimata.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Una volta cotti, lasciate riposare i flan per un paio di minuti prima di sformarli e disporli nel vassoio da portata. Serviteli come antipasto ancora caldi cosicché si possa godere del cuore filante.
                      
                                                              
                                                
													
												
                                              
                                        
                    
                    
                
                                              
          
                              Consiglio
                                
                  
                                        Posso preparare un flan unico da tagliare in tavola?
Certo! Anzi è proprio un'idea magnifica, usa uno stampo a ciambella, distribuisci parte del composto all'interno dello stampo, crea il solito incavo e distribuisci la scamorza, quindi richiudi con il resto dell'impasto. Al termine della cottura avrai una ciambella nella quale ogni pezzettino avrà un cuore filante!! Che ne dici? Poi, se vuoi arricchire ancora un po' potresti mettere nel centro della ciambella della carne in umido che ci sta una favola e a quel punto avrai un secondo piatto di carne pronto con tanto di contorno.
                  
                
                              
          
                  