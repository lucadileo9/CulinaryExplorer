
Poche idee su cosa preparare per pranzo o cena? Ecco allora, le nostre polpette al sugo di peperoni fanno proprio al caso vostro. Un secondo speciale, dal gusto particolare e rustico, che di certo piacerà a chi ama abbinare la carne a questi ortaggi meravigliosi. La ricetta inoltre vi permetterà di anticipare la preparazione e solo in ultimo assemblarla in questo modo avrete anche più tempo per fare altre cose. Le polpette si sa, sono buonissime e se ne siete dei fans come noi, questa ricetta non dovete assolutamente perderla se poi siete a caccia di altre varianti, provate anche quelle ai funghi porcini, noi le adoriamo!

                                                                                      
                
                                                                Cipolla
                                                                                          1
                  
                                                              
              
                                  
                
                                                                Peperoni
                                                                                          2
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Aglio
                                                                                          1
                  spicchio
                                                              
              
                                  
                
                                                                Basilico
                                                                                          5
                  foglie
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pane integrale
                                                                                          200
                  gr
                                                              
              
                                  
                
                                                                Carne macinata di manzo
                                                                                          300
                  gr
                                                              
              
                                  
                
                                                                Salsiccia di maiale
                                                                                          2
                  
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Parmigiano Reggiano
                                                                                          3
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                                                                                Attrezzature
              
                
                                  Frullatore ad immersione /                                   Padella                                
              
                          

                    
                            
          
                            Preparazione
                                
                  
                    1
                                                                
                                          
                      Quando volete realizzare la ricetta delle polpette al sugo di peperoni, per prima cosa affettate la cipolla e appena dopo anche i peperoni. 
                      
                                                              
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Fatto ciò in una padella mettete un giro di olio extravergine di oliva e fatevi soffriggere all'interno uno spicchio di aglio e dopo pochi minuti aggiungete prima le cipolle e quando saranno leggermente dorate anche i peperoni, infine aggiungete il basilico e fate stufare. 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In una ciotola da parte mettete in ammollo il pane integrale e in un'altra mescolate la carne macinata, la salsiccia senza budello, il prezzemolo, l'uovo e il parmigiano. Aggiungete a questo punto anche il pane strizzato e mescolate il tutto fino a formare un impasto omogeneo, regolando di sale. Formate le polpette e disponetele in un piatto leggermente distanziate l'una dall'altra 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Rosolate le polpette da entrambi i lati in olio ben caldo. 
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Quando saranno tutte pronte, frullate in un mixer il sugo di peperoni, fino a ottenere una crema. In un piatto da portata mettete una cucchiaiata di questa salsa e su di essa disponete le polpette. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Non ho pane integrale, come posso fare?
Puoi sostituirlo con qualsiasi tipo di pane, ma anche con il pan carrè eliminando il perimetro.
Mi sono avanzati dei peperoni cosa potrei farci?
Potresti fare degli ottimi crostini, ecco la ricetta.
Quanto tempo prima posso preparare le polpette?
Anche qualche ora prima, poi magari riscaldarle un po' al microonde.
                  
                
                              
          
                  