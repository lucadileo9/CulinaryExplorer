DIFFICOLTÀ
bassa
La crema di patate e carote con guanciale croccante è un insieme equilibrato del sapore dolce dato da patate e carote e da quello sapido dato dal guanciale croccante. Semplice e veloce da preparare, risolve in poco tempo una cena senza però rinunciare al gusto!

                                                                                      
                
                                                                Patate
                                                                                          400
                  gr
                                                              
              
                                  
                
                                                                Carote
                                                                                          400
                  gr
                                                              
              
                                  
                
                                                                Guanciale di maiale
                                                                                          100
                  gr
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Frullatore ad immersione /                                   Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Sbucciate e lavate le patate e le carote, quindi riducetele a pezzettoni.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Ponete una pentola d'acqua salata sul fuoco e portatela ed ebollizione, quindi tuffatevi le verdure.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Mentre le verdure cuociono, preparate il guanciale: tagliate il guanciale a striscioline e fatelo rosolare a fiamma vivace in una padella senza alcun tipo di condimento fino a che risulti croccante.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Prelevate le verdure ormai cotte dall'acqua di cottura e trasferitele nel boccale di un frullatore ad immersione e frullatele aggiungendo poca brodo di cottura; regolate di sale.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungete ulteriore acqua di cottura delle verdure per rendere la crema più fluida, quindi arricchitela con un goccio di olio extravergine d'oliva.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Versate la crema nei piatti e disponete in ciascun piatto qualche bastoncino di guanciale croccante; servite immediatamente.
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                         Il guanciale è una parte del maiale considerata più "raffinata", a differenza del grasso del lardo e della pancetta, derivanti rispettivamente dal dorso e dalla pancia dell'animale. Il Ministero delle Politiche Agricole e Alimentari ha nominato il guanciale di alcune regioni italiane Prodotto Tradizionale, contribuendo al riconoscimento e al mantenimento di uno standard qualitativo elevato. Tra i guanciali migliori si annoverano quello sardo, quello toscano, quello umbro, quello laziale e quello calabrese. Il suo contributo calorico è notevole e la sua conservazione molto semplice, mentre la sua preparazione richiede una tempistica più lunga a causa dei diversi passaggi della lavorazione e stagionatura. Sulla tavola italiana è molto presente e diffuso e tra le ricette più note, lo si ritrova nella pasta amatriciana o, nella versione più antica di questo stesso piatto, in quella che veniva chiamata pasta alla Gricia. 
                  
                
                              
          
                  