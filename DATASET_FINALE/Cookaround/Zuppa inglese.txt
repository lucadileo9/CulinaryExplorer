DIFFICOLTÀ
bassa
A dispetto del suo nome, la zuppa inglese è un dolce al cucchiaio tutto italiano! Un grande classico che alterna strati di savoiardi imbevuti di alchermes a strati di crema pasticcera alla vaniglia e crema pasticcera al cioccolato. La ricetta può essere realizzata anche con il pan di spagna ma noi abbiamo optato per la versione con i savoiardi, più facile e veloce da preparare! Seguendo la nostra ricetta con video e passo passo fotografico, otterrai, in poche mosse, una zuppa inglese irresistibilmente golosa, perfetta per concludere un pranzo in famiglia, soprattutto nelle grandi occasioni, la zuppa inglese è infatti molto apprezzata tra i dolci di Natale!

                                                                                      
                
                                                                Alchermes
                                                                                          250
                  ml
                                                              
              
                                  
                
                                                                Savoiardi
                                                                                          
                  q.b.
                                                              
              
                                  
                
                                                                Cacao amaro
                                                                  per spolverizzare -
                                                                  
                  q.b.
                                                              
              
                                                                                      Per la crema pasticcera
                                                                      
                
                                                                Latte intero
                                                                                          800
                  gr
                                                              
              
                                  
                
                                                                Panna fresca liquida
                                                                                          200
                  gr
                                                              
              
                                  
                
                                                                Zucchero
                                                                                          230
                  gr
                                                              
              
                                  
                
                                                                Tuorli
                                                                                          8
                  
                                                              
              
                                  
                
                                                                Amido di mais
                                                                                          80
                  gr
                                                              
              
                                  
                
                                                                Cioccolato fondente
                                                                                          40
                  gr
                                                              
              
                                  
                
                                                                Bacca di vaniglia
                                                                                          1
                  
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare la zuppa inglese, per prima cosa prepara la crema pasticcera.

                      
                                          
                      Versa i tuorli in una ciotola insieme allo zucchero e ai semini della bacca di vaniglia, poi mescola bene con una frusta mano. Aggiungi l’amido di mais, setacciato, e mescola ancora per amalgamare il tutto.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Versa il latte in un pentolino insieme alla panna e al baccello della vaniglia. Mentre lo porti a sfiorare il bollore, prelevane un mestolo e aggiungilo al composto di tuorli, mescolando bene. Quando il liquido sarà ben caldo, elimina il baccello di vaniglia e versa il composto di tuorli nel pentolino. Continua a cuocere, a fuoco dolce, mentre mescoli con una frusta finché la crema si sarà addensata.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto dividi la crema pasticcera in due parti uguali. Trita il cioccolato fondente e aggiungilo in una delle due ciotole, infine mescola per scioglierlo completamente. Copri entrambe le creme con pellicola a contatto e lascia raffreddare per almeno 30 minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando le creme si saranno raffreddate, puoi comporre la zuppa inglese. Bagna i savoiardi nell’alchermes e disponili sul fondo di una pirofila. Aggiungi uno strato di crema pasticcera al cioccolato e distribuiscilo uniformemente. Ricopri la crema con un altro strato di savoiardi e aggiungi uno strato di crema pasticcera classica. Continua ad alternare gli strati fino a esaurire gli ingredienti. Spolverizza la superficie con il cacao amaro e lascia rassodare la zuppa inglese in frigorifero per almeno 4 ore prima di servirla.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  