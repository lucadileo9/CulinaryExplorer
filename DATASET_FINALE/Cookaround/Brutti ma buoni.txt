DIFFICOLTÀ
molto bassa
I biscotti brutti ma buoni sono una famosa specialità italiana tipica del Piemonte. Conosciuti anche come brutti e buoni, questi biscotti si distinguono per il loro aspetto rustico e irregolare, infatti come suggerisce il nome, i brutti ma buoni, di solito non hanno una forma perfetta. Possono apparire irregolari, schiacciati o creparsi durante la cottura, questo è esattamente il risultato che si vuole ottenere con questa ricetta. Ecco un'idea sfiziosa per utilizzare i brutti ma buoni eventualmente avanzati: La mousse con brutti ma buoni.

                                                                                      
                
                                                                Nocciole tostate
                                                                  pelate -
                                                                  250
                  gr
                                                              
              
                                  
                
                                                                Zucchero a velo
                                                                                          250
                  gr
                                                              
              
                                  
                
                                                                Albumi
                                                                                          150
                  gr
                                                              
              
                                  
                
                                                                Estratto di vaniglia
                                                                                          1
                  cucchiaio da tavola
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare i brutti ma buoni per prima cosa trita le nocciole, tostate e pelate, fino a ridurle in granella.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Versa gli albumi in una ciotola e inizia a montare con le fruste elettriche, quando saranno bianchi e spumosi aggiungi la vaniglia. Unisci gradualmente anche lo zucchero a velo setacciato, mantenendo sempre le fruste in funzione.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Continua a montare, gli albumi devono essere a neve ferma. A questo punto unisci la granella di nocciole e incorporala, mescolando delicatamente con una spatola, con movimenti dal basso verso l’alto. Trasferisci il composto ottenuto in un tegame e cuoci a fuoco dolce per 10-12 minuti, continua a mescolare fino a quando la consistenza risulterà compattata.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Aiutandoti con 2 cucchiai, versa delle piccole porzioni di impasto su una teglia foderata con carta forno. Cuoci in forno statico preriscaldato a 140°C per circa 30 minuti. Una volta cotti, sforna i brutti ma buoni e lasciali raffreddare completamente prima di gustarli!
                      
                                                              
                                                
													
												
                                                
													
												
                                              
                                        
                    
                    
                
                                              
          
                  