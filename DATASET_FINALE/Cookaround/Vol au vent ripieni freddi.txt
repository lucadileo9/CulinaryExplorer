DIFFICOLTÀ
bassa
I vol au vent ripieni di insalata russa sono un antipasto freddo molto scenografico e goloso, sicuramente ti farà fare un figurone con i tuoi ospiti. I vol au vent si possono farcire in tantissimi modi, bastano pochi ingredienti e un pizzico di fantasia e questi deliziosi cestini di sfoglia sono pronti per accogliere tutte le combinazioni di odori, sapori e consistenze che avrai voglia di portare in tavola. 

                                                                                      
                
                                                                Pasta sfoglia
                                                                  rotolo -
                                                                  1
                  
                                                              
              
                                  
                
                                                                Insalata russa
                                                                                          150
                  gr
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Prezzemolo
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come procedere per cucinare in casa 6 vol au vent ripieni di insalata russa: togli il rotolo di pasta sfoglia dal frigo almeno 5 minuti prima di usarlo, in questo modo lo potrai srotolare senza paura che crepi o che si rompa. Prendi un coppapasta di 6 cm. di diametro e inizia a tagliare i cerchi, se inizi dal bordo e stai molto attaccato te ne escono 30. Se hai dubbi sulla tua capacità di misurare a occhio, ti consiglio di tenere un rotolo di sfoglia di riserva.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Per preparare un vol au vent ti serviranno 5 dischetti, quindi, con un coppapasta da 4 cm ritaglia l'interno di 4 dischi. Bucherella il disco rimasto intero con i rebbi di una forchetta, questo sarà il disco della base.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Spennella con un uovo il disco di base, sovrapponi un cerchio alla base, spennella nuovamente e aggiungi un altro cerchio, spennella e continua così fino all'ultimo cerchio. 

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Spennella anche l'ultimo cerchio e ripeti queste operazioni fino ad ottenere 6 vol au vent. Disponi i vol au vent su una teglia rivestita di carta forno e cuoci in forno statico a 200°C per 15-20 minuti, dovranno risultare dorati. Quando sono cotti, sforna i vol au vent e lasciali raffreddare, meglio se su una gratella da pasticceria in modo da farli svaporare bene anche sotto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                       

                      
                                          
                      Quando i vol au vent saranno freddi, riempili con l'insalata russa e decorali con foglie di prezzemolo fresco.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Come sai la pasta sfoglia non si deve rimpastare, però puoi recuperare i ritagli e sovrapporli l'uno sull'altro, con pazienza e lavoro di mattarello, puoi stendere di nuovo la sfoglia e ricavare altri 4 vol au vent (a noi ne sono venuti 10 utilizzando i ritagli in questo modo)
                  
                
                              
          
                  