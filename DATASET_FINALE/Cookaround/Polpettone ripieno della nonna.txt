DIFFICOLTÀ
bassa
Il polpettone ripieno della nonna è un secondo piatto di carne rustico e ricco di sapore, perfetto per allietare la tavola della domenica o le occasioni importanti in famiglia. In questa ricetta non manca nulla: carne, salumi, uova e formaggi, che si mescolano in uno squisito mix dal gusto intramontabile!

                                                Ingredienti per il polpettone
                                                                      
                
                                                                Carne macinata mista
                                                                  bovino e suino -
                                                                  1
                  kg
                                                              
              
                                  
                
                                                                Mollica di pane raffermo
                                                                                          250
                  gr
                                                              
              
                                  
                
                                                                Parmigiano Reggiano
                                                                                          50
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                      Ingredienti per il ripieno
                                                                      
                
                                                                Salumi misti
                                                                                          100
                  gr
                                                              
              
                                  
                
                                                                Formaggio
                                                                  a fette -
                                                                  100
                  gr
                                                              
              
                                  
                
                                                                Uova sode
                                                                                          2
                  
                                                              
              
                                                                                      Ingredienti per il condimento
                                                                      
                
                                                                Cipolla
                                                                                          150
                  gr
                                                              
              
                                  
                
                                                                Sedano
                                                                                          150
                  gr
                                                              
              
                                  
                
                                                                Carota
                                                                                          150
                  gr
                                                              
              
                                  
                
                                                                Olio extravergine d'oliva (EVO)
                                                                                          100
                  gr
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il polpettone ripieno della nonna porre la carne macinata in una ciotola e unire il pane raffermo sbriciolato, le uova, il Parmigiano grattugiato, lo spicchio di aglio sbucciato e tritato finemente, il prezzemolo lavato e sminuzzato e il sale fino. Impastare con le mani, in modo da amalgamare tutti gli ingredienti alla perfezione e ottenere un composto uniforme.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Sistemare un foglio di carta forno sul piano da lavoro e coprirlo con l'impasto di carne, schiacciandolo e modellandolo in un rettangolo dello spessore di circa 1,5 cm. Coprire la base del polpettone con i salumi tagliati a dadini, le fette di formaggio e le uova sode tagliate a pezzetti. Con l'aiuto della carta forno, arrotolare il polpettone dalla parte corta, cercando di stringere e compattare l'impasto man mano.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Passare il polpettone nella farina, coprendolo bene. Scaldare l'olio di oliva in una padella che possa contenere il polpettone senza piegarlo. Adagiare il polpettone nell'olio caldo e farlo rosolare su tutti i lati, facendo attenzione a non romperlo, quando si andrà a girarlo. Tritare, intanto, la cipolla, la carota e il sedano e aggiungerli al fondo di cottura del polpettone ormai rosolato, insieme a un bicchiere di acqua o, se gradito, del vino bianco secco.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Cuocere con il coperchio su fiamma medio-bassa per circa 50 minuti, girandolo un paio di volte per uniformare la cottura. Accertarsi che il fondo non asciughi, nel qual caso aggiungere ancora un po' di acqua. Una volta cotto, togliere il polpettone dalla casseruola e raccogliere il fondo con le verdure in un bicchiere alto, aggiungere un pizzico di sale, se necessario, e frullare con un mixer a immersione, fino a ottenere una salsa più o meno uniforme, secondo i gusti. Affettare il polpettone ripieno della nonna e servirlo coperto con la salsa.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Una volta cotto, il polpettone ripieno della nonna può essere conservato in frigorifero fino a 3 giorni o può essere congelato, intero o a fette.
                  
                
                              
          
                  