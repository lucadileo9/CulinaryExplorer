DIFFICOLTÀ
bassa
In inverno, ma non solo, un buon piatto di baccalà è quello che ci vuole per fare un pieno di energia dopo una lunga giornata trascorsa fuori in balia delle intemperie. Ci sono tantissime ricette classiche di baccalà che si tramandano di generazione in generazione, tutte buonissime e spesso impegnative per lo stile di vita moderno, sempre di corsa e sempre con un occhio attento alla forma.

                                                                                      
                
                                                                Baccalà
                                                                                          400
                  gr
                                                              
              
                                  
                
                                                                Acqua
                                                                                          150
                  ml
                                                              
              
                                  
                
                                                                Olio extravergine d'oliva (EVO)
                                                                                          100
                  ml
                                                              
              
                                  
                
                                                                Olive verdi
                                                                                          8
                  
                                                              
              
                                  
                
                                                                Spicchi di aglio
                                                                                          2
                  
                                                              
              
                                  
                
                                                                Foglie di alloro
                                                                                          2
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Prezzemolo
                                                                                          
                  q.b.
                                                              
              
                                  
                
                                                                Limone
                                                                  mezzo -
                                                                  
                  
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il baccalà mantecato con olive per prima cosa sciacqua accuratamente il baccalà sotto l'acqua corrente per dissalarlo, poi immergilo in una ciotola piena di acqua fredda.

                      
                                          
                      Il baccalà dovrà rimanere in ammollo per 72 ore, con un cambio di acqua ogni 8 ore circa.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trascorso il tempo di ammollo sgocciola il baccalà e asciugalo delicatamente con carta da cucina, quindi elimina la pelle con un coltello ben affilato.

                      
                                          
                      Riempi una pentola d'acqua, aggiungi l'aglio in camicia, mezzo limone tagliato a spicchi, le foglie di alloro e un cucchiaio raso di sale.

                      
                                          
                      Immergi il baccalà e fai cuocere a fiamma medio-bassa senza coperchio per 30 minuti dal bollore; elimina con un cucchiaio la schiuma che si formerà man mano.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Scola il baccalà e conserva l'acqua di cottura.

                      
                                          
                      Spezzetta il baccalà eliminando le lische.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Versa il baccalà in un robot da cucina o in una impastatrice con il gancio a frusta e inizia a lavorare a velocità bassa mentre versi l'olio a filo.

                      
                                          
                      Aggiungi l'acqua, una presa di sale e di pepe nero e riprendi a lavorare finché non avrai ottenuto una consistenza cremosa.

                      
                                          
                      Nel frattempo trita il prezzemolo e le olive verdi e uniscili al baccalà mantecato, poi mescola per amalgamare bene il tutto.

                      
                                          
                      Trasferisci il baccalà mantecato con olive in una ciotola e conserva in frigorifero fino al momento di servire.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il baccalà mantecato con olive si può conservare in frigorifero coperto da pellicola, o in un contenitore con coperchio, per 2 giorni.
                  
                
                              
          
                              Consiglio
                                
                  
                                        Se preferisci potete sostituire le olive verdi tritate con del paté di olive.
                  
                
                              
          
                  