DIFFICOLTÀ
molto bassa
Di certo la focaccia è uno di quei cibi che si amano sin da bambini, non esiste nessuno infatti che non ami mangiucchiare, talvolta anche senza denti, un bel pezzo di focaccia...che sia focaccia genovese, che sia barese che si chiami schiaccia o pizza bianca non importa...la focaccia è buona comunque!

                                                                                      
                
                                                                Farina 00
                                                                  W230-260 -
                                                                  500
                  gr
                                                              
              
                                  
                
                                                                Acqua
                                                                  Fredda -
                                                                  350
                  gr
                                                              
              
                                  
                
                                                                Olio extravergine d'oliva (EVO)
                                                                                          25
                  gr
                                                              
              
                                  
                
                                                                Sale
                                                                                          12
                  gr
                                                              
              
                                  
                
                                                                Lievito di birra
                                                                                          4
                  gr
                                                              
              
                                                                                      Per il condimento
                                                                      
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Fiocchi di sale
                                                                  o sale grosso -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per ottenere una buona focaccia dovrai innanzitutto dedicarti all'impasto. Versa la farina in una ciotola, aggiungi il lievito e sbriciolalo con le dita. Aggiungi l'acqua fredda, tenendone da parte un goccio. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Impasta per qualche minuto fino a far assorbire tutta la farina, aggiungi il sale e scioglilo con l'acqua tenuta da parte. Continua a impastare finché non otterrai un impasto ruvido, ma consistente.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungi l'olio e continua a impastare, inizialmente strizzando letteralmente l'impasto tra le dita, dopo qualche minuto l'impasto avrà preso consistenza. lascialo riposare nella ciotola, coperto da un canovaccio per 20 minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trascorso il riposo breve, riprendi l’impasto tenendolo ancora nella ciotola e dagli un giro di pieghe: solleva l’impasto prendendolo da sotto, e ripiegalo su se stesso, gira la ciotola di 90 gradi, e fai la stessa operazione di prima, gira di 90 gradi e di nuovo, solleva e ripiega. Copri con il canovaccio e lascia lievitare più o meno 3/4 ore in base alla temperatura che hai in casa.

                      
                                          
                      Prima di riprendere l'impasto, ungi una teglia 30 x 40 cm con abbondante olio extravergine di oliva, ungi bene anche i bordi.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Trasferisci l’impasto della focaccia nella teglia unta e, con le mani unte, comincia a distenderlo per coprire tutta la superficie della teglia. Schiaccia con le dita, tira i gli angoli e i lati in modo da allargare l’impasto, se serve  sollevalo e fatti aiutare dalla gravità.

                      
                                          
                      Copri di nuovo e lascia ancora lievitare la focaccia per circa 40 minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Con la punta delle dita unti di olio, forma delle fossette sulla superficie della focaccia, irrora tutta la focaccia con abbondante olio extravergine di oliva e infine cospargi con i fiocchi di sale o con il sale grosso. 

                      
                                          
                      Accendi il forno statico a 250°C, quando sarà a temperatura inforna la teglia con la focaccia, posizionala nel ripiano intermedio del forno e cuoci per circa 20, 25 minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Posso utilizzare una farina alternativa, per esempio quella integrale?
  							Si, certo, è possibile utilizzare una farina alternativa, attenzione però alla quantità d'acqua da aggiungere, le farine assorbono l'acqua in modo diverso l'una dall'altra.
Per fare questa ricetta ho provato 0 macinata a pietra e Tipo 1, con ambedue le farine, e la stessa ricetta (con minime variazioni di assorbimento di acqua) è venuta ugualmente una focaccia buonissima!
  						
  					  						
  							A che temperatura è meglio fare lievitare l'impasto?
  							La temperatura ideale è intorno ai 28°C ma già 25° è sufficiente per un'ottima lievitazione. 
  						
  										
				
              
          
                  