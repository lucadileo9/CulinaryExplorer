DIFFICOLTÀ
media
I futomaki, tanto amati, forse perchè super farciti, tanto che la ricetta prevede di prepararli con  l’alga intera perchè devono avvolgere svariati ingredienti.

                                                Per il riso 
                                                                      
                
                                                                Riso per sushi
                                                                                          150
                  gr
                                                              
              
                                  
                
                                                                Acqua
                                                                                          180
                  ml
                                                              
              
                                  
                
                                                                Aceto di riso
                                                                                          30
                  ml
                                                              
              
                                  
                
                                                                Zucchero
                                                                                          1
                  cucchiaio da tè
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Alga Kombu
                                                                  Se reperibile -
                                                                  
                  q.b.
                                                              
              
                                                                                      Per realizzarli
                                                                      
                
                                                                Salmone
                                                                  Abbattuto -
                                                                  100
                  gr
                                                              
              
                                  
                
                                                                Surimi di granchio
                                                                                          100
                  gr
                                                              
              
                                  
                
                                                                Avocado
                                                                                          100
                  gr
                                                              
              
                                  
                
                                                                Alga Nori
                                                                                          2
                  foglie
                                                              
              
                                  
                
                                                                Salsa di soia
                                                                                          
                  q.b.
                                                              
              
                                                                                                Attrezzature
              
                
                                  Angiri /                                   Canovaccio /                                   Ciotole /                                   Coltello /                                   Mestolo di legno /                                   Pellicola per alimenti /                                   Pentola /                                   Pentolino /                                   Scolapasta /                                   Stuoia di bambù /                                   Tagliere                                
              
                          

                    
                            
          
                            Preparazione
                                
                  
                    1
                                                                
                                          
                      Per prima cosa dovrai preparare il riso: versalo in un colino che poi poggerai in una ciotola, lavalo accuratamente sotto l’acqua corrente, sfregando leggermente i chicchi di riso fra le mani e passandolo ancora sotto l’acqua. Procedi in questo modo, continuando a cambiare l’acqua, fino a quando questa non sarà perfettamente limpida.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Versa il riso in una pentola, ricoprilo con l’acqua fredda necessaria, metti il coperchio e inizia la cottura a fiamma alta. Quando l'acqua arriverà a bollore, abbassa la fiamma al minimo e cuoci per 12 minuti circa. A fine cottura il riso avrà assorbito tutta l’acqua: lascialo riposare una decina di minuti.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Passa alla preparazione del composto da versare sul riso: versa l’aceto, il sale e lo zucchero in un pentolino, portalo a ebollizione a fiamma dolce. Una volta che lo zucchero si sarà sciolto, spegni la fiamma, prima che arrivi a ebollizione. A questo punto puoi aggiungere un pezzetto di alga kombu, se non la trovi non utilizzarla.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Bagna l’angiri (ciotola di legno giapponese), poi sistema il riso al suo interno, versa il composto preparato e mescola con un mestolo di legno senza schiacciarlo. Copri con un panno da cucina umido.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Prendi il filetto di salmone, meglio se già privo della pelle, (puoi chiedere al tuo pescivendolo di fiducia di farlo al posto tuo), controlla che sia totalmente privo di spine e taglialo per ottenere dei bastoncini da 50 g, lunghi più o meno come l’alga.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Prepara una ciotola con acqua fredda e aggiungi a questa qualche goccia di aceto di riso, ti servirà per bagnare le mani e per bagnare la lama del coltello. Lava l’avocado, sbuccialo e tagliane tre fette circa per roll: taglialo all'ultimo minuto per evitare che annersca. Ricopri la stuoia per il sushi con pellicola trasparente e poggia l’alga sulla stuoia, mettendo la parte più lucida sul fondo. Bagna le mani e ricopri più o meno ¾ dell’alga con il riso (150 g circa), livellalo bene con le mani bagnate.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Farcisci con salmone, surimi e avocado, arrotola stringendo leggermente il roll con l’aiuto della stuoia. Prosegui allo stesso modo con l’altro roll, fino ad ultimare gli ingredienti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Taglia il roll in due parti, poi taglia ancora ogni metà in quattro parti, avendo cura di tenere la lama del coltello bagnata tra un taglio e l’altro. I futomaki sono pronti, non ti resta che servirli con una ciotolina di salsa di soia.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il sushi non è adatto alla conservazione, andrebbe preparato e mangiato subito: se dovesse avanzare, copri con pellicola e conserva in frigorifero fino a un massimo di 24 ore. Dovrai tirarlo fuori almeno un’ora prima di servirlo, noterai che il riso avrà una consistenza più croccante, ma è normale se conservato in frigorifero.
                  
                
                              
          
                              Consiglio
                                
                  
                                        Se vuoi preparare dei futomaki diversi, puoi utilizzare il tonno, uova di pesce, verdure come cetriolo e carote.
                  
                
                              
          
                  