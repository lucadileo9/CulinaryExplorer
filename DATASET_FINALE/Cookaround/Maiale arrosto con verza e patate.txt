DIFFICOLTÀ
bassa
Il maiale arrosto con verza e patate è tutto meno che un piatto banale, tutt'altro con le accortezze usate nella preparazione di questo piatto, vi troverete con un piatto delle feste veramente da intenditori.

                                                                                      
                
                                                                Pancetta fresca
                                                                                          500
                  gr
                                                              
              
                                  
                
                                                                Carrè di maiale
                                                                                          800
                  gr
                                                              
              
                                  
                
                                                                Cavolo verza
                                                                                          8
                  foglie
                                                              
              
                                  
                
                                                                Patate
                                                                  piccole -
                                                                  2
                  
                                                              
              
                                  
                
                                                                Miele
                                                                                          40
                  gr
                                                              
              
                                  
                
                                                                Burro
                                                                                          90
                  gr
                                                              
              
                                  
                
                                                                Origano secco
                                                                                          
                  q.b.
                                                              
              
                                  
                
                                                                Peperoncino in polvere
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Olio per friggere
                                                                                          
                  q.b.
                                                              
              
                                  
                
                                                                Rosmarino
                                                                                          1
                  rametto
                                                              
              
                                  
                
                                                                Salvia
                                                                                          1
                  rametto
                                                              
              
                                  
                
                                                                Brodo di carne
                                                                                          250
                  ml
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Con la seguente ricetta riuscirete a preparare una versione moderna del maiale arrosto con verza e patate, seguiteci nei prossimi passaggi!

                      
                                          
                      Prendete le foglie di verza, tagliatele a pezzi rimuovendo la venatura centrale più dura.

                      
                                          
                      Trasferitela in una contenitore e conditela con un generoso giro d'olio extravergine d'oliva. Insaporitela con un pizzico di sale, aromatizzatela con una spolverata di origano secco e con del peperoncino a piacere, mescolate e fate insaporire bene il tutto.

                      
                                          
                      E' molto importante che le foglie di verza siano ben unte. Trasferite, quindi, ciascun pezzo di verza in una teglia rivestita con della carta forno e mettete in forno caldo per 4-5 minuti fino a che risultino sbruciacchiate. Rimuovetele dal forno e lasciatele intiepidire.
                      
                                                                                
                    
                    
                    
                
                                                
                  
                    2
                                                                
                                          
                      Bucherellate la cotenna della pancetta con l'apposito attrezzo o un forchettone, quindi ponetela su di una griglia con un recipiente sottostante, bagnatela 3-4 volte con mestoli di acqua bollente in modo che cominci ad irrigidirsi e restringersi leggermente.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Rosolate a fuoco moderato il carrè di maiale in padella con 40 g di burro e un goccio di olio. Aromatizzate la carne con un rametto di rosmarino e uno di salvia e lasciatela rosolare bene in modo che si colori su tutti i lati, salate e pepate.
                      
                                                            
                    
                    
                
                                                
                  
                    4
                                                                
                                          
                      A questo punto disponete la pancetta e il carrè di maiale su di una griglia posta al di sopra di una teglia, spennellate il carrè di maiale con il miele, salate e pepate la pancetta uniformemente; passate in forno preriscaldato statico a 180C° per 60 minuti. 

                      
                                          
                      Per una cottura ottimale del carrè di maiale, calcolate che la temperatura della carne al cuore dovrà essere all'incirca di 68°C.

                      
                                          
                       
                      
                                                            
                    
                    
                
                                                
                  
                    5
                                                                
                                          
                      Nel frattempo sbucciate le patate e riducetele a sfogliette con l'aiuto di una mandolina, possibilmente dello spessore di 2 mm ciascuna. Trasferitele in un recipiente con dell'acqua e pochi minuti prima del termine dei cottura della carne, friggetele in abbondante olio per fritture ad una temperatura di 170-180°C.

                      
                                          
                      Tuffate le patate nell'olio bollente e, lasciatele friggere per pochi minuti, fino a doratura completa. Scolatele e fatele asciugare molto bene, su della carta assorbente, salatele prima di servire.
                      
                                                            
                    
                    
                
                                                
                  
                    6
                                                                
                                          
                      Trascorso il tempo di cottura delle carni, rimuovete il carrè ed avvolgetelo in un foglio di stagnola affinchè rimanga caldo.

                      
                                          
                      Portate il forno a 220C° in modalità grill e lasciate croccantizzare la cotenna della pancetta all'incirca calcolate 5-6 minuti.
                      
                                                            
                    
                    
                
                                                
                  
                    7
                                                                
                                          
                      Rimuovete dalla teglietta i liquidi ottenuti dalla cottura dei i due tagli di carne, quindi uniteli al brodo caldo preparato in precedenza e mettete il tutto sul fuoco. Aggiungete ai liquidi 50 g di burro e fate addensare e ristringere bene, amalgamando con una frusta. Questa salsa vi servirà per nappare la carne prima di servirla.
                      
                                                            
                    
                    
                
                                                
                  
                    8
                                                                
                                          
                      Tagliate il carrè di maiale a fette e la pancetta a cubotti, nappate la carne con il fondo ristretto, accompagnate le carni con le chips di patate e la verza sbruciacchiata.
                      
                                                            
                    
                    
                
                                              
          
                  