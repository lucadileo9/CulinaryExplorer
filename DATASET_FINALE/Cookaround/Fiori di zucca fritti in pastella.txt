DIFFICOLTÀ
bassa
I fiori di zucca in pastella sono un antipasto tipico della cucina italiana, presenti in ogni regione da nord a sud, ogni zona ha la sua ricetta con variazioni sul tema. La ricetta con passo passo fotografico che ti proponiamo oggi è una ricetta molto classica, puoi trovarla in ogni ristorante a partire da Maggio fino a Ottobre, quando i fiori di zucca provengono dal territorio nazionale. 

                                                Ingredienti per i fiori di zucca fritti in pastella
                                                                      
                
                                                                Fiori di zucca
                                                                                          20
                  
                                                              
              
                                  
                
                                                                Olio di semi di arachide
                                                                  per friggere -
                                                                  
                  q.b.
                                                              
              
                                                                                      Ingredienti per il ripieno
                                                                      
                
                                                                Acciughe sott'olio
                                                                                          10
                  
                                                              
              
                                  
                
                                                                Caciocavallo
                                                                                          200
                  gr
                                                              
              
                                                                                      Ingredienti per la pastella
                                                                      
                
                                                                Acqua tiepida
                                                                                          220
                  gr
                                                              
              
                                  
                
                                                                Lievito di birra fresco
                                                                                          15
                  gr
                                                              
              
                                  
                
                                                                Farina 00
                                                                                          150
                  gr
                                                              
              
                                  
                
                                                                Sale fino
                                                                                          6
                  gr
                                                              
              
                                  
                
                                                                Zucchero
                                                                                          6
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per prima cosa, nella realizzazione dei fiori di zucca fritti, devi iniziare dalla pastella. Prendi una ciotola aggiungi il lievito sbriciolato ed un pò d’acqua che va presa dai 220 gr che ti serviranno in seguito.  Emulsiona acqua e lievito con una frusta. 
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In un’altra ciotola versa la farina e la restante acqua, mescola con una frusta fino ad ottenere un composto liscio.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungi il lievito sciolto precedentemente, il sale e lo zucchero, continua ad amalgamare il composto con la frusta, copri con pellicola trasparente e lascia riposare 30 minuti a temperatura ambiente.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Nel frattempo che attendi i tempi corretti per il riposo della pastella, occupati della pulizia dei fiori di zucca, stacca il gambo, e con le mani tira via i pistilli esterni.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Estrai anche Il bocciolo interno. Taglia il caciocavallo a listarelle e appoggia su ognuna di esse mezza acciuga.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Prima di riempire i fiori di zucca, metti una padella adatta alla frittura sul fuoco, versaci l'olio per friggere e porta a giusta temperatura (circa 170°).

                      
                                          
                      Riempi il fiore di zucca e chiudi arrotolando leggermente l’estremità del fiore. Passati i 30 minuti di riposo della pastella, immergici velocemente il fiore di zucca ripieno. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Man mano che immergi i fiori di zucca ripieni nella pastella, tuffali nella padella con l'olio bollente. Friggili pochi per volta e, quando saranno ben dorati, trasferiscili su carta da cucina assorbente e servili ancora caldi.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  