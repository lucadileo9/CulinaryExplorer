DIFFICOLTÀ
bassa
Quando la primavera chiama, la terra con i suoi frutti risponde in maniera egregia! In questo periodo infatti c'è proprio un'esplosione di verdura e ortaggi tipici e deliziosi. Bene, se stavate cercando una bella idea da realizzare per un menù di mare che sia un po' diversa dal solito, vi proponiamo la ricetta delle linguine asparagi e gamberetti: un primo che abbina il buono della terra e il buono del mare per dar vita ad una portata gustosissima e decisamente chic. La ricetta non è per niente difficile, anzi, seguendo i nostri consigli riuscirete senz'altro a farla in maniera eccellente. Provate questa ricetta e se cercate un buon secondo piatto di mare da abbinare al vostro menù di pesce, provate gli spiedini di calamaretti spillo, davvero un'idea favolosa!

                                                                                      
                
                                                                Linguine
                                                                                          400
                  gr
                                                              
              
                                  
                
                                                                Asparagi
                                                                                          250
                  gr
                                                              
              
                                  
                
                                                                Gamberi
                                                                                          300
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Porri
                                                                                          100
                  gr
                                                              
              
                                  
                
                                                                Pomodori
                                                                                          2
                  
                                                              
              
                                  
                
                                                                Vino bianco
                                                                                          ½
                  bicchieri
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Quando volete realizzare la ricetta delle linguine asparagi e gamberetti dovete innanzitutto far scottare in acqua salata i vostri asparagi puliti. Trascorso questo tempo alzateli dall'acqua e tuffateli in acqua e ghiaccio, in questo modo manterranno il loro colore vivo. In una padella versate l'olio e fatevi soffriggere del porro tagliato fine e dopo qualche minuto aggiungete anche gli asparagi. Fate rosolare quindi aggiungete anche i gamberetti e sfumate con un po' di vino bianco. Quando tutta la parte alcolica sarà evaporata, aggiunegte i pomodorini, salate, pepate e portate a cottura mescolando di tanto in tanto. A questo punto cuocete la pasta in abbondante acqua salata, scolatela al dente e ripassatela in padella. Impiattate le linguine asparagi e gamberetti aggiungendo del prezzemolo fresco se piace. 
                      
                                                                                
                    
                    
                    
                
                                              
          
                              Consiglio
                                
                  
                                        Non amo la pasta lunga, che altro tipo di pasta potrei usare?
Con questo sugo ci stanno bene anche le farfalle.
                  
                
                              
          
                  