DIFFICOLTÀ
bassa
Volete gustare un piatto di pasta senza sentirvi poi appensantiti a causa di un sugo troppo pesante ed indigesto? Noi vi consigliamo di alleggerire tutto con questo sugo realizzato con un pesce leggero ma gustoso ovvero la trota salmonata. I nostri sedani con sugo di trota salmonata sono buonissimi e decisamente semplici da fare! Provateli e non ve ne pentirete affatto. 

                                                                                      
                
                                                                Sedani rigati
                                                                                          400
                  gr
                                                              
              
                                  
                
                                                                Pomodori
                                                                                          4
                  
                                                              
              
                                  
                
                                                                Trota salmonata
                                                                                          300
                  gr
                                                              
              
                                  
                
                                                                Capperi sotto sale
                                                                                          1
                  cucchiaio da tavola
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Prendete i filetti di trota salmonata ed assicuratevi di rimuovere tutte le lische. Togliere anche la pelle e tagliarli a bocconcini.
                      
                                                              
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lavate i pomodori e praticate un'incisione a X sul fondo di ciascuno, quindi sbollentateli in acqua bollente per un minuto.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Scolateli e passateli in acqua molto fredda, quindi spellateli ed affettateli.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Scaldate un generoso giro d'olio extravergine d'oliva in una padella, possibilmente in ferro e fatevi soffriggere uno spicchio d'aglio in camicia.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Unite anche i pomodori e lasciate cuocere a fiamma vivace.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Nel frattempo portate a bollore una pentola d'acqua, salatela e tuffatevi i sedani.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Unite i capperi già dissalati al sugo e preparatevi un ciuffo di prezzemolo tritato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Togliete lo spicchio d'aglio dalla padella e unite i bocconcini di pesce ed il prezzemolo tritato; lasciate insaporire.

                      
                                          
                      Successivamente ammorbidite il sugo con un mestolo dell'acqua di cottura della pasta.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Scolate i sedani al dente e passateli in padella con il sugo; mantecate bene. Cospargete con altro prezzemolo fresco tritato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Servite la pasta ben calda con un altro po' di prezzemolo ed un filo d'olio a crudo.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  