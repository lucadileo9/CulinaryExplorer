DIFFICOLTÀ
bassa
I fiori di zucca fritti sono un antipasto gustoso, ricetta tipica della cucina romana e italiana che richiama l'estate con i suoi colori, profumi e sapori. 

                                                                                      
                
                                                                Fiori di zucca
                                                                                          12
                  
                                                              
              
                                  
                
                                                                Mozzarella
                                                                                          125
                  gr
                                                              
              
                                  
                
                                                                Alici sott'olio sgocciolate
                                                                                          12
                  
                                                              
              
                                  
                
                                                                Farina 00
                                                                                          150
                  gr
                                                              
              
                                  
                
                                                                Acqua
                                                                                          120
                  gr
                                                              
              
                                  
                
                                                                Lievito di birra fresco
                                                                                          10
                  gr
                                                              
              
                                  
                
                                                                Sale
                                                                                          5
                  gr
                                                              
              
                                  
                
                                                                Zucchero
                                                                                          5
                  gr
                                                              
              
                                  
                
                                                                Olio di semi
                                                                  circa 1 lt e 1/2 -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i fiori di zucca fritti, sbriciola il lievito di birra in una ciotola, aggiungi l’acqua e mescola con una frusta per scioglierlo, aggiungi, sempre mescolando, anche il sale e lo zucchero, infine la farina. Ottieni una pastella liscia e senza grumi e lascia lievitare un paio d’ore coprendo la ciotola con un canovaccio o la pellicola.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Pulisci i fiori di zucca: accorcia il gambo, rimuovi le spine esterne al calice poi, aprendo leggermente il fiore, rimuovi il picciolo.

                      
                                          
                      Una volta puliti, lava bene i fiori immergendoli in acqua fresca, infine scolali e lasciali asciugare all’aria.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Intanto taglia una mozzarella a fettine di 1 cm per lato, scola dall’olio o dissala i filetti di acciuga. Quindi farcisci i fiori, con un pezzo di mozzarella e un'acciuga.

                      
                                          
                      Riprendi la pastella lievitata e, prima di immergerci i fiori, mescolala di nuovo con la frusta.

                      
                                          
                      Passa i fiori nella pastella cercando di mantenerli chiusi, senza far uscire mozzarella e acciuga, poi man mano che li hai pastellati, mettili a friggere in olio caldo. Rilasciali nell’olio delicatamente per evitare di schizzare. Mantienili girati con una schiumarola, cercando di individuare e girare quelli che si aprono per evitare la fuoriuscita della mozzarella.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Scola i fiori di zucca fritti su carta per fritti solo quando sono belli dorati. Attendi qualche minuto che l'olio in eccesso venga assorbito e poi sistema i fiori di zucca ripieni e fritti in un piatto da portata.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  