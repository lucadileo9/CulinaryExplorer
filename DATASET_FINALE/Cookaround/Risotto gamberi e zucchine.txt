DIFFICOLTÀ
bassa
Il risotto gamberi e zucchine, come il risotto alla pescatora, è un primo adatto ad ogni occasione. Facile da fare, alla portata di tutti,  può essere preparato in un giorno qualunque ma è proprio l'ideale se presentato durante una cena importante come può essere ad esempio il cenone della vigilia di Natale, perché decisamente sobrio, elegante e raffinato.

                                                                                      
                
                                                                brodo vegetale
                                                                                          1
                  l
                                                              
              
                                  
                
                                                                Riso Ribe
                                                                                          380
                  gr
                                                              
              
                                  
                
                                                                Zucchine
                                                                                          500
                  gr
                                                              
              
                                  
                
                                                                Gamberi
                                                                                          500
                  gr
                                                              
              
                                  
                
                                                                Parmigiano Reggiano
                                                                                          30
                  gr
                                                              
              
                                  
                
                                                                Filetti di acciughe
                                                                                          3
                  
                                                              
              
                                  
                
                                                                Scalogno
                                                                                          2
                  
                                                              
              
                                  
                
                                                                Vino bianco
                                                                                          ½
                  bicchieri
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare la ricetta del risotto gamberi e zucchine comincia tagliando le zucchine lavate, prima a metà poi a strisce e poi a cubetti di massimo 2 cm. per lato. 

                      
                                          
                      Pulisci i gamberi rimuovendo il carapace dalla coda e poi separa la testa dal corpo, con un coltellino sfila anche l'intestino. Con i carapaci se vuoi puoi fare una bisque o metterne alcuni all’interno del brodo, danno più sapore. Trita grossolanamente un paio di scalogni.

                      
                                          
                      In una padella antiaderente versa un filo d’olio e metti a rosolare i filetti di acciuga.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi lo scalogno alle acciughe e lascialo rosolare. Aggiungi le zucchine e dopo aver mescolato, lascia cuocere coperto per circa 3 minuti. Aggiungi sale e pepe e, infine, i gamberi. Lascia cuocere 1 minuto e poi tieni tutto da parte.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In una casseruola bassa versa un filo d’olio e fai tostare il riso a fuoco vivo per 1 minuto. Sfuma con mezzo bicchiere di vino bianco e quando si è asciugato comincia a bagnare con il brodo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Il risotto va cotto piano piano, aggiungendo poco brodo alla volta, aspettando che si asciughi prima di aggiungerne altro. Ogni tanto assaggia per capire il grado di cottura e verso metà, aggiungi le zucchine e i gamberi. Aggiungi tanto brodo quanto ne serve per arrivare a cottura e correggi di sale se serve.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Quando il riso è arrivato a cottura, a fuoco spento, aggiungi una spolverata leggera di formaggio grattugiato, mescola e copri con un coperchio. Lascia ai chicchi di riso il tempo per gonfiarsi per bene, basteranno circa 2 minuti di orologio. Servi in piatti individuali. 
                      
                                                              
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Quale tipo di riso si deve utilizzare per ottenere un buon risotto gamberi e zucchine?
  							È preferibile utilizzare il Vialone Nano che in genere è perfetto per i risotti.
  						
  					  						
  							Il brodo va bene anche quello di carne?
  							Va anche bene ma di certo con il vegetale avrai un gusto più delicato.
  						
  					  						
  							Come faccio a capire che la parte alcolica è evaporata?
  							Devi letteralmente annusare. Quando non sentirai più odore di vino, è pronto.
  						
  										
				
              
          
                  