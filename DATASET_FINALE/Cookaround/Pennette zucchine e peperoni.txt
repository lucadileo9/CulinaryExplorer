DIFFICOLTÀ
bassa
Pennette zucchine e peperoni, un primo piatto davvero buono, leggero e perfetto per l'estate. Proprio quando le verdure iniziano ad abbondare sul mercato, ovvero nella stagione più calda, ecco che le idee di ricette leggere a base di verdure sono sempre gradite.

                                                                                      
                
                                                                Pennette
                                                                                          400
                  gr
                                                              
              
                                  
                
                                                                Peperoni
                                                                                          2
                  
                                                              
              
                                  
                
                                                                Zucchine
                                                                  medio-piccole -
                                                                  4
                  
                                                              
              
                                  
                
                                                                Aceto balsamico
                                                                                          ½
                  bicchieri
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le pennette zucchine e peperoni dovrete partire dalla pulizia e preparazione delle verdure. Lavate i peperoni e divideteli in falde, rimuovete i semi e i filamenti bianchi, quindi affettateli a striscioline.

                      
                                          
                      Procedete con il lavaggio delle zucchine, rimuovete le estremità, tagliatele in quarti e affettatele.
                      
                                                                                
                    
                    
                    
                
                                                
                  
                    2
                                                                
                                          
                      Scaldate un bel giro d'olio extravergine d'oliva in una bella padella ampia, aggiungete uno spicchio d'aglio sbucciato e fate prendere calore fino a far sfrigolare l'olio.

                      
                                          
                      A questo punto unite le verdure e fatele stufare a fuoco moderato. Salate adeguatamente.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Quando tutto il liquido delle verdure si sarà assorbito, sfumatele con l'aceto balsamico aumentando leggermente l'intensità della fiamma per farlo evaporare e ridurre.

                      
                                          
                       
                      
                                                            
                    
                    
                
                                                
                  
                    4
                                                                
                                          
                      Mettete, nel frattempo, sul fuoco una pentola colma d'acqua e portatela ad ebollizione. Quando spicca il bollore, allora potrete aggiungere il sale grosso in quantità adeguata e le pennette che dovranno cuocere al dente.
                      
                                                            
                    
                    
                
                                                
                  
                    5
                                                                
                                          
                      Scolate la pasta e trasferitela nella padella con il condimento, lasciate il tutto sul fuoco per un paio di minuti, giusto il tempo necessario a far insaporire la pasta e a legare bene i sapori. 
                      
                                                            
                    
                    
                
                                                
                  
                    6
                                                                
                                          
                      Servite le pennette zucchine e peperoni in tavola con una macinata di pepe nero a piacere.
                      
                                                            
                    
                    
                
                                              
          
                  