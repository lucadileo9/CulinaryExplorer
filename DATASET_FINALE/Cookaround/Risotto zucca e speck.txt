DIFFICOLTÀ
molto bassa
Il risotto alla zucca è un primo piatto cremoso e delicato, una delizia da gustare durante tutta la stagione autunnale e non solo! In questa ricetta ti proponiamo una variante ancora più buona e saporita, il risotto zucca e speck! Un primo piatto che si ispira ai sapori del Trentino, ottimo per rifocillarsi durante le giornate più fredde. Preparare il risotto zucca e speck è molto semplice, segui la nostra ricetta dettagliata con video e passo passo fotografico per portare in tavola, cucinato con le tue mani, un piatto che è una gioia per gli occhi e per il palato.

                                                                                      
                
                                                                Zucca
                                                                                          400
                  gr
                                                              
              
                                  
                
                                                                Riso
                                                                                          320
                  gr
                                                              
              
                                  
                
                                                                Speck
                                                                                          100
                  gr
                                                              
              
                                  
                
                                                                Burro
                                                                                          50
                  gr
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Scalogno
                                                                                          1
                  
                                                              
              
                                  
                
                                                                Rametto di rosmarino
                                                                                          1
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                brodo vegetale
                                                                                          
                  q.b.
                                                              
              
                                                                                      Per mantecare 
                                                                      
                
                                                                Burro
                                                                                          
                  q.b.
                                                              
              
                                  
                
                                                                Parmigiano grattugiato
                                                                                          
                  q.b.
                                                              
              
                                                                                                Attrezzature
              
                
                                  Casseruola /                                   Padella                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare il risotto zucca e speck, affetta finemente lo scalogno e fallo soffriggere in una padella con metà del burro.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo taglia la zucca a dadini e uniscila allo scalogno in padella. Aggiungi un rametto di rosmarino, aggiusta di sale e cuoci spadellando, se sei pratico o semplicemente mescolando con un cucchiaio di legno. Continua la cottura della zucca aggiungendo del brodo vegetale.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel frattempo taglia lo speck a listarelle. Scalda il burro rimanente e un filo d'olio in una casseruola, aggiungi il riso e fallo tostare. Unisci il brodo e porta il risotto a cottura.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      A circa metà cottura del risotto, aggiungi la zucca dopo aver rimosso il rametto di rosmarino. Unisci anche lo speck tagliato a listarelle, lasciandone un po' da parte per la guarnizione. Porta a cottura aggiungendo del brodo quando il brodo precedente si sarà asciugato, ma non del tutto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Intanto scalda una piccola noce di burro in un'altra padella e fai rosolare lo speck rimasto, facendolo diventare croccante.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Una volta cotto manteca il risotto con una bella noce di burro e del parmigiano. Servi il risotto con lo speck croccante e una macinata di pepe nero.
                      
                                                              
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Non amo molto i pezzi di zucca, come posso risolvere? 
  							Puoi frullarla dopo averla rosolata nel burro con lo scalogno, il risotto alla zucca sarà ancora più cremoso.
  						
  					  						
  							Non so come tostare bene il riso per fare il risotto zucca e speck, c'è un trucco?
  							Devi assicurarti di avere un tegame largo in modo che tutti o quasi tutti i chicci siano a contatto con il calore e devi mescolare sempre, finché non diventano trasparenti.
  						
  					  						
  							I risotti mi vengono sempre un po' collosi, come posso fare per evitarlo?
  							Quando aggiungi il brodo assicurati che sia bollente ed utilizza un riso adatto ai risotti.
  						
  										
				
              
          
                  