DIFFICOLTÀ
bassa
Zuppa di funghi con castagne: il comfort food perfetto quando il freddo si fa sentire. Un piatto delizioso che vi tornarà utile quando volete portare a tavola un pasto caldo e saporito. Un piatto ideale per ristorarsi dopo una lunga giornata di lavoro. Se vi piacciono i funghi, guardate le nostre ricette con i funghi.

                                                                                      
                
                                                                Funghi pioppini
                                                                                          250
                  gr
                                                              
              
                                  
                
                                                                Funghi orecchioni o ostrica (Pleurotus)
                                                                                          250
                  gr
                                                              
              
                                  
                
                                                                Funghi gallinacci o finferli (C. cibarius)
                                                                                          200
                  gr
                                                              
              
                                  
                
                                                                Funghi champignon (A. bisporus)
                                                                                          350
                  gr
                                                              
              
                                  
                
                                                                Castagne essiccate
                                                                                          150
                  gr
                                                              
              
                                  
                
                                                                Sedano
                                                                                          60
                  gr
                                                              
              
                                  
                
                                                                Cipolla
                                                                                          100
                  gr
                                                              
              
                                  
                
                                                                Carota
                                                                                          80
                  gr
                                                              
              
                                  
                
                                                                Rametto di rosmarino
                                                                                          1
                  
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                Rametti di timo
                                                                                          1
                  
                                                              
              
                                  
                
                                                                Foglie di alloro
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Acqua
                                                                                          1,5
                  l
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando volete realizzare la zuppa di funghi con castagne preparate prima di tutto il brodo. Unite in una capiente casseruola ad 1,5 l di acqua fredda: il sedano e la carota puliti, assieme a la cipolla intera sbucciata e le castagne secche. Portate poco sotto il punto di ebollizione quindi insaporite il brodo con un pizzico di sale grosso, mescolate il tutto e lasciate cuocere per circa 30 minuti scoperto senza raggiungere la piena ebollizione.
                      
                                                                                
                    
                    
                    
                
                                                
                  
                    2
                                                                
                                          
                      Intanto pulite i funghi con un panno umido quindi dividete gli champignon in quarti mentre i pleurotus ed i gallinacci tagliateli in pezzi grossolani, lasciate interi i pioppini.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Una volta trascorso il tempo di cottura del brodo filtratelo e tenete da parte le castagne ormai tenere. Rosolate in un ampia casseruola: l'aglio diviso a metà privato dell'anima, il timo, l'alloro ed il rosmarino in un giro d'olio, aggiungete i funghi e, mescolate il tutto. Sbriciolate all'incirca 1/3 delle castagne lesse e, aggiungetele nella casseruola. Unite in padella il brodo preparato in precedenza.

                      
                                          
                      Aggiustate la zuppa con un pizzico di sale se necesasrio, coprite con un coperchio e, cuocete per circa 35 minuti a fuoco basso . 
                      
                                                            
                    
                    
                
                                                
                  
                    4
                                                                
                                          
                      Trascorso il tempo necessario per la cottura, prelevate 2-3 mestoli di zuppa, compresi i funghi, poneteli in un recipiente idoneo, aggiungete 5-6 castagne lesse e frullate con un frullatore ad immersione, versate il composto ottenuto nella zuppa ed amalgamate il tutto. Potete frullare altro composto per ottenere una zuppa più densa. Regolate di sale e pepe quindi proseguite la cottura per altri 5 minuti. Aggiungete le castagne intere rimanenti tenute da parte, mescolate il tutto e servite con l'aggiunta di un filo di olio e.v.o. a piacere.
                      
                                                            
                    
                    
                
                                              
          
                  