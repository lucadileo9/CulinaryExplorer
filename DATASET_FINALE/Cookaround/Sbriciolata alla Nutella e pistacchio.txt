DIFFICOLTÀ
media
Cosa può nascere dall’incontro fra la tradizionale sbrisolona e una semplice torta con la Nutella? Un dolce irresistibile ovviamente, a cui abbiamo aggiunto un tocco ancora più goloso… la sbriciolata alla Nutella e pistacchio! Come dice il suo nome, il guscio è realizzato con briciole di frolla che nascondono sotto la superficie uno strato cremoso di crema di nocciole e pasta di pistacchi. Scoprite quale trucco abbiamo usato per evitare che il ripieno si secchi e gustate la sbriciolata alla Nutella e pistacchio in tutta la sua bontà!

                                                Per uno stampo del diametro di 22 cm
                                                                      
                
                                                                Farina 00
                                                                                          400
                  gr
                                                              
              
                                  
                
                                                                Zucchero
                                                                                          140
                  gr
                                                              
              
                                  
                
                                                                Burro
                                                                  freddo -
                                                                  150
                  gr
                                                              
              
                                  
                
                                                                Uova
                                                                  2 medie -
                                                                  110
                  gr
                                                              
              
                                  
                
                                                                Lievito in polvere per dolci
                                                                                          2
                  cucchiai da tè
                                                              
              
                                  
                
                                                                Sale fino
                                                                                          1
                  pizzico
                                                              
              
                                                                                      Per il ripieno
                                                                      
                
                                                                Nutella®
                                                                                          400
                  gr
                                                              
              
                                  
                
                                                                Pasta di pistacchio
                                                                                          100
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per prima cosa preparate il ripieno: prendete un foglio di carta forno e disegnate un cerchio del diametro di 22 cm con la Nutella e la pasta di pistacchio, cercando di mantenere uno spessore uniforme.

                      
                                          
                      Trasferite il disco nel freezer per un paio di ore.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Setacciate in una ciotola la farina con il lievito.

                      
                                          
                      Al centro aggiungete le uova, lo zucchero, il sale e il burro freddo tagliato a pezzetti.

                      
                                          
                      Lavorate gli ingredienti con la punta delle dita, in modo da ottenere un impasto grossolano, fatto da pezzi di frolla.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Rivestite una teglia di 24 cm di diametro con carta forno.

                      
                                          
                      Versate all’interno poco più della metà delle briciole di pasta frolla, poi pressate leggermente il fondo per formare un bordo rialzato di circa 1 cm.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Rimuovete dal freezer il disco di Nutella e pistacchio ormai congelato, staccatelo dalla carta forno e adagiatelo al centro della base di frolla.

                      
                                          
                      Ricoprite la superficie con le briciole di frolla rimanenti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Infornate la sbriciolata in forno statico già caldo a 190° nel ripiano centrale per circa 45-50 minuti; a fine cottura la superficie dovrà risultare dorata.

                      
                                          
                      Una volta cotta, lasciate raffreddare completamente la sbriciolata alla Nutella e pistacchio prima di servirla.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La sbriciolata alla Nutella e pistacchio può essere conservata sotto una campana di vetro per un paio di giorni.
Il dolce, una volta cotto, può anche essere congelato.
                  
                
                              
          
                  