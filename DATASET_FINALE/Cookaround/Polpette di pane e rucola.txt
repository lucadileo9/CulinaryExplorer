DIFFICOLTÀ
molto bassa
Le polpette di pane e è rucola sono una ricetta facile e gustosa, perfetta per recuperare il pane avanzato trasformandolo in bocconcini appetitosi e stuzzizanti, che faranno gola a tutta la famiglia. Con pochi e semplici ingredienti porterete in tavola un antipasto veloce, uno sfizio fritto al quale nessuno saprà resistere. Provatele anche accompagnandole con qualche salsina fresca e aromatica: ad esempio miscelando yogurt greco, succo di limone, olio e pepe!

                                                                                      
                
                                                                Pane  raffermo
                                                                                          250
                  gr
                                                              
              
                                  
                
                                                                Parmigiano grattugiato
                                                                                          80
                  gr
                                                              
              
                                  
                
                                                                Rucola fresca
                                                                                          50
                  gr
                                                              
              
                                  
                
                                                                Pangrattato
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Olio di semi per frittura
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le polpette di pane e rucola prendete il pane raffermo, con molta mollica, e bagnatelo immergendolo in acqua fresca. Lasciate riposare 3 minuti a mollo e poi, quando si sarà ammorbidito, strizzatatelo per bene, quindi sbriciolatelo finemente dentro una ciotola.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lavate ed asciugate la rucola, quindi tritatela finemente con un coltello. Mettete la rucola tritata dentro la ciotola del pane, unite il formaggio grattugiato, un pizzico di pepe nero ed un cucchiaino da caffè raso di sale ed iniziate ad impastare con le mani.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Impastate fino ad ottenere un composto compatto, se dovesse risultare troppo bagnato, aggiungete un cucchiaio di pangrattato alla volta finché il composto non si attaccherò più alle mani. Formate delle polpette delle stesse dimensioni, scaldate abbondante olio per friggere e quando sarà ben caldo cuocete poche polpette alla volta finché non saranno bene dorate da tutti i lati. Scolate su carta assorbente da cucina e servite in tavola le vostre polpette di pane e rucola sia calde che fredde.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Le polpette di pane e rucola si conservano in frigorifero per massimo 2 giorni chiuse in un contenitore con coperchio. Si possono congelare ancora da crude tenendole distanti tra di loro finché non saranno ben congelate, poi potete conservarle in freezer in una busta per alimenti più pratica.
                  
                
                              
          
                              Consiglio
                                
                  
                                        Per rendere le polpette di pane e rucola più leggere potete usare un pane integrale e cuocerle in forno statico già caldo a 180°C per 10 minuti.
                  
                
                              
          
                  