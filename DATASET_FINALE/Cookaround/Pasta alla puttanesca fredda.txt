DIFFICOLTÀ
molto bassa
Sei alla ricerca di un piatto veloce, ma fa caldo e non hai voglia di impazzire in cucina? Ti direi che sei nel posto giusto allora! Oggi ti spiego come cucinare un'insalata di pasta diversa dal solito: la pasta alla puttanesca fredda! Sì, lo so, sei abituato a mangiartela bella calda nelle altre stagioni, ma ti garantisco che questo piatto della tradizione italiana si presta molto bene a questo tipo di preparazione! Segui la nostra ricetta semplificata dai passo passo fotografici per cucinare anche tu questa buonissima pasta alla puttanesca fredda, oppure guarda le altre ricette fredde che potrebbero piacerti:

                                                                                      
                
                                                                Sedani rigati
                                                                                          320
                  gr
                                                              
              
                                  
                
                                                                Pomodorini
                                                                                          200
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Filetti di acciughe
                                                                                          6
                  
                                                              
              
                                  
                
                                                                Olive nere denocciolate
                                                                                          50
                  gr
                                                              
              
                                  
                
                                                                Olio extravergine d'oliva (EVO)
                                                                                          5
                  cucchiai da tavola
                                                              
              
                                  
                
                                                                Capperi dissalati
                                                                                          1
                  cucchiaio da tavola
                                                              
              
                                  
                
                                                                Prezzemolo tritato
                                                                                          1
                  cucchiaio da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      La prima cosa da fare per preparare la pasta alla puttanesca fredda, è cuocere la pasta. Riempi una capiente pentola con acqua potabile, portala a bollore, quando l'acqua bolle abbassa la fiamma, buttaci un pugno di sale grosso, alza di nuovo la fiamma e, quando torna a bollire versa la quantità di pasta prevista dalla ricetta. Cuoci la pasta rispettando i tempi indicati nella confezione, poi scola la pasta in uno scolapasta e passalo velocemente sotto l'acqua corrente fresca per fermare la cottura ed eliminare l'amido in eccesso che potrebbe dare un fastidioso effetto di "colla". Sgronda bene la pasta e mettila in una ciotola capiente condita con olio extravergine di oliva.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Adesso prepara il condimento: lava i pomodorini e tagliali a metà o in quarti a seconda della loro dimensione, mettili in una terrina. Scola e taglia i filetti d’acciuga e uniscili ai pomodorini. Sbuccia e taglia sottilmente lo spicchio d’aglio o in alternativa, tritalo. Scola dal liquido di conservazione le olive nere, tagliale a rondelle, infine riunisci tutti gli ingredienti in una ciotola. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Sminuzza i capperi dissalati, aggiungili agli altri ingredienti nella ciotola e unisci anche il prezzemolo tritato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Condisci con sale, pepe macinato di fresco e un filo d'olio.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Mescola molto bene il condimento con un cucchiaio, poi uniscilo nell'insalatiera dove hai già preparato la pasta fredda. Mescola e copri con della pellicola da cucina, lascia in frigo almeno mezz'ora prima di servire. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Puoi cucinare la pasta alla puttanesca il giorno prima, tienila in frigo coperta di pellicola da cucina e tirala fuori 20 minuti prima di servirla. 
Se vuoi preparare la pasta in versione vegetariana puoi non mettere le acciughe o sostituirle con delle lamelle di mandorle che donano una nota croccante. Se usi le olive taggiasche non è necessario tagliarle a rondelle, essendo già piccoline puoi lasciarle anche intere.
 
                  
                
                              
          
                  