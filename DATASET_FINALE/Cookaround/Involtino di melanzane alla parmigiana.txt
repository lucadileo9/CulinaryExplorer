DIFFICOLTÀ
bassa
L'involtino di melanzane alla parmigiana è un antipasto da servire caldo, per gustare tutta la cremosità del cuore di mozzarella. Ideale come antipasto, l'involtino di melanzane alla parmigiana è perfetto anche per arricchire un buffet! Come lo sono le melanzane sott'olio, che ti permettono di averle sempre gustose anche fuori stagione. Scopri le nostre migliori ricette con le melanzane.

                                                                                      
                
                                                                Melanzane
                                                                  lunghe -
                                                                  2
                  
                                                              
              
                                  
                
                                                                Pomodoro pelato
                                                                                          400
                  gr
                                                              
              
                                  
                
                                                                Mozzarella
                                                                                          200
                  gr
                                                              
              
                                  
                
                                                                Origano
                                                                                          1
                  rametto
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Parmigiano Reggiano
                                                                  grattugiato -
                                                                  50
                  gr
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Carta forno /                                   Forno /                                   Griglia /                                   Padella /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Scaldate molto bene una griglia possibilmente in ghisa.

                      
                                          
                      Affettate abbastanza finemente le melanzane per la loro lunghezza e ponetele a grigliare sulla griglia.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Scaldate dell'olio extravergine d'oliva in una padella e unitevi due spicchi d'aglio in camicia schiacciati.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando l'olio inizierà a sfrigolare, unitevi i pomodori pelati, regolate di sale e lasciate cuocere fino a che la salsa non si sarà ridotta.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Rimuovete gli spicchi d'aglio dalla padella e frullate la salsa per renderla più vellutata; insaporite con dell'origano.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Disponete le fette di melanzane grigliate sul piano di lavoro ben allargate, salatele, conditele con poco olio, adagiatevi sopra poca mozzarella tritata e arrotolatele.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Trasferite gli involtini di melanzane su di una placca da forno rivestita di carta da forno leggermente unta, ungete e salate anche la superficie degli involtini.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Cospargete gli involtini con del parmigiano grattugiato.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Infornate gli involtini a 180°C (con il grill acceso) per circa 10 minuti o fino a gratinatura.
                      
                                                              
                                                
													
												
                                              
                                        
                    
                    
                
                                                
                  
                    9
                                                                
                                          
                      Servite gli involtini su di una base di salsa al pomodoro aggiungendo dell'altro origano e qualche fiocchettino di sale.
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                         La parmigiana è un vero e proprio microcosmo culinario, fatto di mille varianti e accorgimenti diversi a seconda di chi la prepara. Gastronomicamente, per parmigiana si intende la preparazione delle melanzane con formaggio e pomodoro, una ricetta che si perde tra il 1600 e il 1700 italiano e che si lega strettamente a quei primi passi di globalizzazione culinaria fatti dopo la scoperta delle Americhe, a cui si deve la presenza dei pomodori sulle tavole di tutto il mondo. Il pomodoro resta uno degli elementi base di questa ricetta, mentre il formaggio varia a seconda della regione in cui la ricetta viene preparata. Si suppone che la ricetta della parmigiana sia una evoluzione pratica di preparazioni in cui venivano utilizzate zucca e zucchine, ma quando ci si rese conto del potenziale cotto delle melanzane si cominciarono a sostituire nella ricetta.Le melanzane infatti a differenza delle zucchine, hanno una capacità di assorbimento dei grassi molto più elevata e questo implica un sapore molto più concentrato e ricco non inficiato dalla cottura ne' dalla presenza di formaggi. 
                  
                
                              
          
                  