DIFFICOLTÀ
molto bassa
Oggi cuciniamo insieme una golosa zuppa invernale che, siamo sicuri, ti piacerà tantissimo, tanto da diventare il tuo piatto preferito: la vellutata di ceci con cipolle e pane tostato. La nostra versione prevede di usare ceci secchi da tenere a bagno per una notte, ma se vuoi usare quelli già pronti va benissimo, raddoppia il peso di quelli secchi e scegli il prodotto conservato in barattolo di vetro.

                                                                                      
                
                                                                brodo vegetale
                                                                                          600
                  ml
                                                              
              
                                  
                
                                                                Patate
                                                                                          100
                  gr
                                                              
              
                                  
                
                                                                Ceci secchi
                                                                                          280
                  gr
                                                              
              
                                  
                
                                                                Pane bianco in cassetta
                                                                                          2
                  fette
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Rametto di rosmarino
                                                                                          1
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Burro
                                                                                          
                  q.b.
                                                              
              
                                                                                      Ingredienti per le cipolle pastellate
                                                                      
                
                                                                Cipolle
                                                                                          200
                  gr
                                                              
              
                                  
                
                                                                Farina di riso
                                                                                          
                  q.b.
                                                              
              
                                  
                
                                                                Olio di semi di arachide
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Se vuoi usare i ceci secchi per cucinare la vellutata di ceci con cipolle e pane tostato, devi ricordarti di metterli a bagno almeno 12 ore prima. Trascorso il tempo di ammollo, scolali dall'acqua e mettili in una pentola con acqua pulita che li ricopra abbondantemente, insieme a aglio e rosmarini, cuoci a fuoco lento per almeno un'ora. 
                      
                                                                                
                    
                    
                    
                
                                                
                  
                    2
                                                                
                                          
                      Lessa le patate in acqua bollente, quindi togli la buccia e mettile da parte. Prepara anche una pentola piena di brodo vegetale.

                      
                                          
                       
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Versa un filo d'olio extravergine d'oliva all'interno di una casseruola, profuma l'olio con uno spicchio d'aglio diviso a metà al quale avrai eliminato l'anima interna. Lascia insaporire l'olio per qualche minuto a fuoco basso, quindi unisci i ceci lessati e circa 400 ml di brodo vegetale caldo, aromatizza con il rametto di rosmarino, insaporisci con un pizzico di sale e pepe e, cuoci per circa 10 minuti. 
                      
                                                            
                    
                    
                
                                                
                  
                    4
                                                                
                                          
                      A questo punto taglia la cipolla a fette di circa 1 cm e separa con cura i vari anelli, tienili momentaneamente da parte.

                      
                                          
                      Prepara la pastella: raccogli in un recipiente la farina di riso, versa nel recipiente l'acqua gassata fredda e, mescola bene il tutto. In una padella metti l'olio di semi e portalo alla temperatura di 180°C . Appena l'olio avrà raggiunto la temperatura indicata, prendi gli anelli di cipolla, passali nella pastella e friggili, pochi per volta, nell'olio bollente. Quando gli anelli di cipolla si saranno ben dorati, scolali, lascia eliminare l'olio su di un colino, o su di un foglio di carta assorbente e tieni da parte. 
                      
                                                            
                    
                    
                
                                                
                  
                    5
                                                                
                                          
                      Metti all'interno di una padella una noce di burro, insieme ad un filo d'olio extravergine d'oliva e, lascia prendere calore. Dividi il pane in cassetta in cubetti, quindi mettili a tostare nella padella. 
                      
                                                            
                    
                    
                
                                                
                  
                    6
                                                                
                                          
                      Elimina lo spicchio d'aglio e il rametto di rosmarino dai ceci, aggiungi i ceci nella casseruola con la patata lessa, schiaccia tutto, prima con una forchetta, poi con il frullatore ad immersione fino a che avrai ottenuto la vellutata, nel caso risultasse troppo densa, allungala con poco brodo vegetale, se necessario aggiusta con un pizzico di sale.
                      
                                                            
                    
                    
                
                                                
                  
                    7
                                                                
                                          
                      Servi la vellutata guarnendo il piatto con gli anelli di cipolla, i cubetti di pane tostato, un leggero filo d'olio e, se gradisci un pizzico di pepe.
                      
                                                            
                    
                    
                
                                              
          
                  