DIFFICOLTÀ
media


                                                
                                                                      
                
                                          2 spigole di 300 g circa
                                      
              
                                  
                
                                          2 kg di sale grosso
                                      
              
                                  
                
                                          1 spicchio d’aglio
                                      
              
                                  
                
                                          qualche rametto di prezzemolo
                                      
              
                                  
                
                                          1 limone.
                                      
              
                                                                                              

                    
                            Preparazione
                                
                  
                    1
                                                                
                                          
                      Volete sapere come si cuoce in modo semplice il pesce e lo si rende estremamente gustoso? Le Spigole in crosta di sale allora fanno al caso vostro. Una ricetta semplice e genuina che può essere realizzata anche da chi non è un asso ai fornelli. 

                      
                                          
                      Se poi ne siete golosi ecco per voi altre ricette per cucinare il pesce, in maniera semplice ma dal grande risultato:

spigola al curry
ravioli alla spigola
spigola al limone


                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      Accendete il forno a 200°Eliminate le interiora dei pesci (ma NON squamateli!) e lavateli sotto l’acqua corrente, asciugateli bene sia all’esterno che all’interno.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Rivestite di carta da forno una pirofila bagnata (così la carta si modella meglio), versate sopra 1 chilo di sale grosso e distribuitelo sul fondo risalendo un po’ sulle pareti. Bagnate con dell’acqua usando preferibilmente uno spruzzino (il sale bagnato si scioglierà un po’ e col calore i granelli si fonderanno e compatteranno).
                      
                                                            
                    
                    
                
                                                
                  
                    4
                                                                
                                          
                      Deponete sul sale i pesci, mettendogli nel ventre mezza fettina di limone, 2 rametti di prezzemolo e 2 fettine d’aglio (NIENTE SALE… ce n’è abbastanza in giro…), avvicinate i pesci tra loro per evitare che i granelli di sale penetrino nel taglio e ricoprite con il 2° chilo di sale, bagnandolo ancora con lo spruzzino.
                      
                                                            
                    
                    
                
                                                
                  
                    5
                                                                
                                          
                      Infornate per 40 minuti, portate in tavola e rompete con un martello la crosta di sale che avrà raggiunto la consistenza di un sasso. Impiattate, condite con del limone e con un po’ d’olio d’oliva.
                      
                                                            
                    
                    
                
                                              
          
                  