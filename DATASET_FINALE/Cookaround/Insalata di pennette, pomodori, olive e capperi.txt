DIFFICOLTÀ
bassa
Se siete alla ricerca di un primo piatto perfetto per una cena tra amici o fresco e che si possa preparare anche in anticipo, la ricetta dell'insalatata di pennette, pomodori, olive e capperi è proprio ciò che fa al caso vostro. Semplice da fare ma allegra e colorata, vi permetterà di giocare in anticipo nelle giornate più calde. Una proposta questa ideale anche per i buffet o un aperitivo, ma decisamente perfetta da portare sotto l'ombrellone in ufficio. Provate questa ricetta e se amate le paste fredde, ecco per voi anche un'altra idea: cous cous di verdure!

                                                                                      
                
                                                                Pennette
                                                                                          300
                  gr
                                                              
              
                                  
                
                                                                Pomodorini ciliegia
                                                                                          400
                  gr
                                                              
              
                                  
                
                                                                Olive nere
                                                                                          180
                  gr
                                                              
              
                                  
                
                                                                Capperi sotto sale
                                                                                          40
                  gr
                                                              
              
                                  
                
                                                                Prezzemolo
                                                                  abbondante -
                                                                  1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Pecorino stagionato
                                                                  grattugiato -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      L'insalata di pennette, pomodorini, olive e capperi è molto veloce da preparare e perfetta per l'estate. Per prepararla mettete sul fuoco da subito una pentola colma d'acqua, salatela adeguatamente, quindi, non appena spicca bollore, aggiungete le pennette che dovranno cuocere al dente.
                      
                                                                                
                    
                    
                    
                
                                                
                  
                    2
                                                                
                                          
                      Una volta cotte, scolate le pennette e fatele freddare velocemente o sotto l'acqua fredda corrente o in acqua ghiacciata.

                      
                                          
                       
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Passate nel frattempo alla preparazione del condimento: lavate i pomodorini e tagliateli a metà, rimuovete l'acqua di vegetazione con i semi e tagliate la polpa rimasta a striscioline.
                      
                                                            
                    
                    
                
                                                
                  
                    4
                                                                
                                          
                      Scolate le olive dall'acqua di conserva e tagliatele a rondelle. Lavate anche il prezzemolo, quindi tritatelo.
                      
                                                            
                    
                    
                
                                                
                  
                    5
                                                                
                                          
                      Ora tutti gli ingredienti sono pronti per realizzare l'insalata di pennette con pomodorini, olive e capperi: condite la pasta freddata con i pomodorini, le olive, i capperi ed il prezzemolo. Terminate di condire con olio, sale, pepe e del pecorino grattugiato a piacere.
                      
                                                            
                    
                    
                
                                                
                  
                    6
                                                                
                                          
                      Fate riposare l'insalata di pennette con pomodorini, olive e capperi in frigorifero per almeno un'ora per poterla servire fredda e ben insaporita.
                      
                                                            
                    
                    
                
                                              
          
                  