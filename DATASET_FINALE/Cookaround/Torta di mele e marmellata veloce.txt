DIFFICOLTÀ
molto bassa
La Torta di mele e marmellata è una ricetta veloce e alla portata di tutti, rivisitazione della classica torta alle mele che profuma di genuino, di casa, in una versione facile e super veloce, per prepararla ti basteranno solo 10 minuti. 

                                                                                      
                
                                                                Rotolo di pasta sfoglia
                                                                                          1
                  
                                                              
              
                                  
                
                                                                Mele
                                                                                          4
                  
                                                              
              
                                  
                
                                                                Marmellata di pesche
                                                                  oppure di albicocche, arance, limoni. -
                                                                  250
                  gr
                                                              
              
                                  
                
                                                                Succo di limone
                                                                                          1
                  
                                                              
              
                                                                                                Attrezzature
              
                
                                  Carta forno /                                   Ciotole /                                   Coltello /                                   Forchetta /                                   Pennello /                                   Tagliere /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Per la realizzazione della torta di mele e marmellata veloce ti serviranno solo 10 minuti e pochissimi ingredienti.

                      
                                          
                      Per prima cosa lascia qualche minuto il rotolo di pasta sfoglia a temperatura ambiente: questo passaggio ti sarà utile per ammorbidire la sfoglia e poterla srotolare più facilmente.

                      
                                          
                      Nel frattempo sbuccia e togli il torsolo alle mele. Taglia delle fettine spesse circa mezzo centimetro. 

                      
                                          
                      Trasferisci le fettine di mela in una ciotola e irrora con il succo di un limone per non farle annerire; mescola.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Srotola la pasta sfoglia e posizionala con la carta forno in una teglia rotonda dal diametro di 24/26 cm.

                      
                                          
                      Bucherella la base della torta con i rebbi di una forchetta.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Preleva due cucchiai di marmellata e lasciala da parte. Con il resto crea uno strato di marmellata sulla base di sfoglia.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Disponi le fettine di mela come più ti piace, scatena la tua fantasia.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Con un pennello per alimenti spennella le mele sulla torta con la marmellata.

                      
                                          
                      Chiudi il bordo girando su se stessa la pasta sfoglia e spennella anche il contorno di marmellata.

                      
                                          
                      Inforna nel ripiano medio a 200°C in modalità ventilata per circa 25 minuti o comunque fino a intensa doratura del bordo di pasta sfoglia.

                      
                                          
                      Lascia raffreddare e servi la torta di mele e marmellata: puoi accompagnarla con una pallina di gelato.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Si consiglia di consumare la torta di mele e marmellata veloce entro 12 ore per mantenere la friabilità della sfoglia. Dovrà comunque essere consumata entro due giorni se conservata in frigorifero, sigillata con la pellicola trasparente o chiusa in un contenitore ermetico.
                  
                
                              
          
                              Consiglio
                                
                  
                                        Se vuoi arricchire la torta di mele puoi aggiungere alle mele della cannella in polvere.
Se non ami la marmellata, puoi sostituirla con crema pasticcera.
                  
                
                              
          
                  