DIFFICOLTÀ
bassa
Un must dell'estate sono le insalate di pasta, di riso e di cereali, da personalizzare secondo i vostri gusti con ingredienti freschi e di stagione. Per variare i vostri ricettari vi proponiamo qui una gustosa insalata di farro con mozzarella e verdure, arricchita con peperoni, melanzane, zucchine e olive taggiasche. Il risultato è un piatto unico, colorato e saporito, ma anche leggero, da gustare a pranzo, ma anche da portare a lavoro o in occasione di una gita fuori porta. L'insalata di farro con mozzarella e verdure si gusta fredda e si può preparare anche in anticipo, già alla mattina, in modo da avere già il pasto pronto.

                                                                                      
                
                                                                Farro perlato
                                                                                          300
                  gr
                                                              
              
                                  
                
                                                                Zucchine
                                                                                          280
                  gr
                                                              
              
                                  
                
                                                                Melanzane
                                                                                          250
                  gr
                                                              
              
                                  
                
                                                                Peperone  giallo
                                                                                          1
                  
                                                              
              
                                  
                
                                                                Peperone rosso
                                                                                          1
                  
                                                              
              
                                  
                
                                                                Cipollotto
                                                                                          80
                  gr
                                                              
              
                                  
                
                                                                Mozzarella
                                                                                          125
                  gr
                                                              
              
                                  
                
                                                                Olive taggiasche
                                                                                          60
                  gr
                                                              
              
                                  
                
                                                                Foglie di basilico
                                                                                          6
                  
                                                              
              
                                  
                
                                                                Olio extravergine d'oliva (EVO)
                                                                                          40
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare l'insalata di farro con mozzarella e verdure tagliate il cipollotto a rondelle e fatelo rosolare, a fuoco moderato, in una padella antiaderente con 3 cucchiai di olio. Lavate la melanzana, eliminate il picciolo e tagliatela a fette orizzontali di circa1 cm, poi a dadini.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lavate i peperoni, eliminate il picciolo, i semi e i filamenti interni. Tagliateli prima a filetti, poi a segmenti di 2-3 cm. Lavate anche le zucchine, spuntatele e tagliatele a fette per lungo, poi a bastoncini e, infine, a dadini.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Ponete tutto le verdure in padella assieme al cipollotto, salate leggermente e coprite con un coperchio. Fate cuocere per 20 minuti, a fiamma moderata, mescolando ogni tanto. Gli ultimi 10 minuti proseguite la cottura senza coperchio. A fine cottura, regolate di sale.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Riempite una pentola di acqua e portate a bollore. Salate e versate il farro perlato precotto. Fate cuocere seguendo le indicazioni riportate sulla confezione, dato che i tempi di cottura variano da 10 a 20 minuti. Una volta pronto, scolate e lasciate raffreddare. Adagiate il farro raffreddato in una scodella ampia e unite il mix di verdure.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Completate la vostra Insalata di farro fredda con le olive taggiasche, un filo di olio a crudo e le foglie di basilico spezzettate con le mani.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      In ultimo, aggiungete la mozzarella tagliata a dadini e amalgamate bene. Riponete in frigorifero per il pasto successivo o servite nei vari piatti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        L'Insalata di farro con mozzarella e verdure si conserva in frigorifero per 2 giorni, in un contenitore ermetico. Si può preparare in anticipo per averla già pronta da servire per pranzo o cena. Si sconsiglia la congelazione.
                  
                
                              
          
                              Consiglio
                                
                  
                                        L'insalata di farro con verdure si può personalizzare in molti modi diversi: si possono scegliere le verdure che più vi piacciono, oppure unire anche uova sode, capperi o cetriolini. Potete sostituire la mozzarella con della feta o della provola, ma anche con 120 g di tonno o prosciutto o salmone affumicato.
                  
                
                              
          
                  