DIFFICOLTÀ
bassa
Come si fa a non amare la cheesecake al limone? Fresca e cremosa, conquista sempre tutti! Oggi vi proponiamo questo delizioso dessert in una sfiziosa variante al bicchiere (o in coppa, o in barattolo… a voi la scelta!), velocissima da preparare! Non dovendo essere servita al piatto, infatti, la cheesecake al limone al bicchiere non ha bisogno di gelatina o altri addensanti, e si può gustare subito dopo averla assemblata senza farla rassodare in frigorifero, un dolcetto express perfetto anche per ospiti dell’ultimo minuto!
Vediamo insieme come preparare questo goloso dessert al cucchiaio, fresco, goloso e perfetto per l'estate!

Ecco altre cheesecake da non perdere:

                                                                                      
                
                                                                Biscotti secchi
                                                                                          120
                  gr
                                                              
              
                                  
                
                                                                Burro
                                                                                          60
                  gr
                                                              
              
                                  
                
                                                                Formaggio spalmabile
                                                                                          150
                  gr
                                                              
              
                                  
                
                                                                Panna fresca
                                                                                          150
                  gr
                                                              
              
                                  
                
                                                                Zucchero
                                                                                          50
                  gr
                                                              
              
                                  
                
                                                                Scorza di limone
                                                                                          1
                  
                                                              
              
                                  
                
                                                                Marmellata di limoni
                                                                                          200
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per prima cosa, riducete i biscotti in farina con l’ausilio di un mixer.

                      
                                          
                      Fondete il burro in un pentolino o al microonde e poi versatelo sui biscotti sbriciolati.

                      
                                          
                      Mischiate velocemente finché tutti i biscotti non sono bene inumiditi.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Passate alla preparazione della crema.

                      
                                          
                      Mettete la panna in una ciotola e montatela a neve ben ferma.

                      
                                          
                      Aggiungete il formaggio spalmabile e lavorate con una frusta.

                      
                                          
                      Unite anche lo zucchero e la scorzetta di limone grattugiata.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trasferite la crema in un sac-à-poche.

                      
                                          
                      Mettete la marmellata in una ciotola e lavorate con un cucchiaio per farla ammorbidire: se dovesse essere particolarmente compatta, aggiungete un cucchiaino d'acqua calda.

                      
                                          
                      A questo punto, siete pronti per montare le vostre cheesecake al limone: sul fondo dei bicchieri mettete un po’ di biscotti, poi uno strato di crema al formaggio.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Aggiungete anche uno di marmellata.

                      
                                          
                      Ripetete gli strati fino a riempire le vostre coppe. Completate a piacere con dei ciuffetti di crema e qualche fogliolina di menta.

                      
                                          
                       Gustate subito oppure conservate i bicchieri di cheesecake al limone coperti in frigorifero fino al consumo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  