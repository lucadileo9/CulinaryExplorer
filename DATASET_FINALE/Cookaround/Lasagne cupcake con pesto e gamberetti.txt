DIFFICOLTÀ
bassa
Lasagne cupcake con pesto e gamberetti: una ricetta proprio sfiziosa questa, perfetta quando si vuol far colpo sugli ospiti ma senza star troppo tempo dietro alle padelle. Le lasagne sono già di per sé buonissime, ma fatte così sono anche molto belle! Provate questa ricetta e vedrete che diventerà presto un vostro cavallo di battaglia! 

                                                Ingredienti per la pasta all'uovo
                                                                      
                
                                                                Farina
                                                                                          200
                  gr
                                                              
              
                                  
                
                                                                Uova
                                                                                          2
                  gr
                                                              
              
                                  
                
                                                                Tuorlo d'uovo
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          2
                  gocce
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Ingredienti per il ripieno
                                                                      
                
                                                                Gamberetti freschi
                                                                                          250
                  gr
                                                              
              
                                  
                
                                                                Foglie di basilico
                                                                                          50
                  gr
                                                              
              
                                  
                
                                                                Olio extravergine d'oliva (EVO)
                                                                                          130
                  gr
                                                              
              
                                  
                
                                                                Pinoli
                                                                                          40
                  gr
                                                              
              
                                  
                
                                                                Spicchio di aglio
                                                                                          ½
                  
                                                              
              
                                  
                
                                                                Parmigiano grattugiato
                                                                                          20
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare le lasagne cupcake con pesto e gamberetti preparate prima di tutto la pasta all'uovo fresca. In un recipiente adeguato, unite alla farina le uova ed il tuorlo, poche gocce di olio ed un pizzico di sale, impastate il tutto, prima con una forchetta, poi versate l'impasto su una spianatoia e, lavorate con le mani, fino ad ottenere un panetto liscio ed omogeneo. Avvolgete la pasta nella pellicola e lasciatela riposare in frigo per almeno 30 minuti. Nel frattempo sgusciate i gamberetti e privateli del budello, trasferiteli su una vaporiera e cuoceteli fino a che non diventano rosa, circa 2 minuti. In un contenitore dai bordi alti frullate il basilico con i pinoli, l'aglio, il parmigiano e l'olio; regolate di sale e pepe. Tirate fuori la pasta dal frigo; stendete con un mattarello la pasta, alla stessa altezza della pasta per le lasagne tradizionali, oppure stendetela, con l'aiuto della macchina stendi pasta regolata a 5 o 6; a vostro gusto. Ricavatene 6 quadrati di 10 cm di lato e formate con un coppa pasta dei cerchietti del diametro dello stampo da cupcake, ve ne occorreranno 18. Lessate le forme di pasta ottenute in acqua bollente salata per poco meno di un minuto ed adagiatele su un canovaccio pulito ad intiepidire. Imburrate ora uno stampo da cupcake da 6, adagiate su ogni incavo un quadrato di pasta all'uovo, cercate di farlo aderire meglio possibile in modo che sia pratico da riempire. Cominciate a farcire secondo quest'ordine: uno o due cucchiai di pesto, un paio di gamberetti ed un disco di pasta; proseguite fino al riempimento dei cupcake, completate l'ultimo strato con pesto ed un paio di gamberetti. Passate in forno caldo a 200°C statico per circa 15 minuti. Guarnite a piacere con foglie di basilico e qualche pinolo.
                      
                                                                                
                    
                    
                    
                
                                              
          
                  