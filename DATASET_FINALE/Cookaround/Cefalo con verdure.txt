DIFFICOLTÀ
bassa
Il cefalo con verdure è sicuramente un piatto leggero ma allo stesso tempo molto gustoso. Il cefalo (o muggine)cucinato con le verdure è ricchissimo di sostanze preziose: dagli omega 3 del pesce, alle fibre e alle vitamine delle verdure: perché non godere di un piatto che oltre che buono è anche salutare?

                                                                                      
                
                                                                Cefalo muggine
                                                                                          4
                  
                                                              
              
                                  
                
                                                                Cipolle rosse
                                                                                          2
                  
                                                              
              
                                  
                
                                                                Patate
                                                                                          2
                  
                                                              
              
                                  
                
                                                                Pomodori verdi
                                                                                          2
                  
                                                              
              
                                  
                
                                                                Limone
                                                                  solo il succo -
                                                                  3
                  
                                                              
              
                                  
                
                                                                Lime
                                                                  solo il succo -
                                                                  2
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Rosmarino
                                                                                          3
                  rametti
                                                              
              
                                  
                
                                                                Spicchio di aglio
                                                                                          4
                  
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Forno /                                   Pirofila /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Eviscerate, squamate e lavate il cefalo.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Spremete i limoni ed il lime e versate il succo ricavato all'intero del pesce.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Praticate due incisioni nella polpa del pesce fino a toccare la lisca centrale con il coltello, girate il pesce e praticatene altri due anche dall'altra parte.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Riempite il pesce con fette di limone ricavate da mezzo limone, due spicchi d'aglio ed un rametto di rosmarino.

                      
                                          
                      Irrorate il pesce con un filo d'olio extravergine d'oliva e mettetelo da parte ad insaporirsi, ricordatevi di girare il pesce un paio di volte.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Nel frattempo realizzate un letto di verdure in una teglia unta d'olio alternando le patate affettate, le cipolle affettate a rondelle e pomodori verdi a fette.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Condite le verdure distribuendovi sopra un giro d'olio, del sale e del pepe macinato al momento.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Spremete, infine, mezzo limone in modo tale da bagnare solo le patate.

                      
                                          
                      Infornate le verdure a 200°C per circa 20 minuti.

                      
                                          
                      Trascorso questo tempo, sfornate le verdure, adagiatevi sopra il pesce marinato, salatelo esternamente ed internamente facendo penetrare il sale anche nelle incisioni.

                      
                                          
                      Bagnate nuovamente il pesce e le sole patate con del succo di limone ed infornate a 180°C per circa 15 minuti.

                      
                                          
                      Una volta cotto il pesce è pronto per essere portato in tavola accompagnato con le verdure nella teglia e irrorato, a piacere, con un ulteriore spruzzata di limone.
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                        Il cefalo (o muggine) deve avere un odore delicato e gradevole, non deve sapere di ammoniaca. Il colore deve essere brillante, il corpo rigido e sodo, le squame ben aderenti. Le branchie devono essere di colore rosa o rosso, l’occhio vivo e la pupilla non deve essere arrossata.Il cefalo è un pesce molto delicato, che deve essere consumato o congelato in breve tempo. Appena acquistato deve essere eviscerato e lavato con cura. Quindi è possibile conservarlo in frigorifero, ben coperto da pellicola alimentare o chiuso in un sacchetto freezer, per 1 o 2 giorni al massimo. Se è molto fresco, è possibile anche congelarlo, avendo l’accortezza di eliminare quanta più aria possibile. Si può così conservare 3 mesi.
                  
                
                              
          
                  