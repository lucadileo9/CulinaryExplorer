DIFFICOLTÀ
molto bassa
La torta paradiso, insieme alla torta margherita, è uno dei dolci preferiti per la merenda dei bambini. Oltre alla classica versione bianca ti proponiamo una deliziosa variante: la torta paradiso al cacao! L’impasto soffice e profumato è arricchito con una nota cioccolatosa che conquisterà grandi e piccini. Ottima da sola spolverizzata con abbondante zucchero a velo, è ideale anche come base per torte di compleanno da farcire con le tue creme preferite.

                                                                                      
                
                                                                Zucchero
                                                                                          200
                  gr
                                                              
              
                                  
                
                                                                Burro
                                                                                          200
                  gr
                                                              
              
                                  
                
                                                                Farina 00
                                                                                          180
                  gr
                                                              
              
                                  
                
                                                                Fecola di patate
                                                                  o amido di mais -
                                                                  100
                  gr
                                                              
              
                                  
                
                                                                Cacao amaro in polvere
                                                                                          40
                  gr
                                                              
              
                                  
                
                                                                Uova
                                                                                          4
                  
                                                              
              
                                  
                
                                                                Lievito in polvere per dolci
                                                                                          1
                  bustina
                                                              
              
                                  
                
                                                                Sale
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Setaccia in una ciotola la farina 00, la fecola di patate, il cacao e il lievito in polvere, poi mescola. In un altro recipiente versa le uova e lo zucchero.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Monta con le fruste elettriche fino a renderle spumose. Quando le uova avranno assunto un colore più chiaro e saranno raddoppiate di volume aggiungi il burro sciolto.

                      
                                          
                      A questo punto unisci anche le polveri precedentemente setacciate, continuando a mescolare con la frusta elettrica.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Ungi di burro e infarina una teglia dal diametro di 24-26 cm oppure rivestila con carta forno.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Versa il composto nella teglia e inforna a 180°C in modalità statica sul ripiano centrale per circa 35 minuti. Verifica la cottura con uno stecchino, poi sforna e lascia raffreddare.

                      
                                          
                      Servi la torta paradiso al cacao con una spolverata di zucchero a velo, accompagnata con panna o farcita con una crema di vostro gradimento.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La torta paradiso al cacao si può conservare a temperatura ambiente per circa 3 giorni, chiusa in un contenitore ermetico. Puoi anche congelarla a fette dopo averla cotta e lasciata raffreddare completamente. Scongela le porzioni per un'ora a temperatura ambiente oppure per qualche minuto nel forno classico o forno a microonde.
                  
                
                              
          
                  