DIFFICOLTÀ
bassa
Che meraviglia i nostri spiedini di gamberi croccanti al forno! Perché sì, chi l'ha detto che un alimento può essere davvero croccante solo se è fritto?!Provate questa ricetta e di certo ci darete ragione! Si tratta di semplici spiedini di gamberi marinati nel timo e nel brandy, la vera peculiarità di questi spiedini risiede nella ricchissima panura: un mix di pangrattato grossolano, prezzemolo, pistacchi, parte dalla marinata dei gamberi e un giro d'olio extravergine d'oliva....e il calore del forno riuscirà a trasformare questo mix gustoso e ricco in una crosticina dorata e croccante.

                                                                                      
                
                                                                Code di gamberi
                                                                  sgusciate -
                                                                  600
                  gr
                                                              
              
                                  
                
                                                                Pistacchi
                                                                                          50
                  gr
                                                              
              
                                  
                
                                                                Pangrattato
                                                                                          100
                  gr
                                                              
              
                                  
                
                                                                Brandy
                                                                                          1
                  bicchierino
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Timo
                                                                                          2
                  rametti
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare gli spiedini croccanti in forno prendete una pirofila e trasferitevi le code di gambero sgusciate senza sovrapporle, in un unico strato.

                      
                                          
                       
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Prendete i due rametti di timo e uniteli alla pirofila cercando di distribuire le foglie un po' dappertutto.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unite anche il brandy e lasciate marinare per circa 30 minuti con la pirofila coperta con un foglio di pellicola trasparente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trascorso il tempo necessario a marinare i gamberi, prendete i pistacchi e tritateli non troppo finemente. Fate la stessa cosa anche con un ciuffo di prezzemolo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Unite il prezzemolo ed i pistacchi tritati al pangrattato che avrete realizzato tritando del pane secco in maniera grossolana ottenendo un pangrattato rustico.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Aggiungete alla panura anche due cucchiai della marinata dei gamberi e un giro d'olio extravergine d'oliva. Mescolate bene per amalgamare bene gli ingredienti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Realizzate gli spiedini con i gamberi che avrete tolto dalla marinata. Passate, quindi, gli spiedini nella panura e trasferiteli in una teglia da forno.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Salate gli spiedini ed infornateli a 180°C per circa 10 minuti o fino a che non risulteranno ben dorati in superficie.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Quando saranno ben dorati e cotti, sfornate gli spiedini e serviteli subito in tavola accompagnandoli con spicchi di lime.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Vanno bene tutti i tipi di gamberi?
Sì certo, ma quelli più grossi sono da preferire.
Posso surgelalri una volta cotti?
Te lo sconsiglio, perderebbero tutta la loro croccantezza.
Potrei usare il panko?
Assolutamente sì, è perfetto per questa panatura.
                  
                
                              
          
                  