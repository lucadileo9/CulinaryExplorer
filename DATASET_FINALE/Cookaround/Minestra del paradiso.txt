DIFFICOLTÀ
bassa
La minestra del paradiso viene conosciuta con questo nome soprattutto in Emilia Romagna, mentre altrove prende il nome di stracciatella. Con piccole differenze, che variano a seconda dei luoghi di preparazione, la minestra del paradiso è una zuppa perfetta per l'inverno! Buona, semplice e saporita vi rimetterà in sesto dopo una lunga giornata di lavoro. Provatela è favolosa, anzi paradisiaca!

                                                                                      
                
                                                                Brodo di pollo
                                                                                          1
                  l
                                                              
              
                                  
                
                                                                Uova
                                                                                          4
                  
                                                              
              
                                  
                
                                                                Parmigiano Reggiano
                                                                  grattugiato -
                                                                  4
                  cucchiai da tavola
                                                              
              
                                  
                
                                                                Noce moscata
                                                                  grattugiata -
                                                                  
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Scorza di limone
                                                                  grattugiata -
                                                                  
                  q.b.
                                                              
              
                                                                                                Attrezzature
              
                
                                  Casseruola /                                   Colino /                                   Frusta elettrica                                
              
                          

                    
                            
          
                            Preparazione
                                
                  
                    1
                                                                
                                          
                      Filtrate il brodo di pollo e fatelo ricadere in una casseruola che metterete sul fuoco.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Sgusciate le uova e sbattetele, quindi incorporatevi il parmigiano ed aromatizzate con una grattugiata di noce moscata, un pizzico di sale e del pepe nero appena macinato.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungete alle uova sbattute della scorza di limone grattugiata.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando il brodo giungerà ad ebollizione, versatevi il composto di uova che romperete mescolando con una frusta.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Basterà un minutino per portare l'uovo a cottura.

                      
                                          
                      Servite la minestra del paradiso ancora bollente.
                      
                                                            
                    
                    
                
                                              
          
                              Note
                                
                  
                                         La noce moscata, ingrediente essenziale in questa ricetta, è una spezia che viene conosciuta in Europa solo dal XVI secolo e diventa elemento richiestissimo e pregiato sulle tavole nobili. Le sue proprietà sono apprezzate oltre che in cucina anche in profumeria e per un certo tempo, quando si iniziò a parlare di alimenti afrodisiaci, venne considerata una delle risorse più eccezionali in tal senso, usata in moltissime preparazioni sia dolci che salate. Storicamente, si sono registrati casi di intossicazione da noce moscata, tanto che la sua reputazione si è avvicinata spesso a quella di "droga" nel vero senso del termine. 
                  
                
                              
          
                  