DIFFICOLTÀ
bassa
Con la ricetta della panna cotta base avete a disposizione una base su cui dare sfogo alla vostra creatività, accostando gusti tradizionali o inediti, topping golosissimi e colorati, giocando con guarnizioni e accompagnamenti.

                                                                                      
                
                                                                Panna fresca
                                                                                          600
                  gr
                                                              
              
                                  
                
                                                                Latte intero
                                                                                          150
                  gr
                                                              
              
                                  
                
                                                                Zucchero
                                                                                          150
                  gr
                                                              
              
                                  
                
                                                                Colla di pesce
                                                                                          12
                  gr
                                                              
              
                                  
                
                                                                Rum
                                                                                          65
                  gr
                                                              
              
                                  
                
                                                                Vaniglia
                                                                                          1
                  bacca
                                                              
              
                                                                                                Attrezzature
              
                
                                  Pentola /                                   Stampini monoporzione                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare la panna cotta base dovrete dapprima mettete ad ammollare la gelatina in fogli in acqua fredda per 10 minuti.

                      
                                          
                      Scaldate in un pentolino il latte e 200 g di panna fresca liquida, mi raccomando non utilizzate la panna da cucina bensì la panna fresca!.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando il latte e la panna saranno caldi, senza però giungere a bollore, unite lo zucchero e mescolate.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Una volta sciolto lo zucchero nel composto di latte e panna, unite la gelatina ben strizzata e fate sciogliere anch'essa.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Unite, quindi, la panna rimanente, il rum e la vaniglia e mescolate.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Prendete 12 stampini monoporzione per panne cotte e riempiteli con la base.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Riponeteli in frigorifero per almeno 8 ore a solidificare.

                      
                                          
                      Decorate la panna cotta  base come più preferite, con topping del gusto che amate di più o con biscottini e cialde.
                      
                                                            
                    
                    
                
                                              
          
                              Consiglio
                                
                  
                                        Mi capita spesso e volentieri che la panna cotta mi si separa, uno strato dalla consistenza più gelatinosa e uno più compatto...come mai?
Probabilmente non metti la gelatina in ammollo in acqua fredda e la aggiungi al composto ancora sul fuoco, prova a fare l'opposto: metti i fogli di gelatina in ammollo in acqua fredda per circa 10 minuti, quindi strizzali bene e aggiungili al composto di panna cotta solo quando è ancora molto caldo ma fuori dal fuoco.
Se non trovo gli stampi come i vostri quali posso utilizzare?
Di stampini ne esistono una varietà infinita, da quelli in alluminio monouso a quelli in silicone o ancora come i nostri con un coperchietto che, una volta aperto, fa penetrare l'aria e scollare la panna cotta.
Se preferite una panna cotta a forma di budino potete utilizzare appunto gli stampini in alluminio per budini.
Posso usare la panna da cucina, quella che uso per fare i tortellini panna e prosciutto per intenderci, al posto della panna fresca?
No, purtroppo per questa ricetta non si può usare la panna da cucina, è necessario usare quella fresca.
                  
                
                              
          
                  