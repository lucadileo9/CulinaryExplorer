DIFFICOLTÀ
media


                                                Per i corzetti
                                                                      
                
                                          200 g di farina 00
                                      
              
                                  
                
                                          2 uova
                                      
              
                                  
                
                                          poca acqua
                                      
              
                                  
                
                                          sale.
                                      
              
                                                                                      Per la salsa
                                                                      
                
                                          noci
                                      
              
                                  
                
                                          aglio
                                      
              
                                  
                
                                          pane raffermo
                                      
              
                                  
                
                                          latte
                                      
              
                                  
                
                                          acqua salata
                                      
              
                                  
                
                                          olio extravergine di oliva.
                                      
              
                                                                                              

                    
                            Preparazione
                                
                  
                    1
                                                                
                                          
                      Per realizzare i corzetti procedere con la preparazione dell'impasto.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Preparare con farina e uova la sfoglia tradizionale, aggiungendo un poco di acqua e sale, a secondo le abitudini. Impastare vigorosamente.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Realizzata la classica pagnotta, lasciarla riposare coperta per alcuni minuti.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Tirare quindi la sfoglia a mano o con la macchinetta e ritagliare dei dischi utilizzando il lato coppapasta dello stampino.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Porre quindi il dischetto sulla base dello stampo e schiacciare con l'altro strumento di legno per imprimere il decoro.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Aver cura di infarinare ogni tanto leggermente il legno onde evitare alla sfoglia di incollarsi sullo stampo.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Realizzare la salsa di noci.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Schiacciare le noci e separare il gheriglio con cura, evitando il più possibile le briciole di guscio. Teoricamente i gherigli andrebbero spellati, previa scottatura in acqua bollente, per evitare il leggero sapore amarognolo che la pellicina conferisce alla salsa, ma l'operzione è veramente lunga e difficoltosa. Mettere nel mortaio i gherigli ripuliti, unitamente a 1/2 spicchio d'aglio.
                      
                                                              
                                                
													
												
                                              
                                        
                    
                    
                
                                                
                  
                    9
                                                                
                                          
                      Iniziare schiacciando col pestello in legno di frassino i gherigli, strisciando l'attrezzo sulla parete fino a colpire il fondo e contemporaneamente ruotando il mortaio di marmo nello stesso verso utilizzando le apposite maniglie.
                      
                                                              
                                                
													
												
                                              
                                        
                    
                    
                
                                                
                  
                    10
                                                                
                                          
                      Continuare così fino ad ottenere un impasto compatto. Nel frattempo mettere i pezzi di pane a bagno nel latte.
                      
                                                              
                                                
													
												
                                              
                                        
                    
                    
                
                                                
                  
                    11
                                                                
                                          
                      Prendere i pezzetti di pane imbevuti e morbidissimi, porli nel mortaio e continuare l'operazione con il pestello.
                      
                                                              
                                                
													
												
                                              
                                        
                    
                    
                
                                                
                  
                    12
                                                                
                                          
                      Una volta ottenuto un amalgama cremoso e omogeneo, travasare il tutto in una tazza capiente.
                      
                                                              
                                                
													
												
                                              
                                        
                    
                    
                
                                                
                  
                    13
                                                                
                                          
                      Aggiungere un filo d'olio e mescolare vorticosamente sino ad ottenere una crema compatta.
                      
                                                              
                                                
													
												
                                              
                                        
                    
                    
                
                                                
                  
                    14
                                                                
                                          
                      Nel frattempo mettere a fuoco una pentola larga con acqua e sale, una volta giunta ad ebollizione immergervi i corzetti a pioggia, mescolando delicatamente per evitare che si incollino ma con attenzione per non causare la rottura dei dischetti.
                      
                                                              
                                                
													
												
                                              
                                        
                    
                    
                
                                                
                  
                    15
                                                                
                                          
                      Portarli a cottura ben al dente, scolarli utilizzando una larga e piatta schiumarola ed impiattare avendo cura di disporre precedentemente sul fondo del piatto un po' di salsa di noci a specchio.
                      
                                                              
                                                
													
												
                                              
                                        
                    
                    
                
                                                
                  
                    16
                                                                
                                          
                      Ricoprire i corzetti con altra salsa e servire caldissimi.
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                        Per realizzare questo piatto è indispensabile avere a disposizione uno stampo-coppapasta, realizzato in legno di pero selvatico, estremamente duro, riportante decorazioni varie sui due lati, tipico regionale ligure.
                  
                
                              
          
                  