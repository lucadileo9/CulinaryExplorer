DIFFICOLTÀ
bassa
Le patate al forno gratinate con besciamella e prosciutto cotto sono un contorno molto saporito e facile da preparare. Si tratta di una teglia invitante di patate avvolte da una vellutata besciamella e farcite con prosciutto cotto a dadini. Un sapiente mix di ingredienti stuzzicanti che conquisteranno al primo assaggio. La cottura in forno garantirà una gratinatura perfetta e renderà ancora più appetitoso questo piatto! Scoprite le nostre migliori ricette con le patate.

                                                                                      
                
                                                                Patate gialle
                                                                                          1
                  kg
                                                              
              
                                  
                
                                                                Besciamella
                                                                                          500
                  ml
                                                              
              
                                  
                
                                                                Prosciutto cotto
                                                                  a dadini -
                                                                  120
                  gr
                                                              
              
                                  
                
                                                                Formaggio grattugiato
                                                                                          50
                  gr
                                                              
              
                                  
                
                                                                Sale e pepe
                                                                                          
                  q.b.
                                                              
              
                                  
                
                                                                Pangrattato
                                                                                          
                  q.b.
                                                              
              
                                  
                
                                                                Burro
                                                                  una noce -
                                                                  
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le patate al forno gratinate con besciamella e prosciutto pelare le patate e metterle in una scodella in ammollo con acqua fredda per 30 minuti. In questo modo perderanno l’amido in eccesso per una perfetta cottura. Asciugare le patate e affettarle a rondelle non troppo spesse, di circa 3-4 mm. Versarle all’interno di una scodella capiente e insaporire con sale e pepe.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mescolare con le mani, unire la besciamella e condire il tutto molto bene.

                      
                                          
                      Aggiungere il formaggio grattugiato amalgamando ancora, e tagliare il prosciutto cotto a dadini.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unire il cotto alle patate e dare un’ultima mescolata. Ungere una pirofila con una noce di burro e spolverare l’interno con il pangrattato. Versare le patate condite.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Terminare con una leggera spolverata di pangrattato e un filo di olio. Scaldare il forno ventilato a 180 C (oppure statico a 200 C) e appena raggiunge la temperatura infornare le patate per circa 40 minuti, facendo ben gratinare gli ultimi minuti di cottura.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  