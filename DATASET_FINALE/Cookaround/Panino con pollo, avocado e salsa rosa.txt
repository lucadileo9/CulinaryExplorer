DIFFICOLTÀ
bassa
Il panino con pollo, avocado e salsa rosa è buono sempre, in qualunque occasione. Perfetto come spuntino, stuzzicante per una cena tra amici, e se tagliato a tocchetti diventa un finger food perfetto. L'avocado poi, unito al pollo si esalta alla perfezione, la sala rosa dà quella marcia in più che rende il tutto ancora più saporito! Provate questa ricetta facile e sfiziosa! Se amate l'avocado, tanto quanto l'amiamo noi, vi proponiamo anche quest'altra proposta: provate questo cocktail di gamberi ricco! 

                                                                                      
                
                                                                Petto di pollo
                                                                                          500
                  gr
                                                              
              
                                  
                
                                                                Baguette
                                                                                          2
                  
                                                              
              
                                  
                
                                                                Avocado
                                                                                          1
                  
                                                              
              
                                  
                
                                                                Maionese
                                                                                          200
                  gr
                                                              
              
                                  
                
                                                                Ketchup
                                                                                          60
                  gr
                                                              
              
                                  
                
                                                                Salsa Worcestershire
                                                                                          3
                  gocce
                                                              
              
                                  
                
                                                                Pomodoro da insalata
                                                                                          2
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Il panino con pollo, avocado e salsa rosa è una vera squisitezza e prepararlo è semplicissimo.

                      
                                          
                      Partite dal pollo: ripulite il petto di pollo da eventuali ossicini, cartilagini e grasso, quindi affettatelo in fette non troppo sottili.

                      
                                          
                      Scaldate molto bene una griglia possibilmente in ghisa, quindi allineate le fette di pollo.
                      
                                                                                
                    
                    
                    
                
                                                
                  
                    2
                                                                
                                          
                      Girate le fette dopo 2-3 minuti di cottura, quindi salate, pepate e condite con un giro d'olio extravergine d'oliva e lasciate terminare la cottura delle fette di pollo per un altro paio di minuti.

                      
                                          
                      A cottura ultimata, mettete le fette di pollo da parte a riposare.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Nella stessa griglia che avete usato per il petto di pollo, mettete il le baguette aperte a metà affinché si abbrustoliscano leggermente all'interno, considerate di lasciarvele circa un minuto.
                      
                                                            
                    
                    
                
                                                
                  
                    4
                                                                
                                          
                      Pulite, quindi, l'avocado: rimuovete il nocciolo centrale e la buccia esterna, quindi affettatelo e mettetelo da parte.

                      
                                          
                      Procedete con la preparazione anche dei pomodori: lavateli, divideteli a metà, quindi affettateli.
                      
                                                            
                    
                    
                
                                                
                  
                    5
                                                                
                                          
                      Altro passaggio molto importante: la preparazione della salsa rosa che vi consigliamo vivamente di preparare da voi a casa cosicché possiate dosarne il sapore combinando gli ingredienti in base ai vostri gusti.

                      
                                          
                      Non dovrete far altro che mescolare la maionese con il ketchup e la salsa worcestershire. Le dosi date sono indicative e rispecchiano il nostro gusto, assaggiate per realizzare la salsa rosa in base al vostro gusto.
                      
                                                            
                    
                    
                
                                                
                  
                    6
                                                                
                                          
                      Ora avete tutti gli ingredienti pronti per confezionare il vostro panino: spalmate un po' di salsa rosa sulla base di pane, quindi disponete sopra delle fette d'avocado, successivamente il pollo che avrete affettato con tagli diagonali, le fette di pomodoro ed in fine ancora un po' di salsa rosa.

                      
                                          
                      Non vi resta che chiudere i panini con la parte superiore di pane e servirli in tavola con abbondante carta da cucina....perchè con questo panino ci si sporca sicuramente!
                      
                                                            
                    
                    
                
                                              
          
                  