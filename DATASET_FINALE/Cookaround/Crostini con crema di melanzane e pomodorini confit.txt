DIFFICOLTÀ
bassa
I pomodorini confit sono una vera delizia! Leggermente caramellati in forno, aggiungono un particolare tocco agrodolce alle preparazioni più varie. I crostini con crema di melanzane e pomodorini confit sono un antipasto vegetariano tanto semplice quanto sfizioso! La nota amarognola delle melanzane si sposa con quella zuccherina dei pomodorini in un connubio perfetto. Ideali anche per un buffet, i crostini con crema di melanzane e pomodorini confit sono un modo originale per portare in tavola i sapori mediterranei! Scopri le nostre migliori ricette con le melanzane.

                                                                                      
                
                                                                Pane per crostoni
                                                                                          
                  q.b.
                                                              
              
                                                                                      Per i pomodorini confit
                                                                      
                
                                                                Pomodorini
                                                                                          200
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Zucchero di canna
                                                                                          
                  q.b.
                                                              
              
                                  
                
                                                                Timo
                                                                                          
                  q.b.
                                                              
              
                                  
                
                                                                Origano
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Olio extravergine di oliva
                                                                                          
                  q.b.
                                                              
              
                                                                                      Per la crema di melanzane
                                                                      
                
                                                                Melanzana
                                                                                          180
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Foglie di basilico
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Olio extravergine di oliva
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare i crostini crema di melanzane e pomodorini confit, per prima cosa preparate i pomodorini confit: lavateli e tagliateli a metà, poi adagiateli su una teglia rivestita di carta forno.

                      
                                          
                      Condite con olio extravergine d'oliva, un pizzico di sale, pepe e origano.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Tritate finemente lo spicchio d'aglio e sfogliate il timo, aggiungete il trito sui pomodorini e spolverate con abbondante zucchero di canna.

                      
                                          
                      Cuocete in forno statico preriscaldato a 150° per 2 ore.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel frattempo preparate la crema di melanzane: lavate la melanzana e tagliatela a cubetti, poi mettetela in una padella con dell'olio extravergine e uno spicchio d'aglio.

                      
                                          
                      Profumate col prezzemolo tritato e cuocete per circa 15 minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando saranno cotte, eliminate lo spicchio d'aglio e trasferite le melanzane nel frullatore.

                      
                                          
                      Aggiungete qualche foglia di basilico e frullate fino ad ottenere una crema liscia; se necessario aggiungete qualche cucchiaio d'olio.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Tagliate a fette il pane, spalmate la crema di melanzane e guarnite con i pomodorini confit.

                      
                                          
                      I vostri crostini con crema di melanzane e pomodorini confit sono pronti!
                      
                                                              
                                                
													
												
                                                
													
												
                                              
                                        
                    
                    
                
                                              
          
                  