DIFFICOLTÀ
bassa
Iwurstel mummia, sono dei deliziosi mancaretti ideali per una festa a tema Halloween. I Wurstel mummia sono una ricetta che si prepara in pochi minuti e con pochi ingredienti e sono ormai un classico di questa festa, al pari delle mele caramellate:
Se hai in programma una festa per Halloween, questa è la ricetta che non può assolutamente mancare, un aperitivo spaventoso, perfetto sia per una festa per bambini che per una serata fra amici, ti assicuro che renderanno il tuo evento ancora più tremendamente divertente!
Con una festa in programma avrai sicuramente molte ricette in mente e la pasta sfoglia è una vera alleata in queste occasioni tanto frenetiche, sarà sufficiente srotolarla, avere un po’ di fantasia e seguire i pochi consigli che trovi continuando a leggere.

                                                                                      
                
                                                                Wurstel
                                                                  piccoli -
                                                                  8
                  
                                                              
              
                                  
                
                                                                Rotolo di pasta sfoglia
                                                                  rettangolare  -
                                                                  1
                  
                                                              
              
                                  
                
                                                                Occhi di zucchero
                                                                  o salsa a piacere  -
                                                                  16
                  
                                                              
              
                                  
                
                                                                Tuorlo d'uovo
                                                                                          1
                  
                                                              
              
                                  
                
                                                                Maionese
                                                                                          
                  q.b.
                                                              
              
                                                                                                Attrezzature
              
                
                                  Carta forno /                                   Pennello /                                   Taglia pizza /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Srotola la pasta sfoglia e tagliala a strisce sottili (3/4 mm circa) con l’aiuto di una rotella per pizza, o di un coltello affilato.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Una volta ottenute le strisce di pasta sfoglia, inizia ad arrotolarle sui wurstel: è un passaggio molto semplice, ma cerca di farlo senza mettere troppa sfoglia nello stesso punto lasciando dei punti irregolari, dovrai fare dei movimenti più o meno a spirale. Per avvolgere un wurstel ti serviranno due strisce, non dimenticarti di lasciare libero lo spazio per gli occhi
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto le tue mummie sono pronte: spennella ogni mummia con il tuorlo dell’uovo. Inforna sul secondo binario dal basso del forno, modalità ventilato, con forno preriscaldato a 200°C per 12 minuti circa. Controlla sempre la doratura, i tempi possono variare in base al forno.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Aspetta che le tue mummie siano tiepide, poi con un puntino di maionese, attacca gli occhi di zucchero. Non importa se sono dolci, non inciderà sulla ricetta, è giusto per dare un tocco in più, ma se preferisci, puoi disegnare gli occhi con del ketchup o della senape e farai in ogni caso un figurone.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        I wurstel mummificati non sono fatti per essere conservati a lungo: la pasta sfoglia cotta, soprattutto se conservata in frigorifero, tende ad inumidirsi diventando troppo morbida. Ti consigliamo dunque di preparare la ricetta e consumarla in giornata.
                  
                
                              
          
                              Consiglio
                                
                  
                                        Per questa ricetta, puoi utilizzare anche i wurstel più grandi, in questo caso dovrai preparare delle strisce di sfoglia meno sottili e dovrai aumentare leggermente i tempi di cottura.
                  
                
                              
          
                  