DIFFICOLTÀ
media
Il pane fatto in casa è una vera bontà e basta poco per renderlo speciale: oggi vi proponiamo la ricetta del pane alla curcuma, un lievitato bello da vedere e buono da mangiare! Queste soffici girelle dalla tinta dorata sono impastate a mano e arricchite con semini di sesamo, lino e papavero. Se voi preferite però potete utilizzare tranquillamente la planetaria e servirle così come sono… il pane alla curcuma sarà ottimo sia da solo, nel cestino del pane, che farcito, per una merenda gustosa e originale!

                                                Per il lievitino
                                                                      
                
                                                                Farina Manitoba
                                                                                          100
                  gr
                                                              
              
                                  
                
                                                                Acqua
                                                                                          100
                  ml
                                                              
              
                                  
                
                                                                Lievito di birra
                                                                                          10
                  gr
                                                              
              
                                  
                
                                                                Zucchero di canna
                                                                  un cucchiaino -
                                                                  5
                  gr
                                                              
              
                                                                                      Per l'impasto
                                                                      
                
                                                                Farina Manitoba
                                                                                          250
                  gr
                                                              
              
                                  
                
                                                                Farina 00
                                                                                          250
                  gr
                                                              
              
                                  
                
                                                                Acqua
                                                                                          250
                  gr
                                                              
              
                                  
                
                                                                Sale fino
                                                                  2 cucchiaini -
                                                                  7
                  gr
                                                              
              
                                  
                
                                                                Curcuma
                                                                  1 cucchiaio -
                                                                  5
                  gr
                                                              
              
                                                                                      Per l'emulsione
                                                                      
                
                                                                Olio extravergine d'oliva (EVO)
                                                                                          20
                  ml
                                                              
              
                                  
                
                                                                Acqua
                                                                                          20
                  ml
                                                              
              
                                  
                
                                                                Sale
                                                                  1 cucchiaino -
                                                                  3
                  gr
                                                              
              
                                                                                      per decorare
                                                                      
                
                                                                Semi di sesamo
                                                                                          
                  q.b.
                                                              
              
                                  
                
                                                                Semi di papavero
                                                                                          
                  q.b.
                                                              
              
                                  
                
                                                                Semi di lino
                                                                                          
                  q.b.
                                                              
              
                                                                                              

                    
                            
          
                            Preparazione del lievitino
                                
                  
                    1
                                                                
                                          
                      Ponete in una ciotola 10 grammi di lievito di birra.

                      
                                          
                      Aggiungete 100 ml di acqua e un cucchiaio di zucchero di canna.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mescolate in modo che gli ingredienti si sciolgano e lasciate riposare per circa 10-15 minuti.

                      
                                          
                      Aggiungete 100 g di farina manitoba setacciata e mescolate.

                      
                                          
                      Lasciate riposare per circa 30 minuti coperto con un canovaccio.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                              
          
                            Preparazione dell'impasto
                                
                  
                    3
                                                                
                                          
                      Riprendete il lievitino e aggiungete 250 g di farina Manitoba, 250 g di farina 00 e 250 ml di acqua.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Mescolate e unite un cucchiaio di curcuma e due cucchiaini di sale.

                      
                                          
                      Mescolate ancora prima con un cucchiaio e poi con le mani.

                      
                                          
                      Versarte tutto su di un piano infarinato e procedete ad impastare con le mani fino ad ottenere una palla ben amalgamata.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Eseguite le pieghe: stendete la pasta con le mani e ripiegate le due parti esterne. Girate di 45°.

                      
                                          
                      Stendete nuovamente e ripiegate allo stesso modo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Coprite l’impasto con un canovaccio e lasciate riposare per circa un’ora: l’impasto dovrà raddoppiare di volume.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Riprendete l’impasto e dividetelo a metà.

                      
                                          
                      Con un mattarello stendete una delle due parti sul piano infarinato in modo da formare un rettangolo di circa 25x35 cm di lato e di circa 1 cm di spessore.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Preparate un’emulsione con acqua, olio e sale e spennellatela sulla superficie dell’impasto.

                      
                                          
                      Arrotolate la pasta formando un filoncino.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Tagliate il filoncino a rondelle dello spessore di circa 5 cm.

                      
                                          
                      Disponete i pezzi su una teglia oliata ben distanziati tra di loro.

                      
                                          
                      Procedete allo stesso modo con la seconda metà dell'impasto.

                      
                                          
                      Spennellate la superficie con ancora un po' di emulsione di olio e acqua.

                      
                                          
                      Lasciate riposare coperti dal canovaccio o nel forno spento per un’ora e mezza.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Cospargete con semini di sesamo, lino, papavero o altri a piacere.

                      
                                          
                      Accendete il forno a 220° e cuocete il pane per circa 30 minuti circa.

                      
                                          
                      Sfornate e lasciate raffreddare.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il pane alla curcuma, come tutto il pane, va consumato in giornata. Può durare fino al giorno dopo se ben riposto all’interno di un sacchetto di carta e sistemato in luogo fresco e asciutto.
Può essere congelato disposto ben separato in sacchetti da freezer.
                  
                
                              
          
                              Consiglio
                                
                  
                                        Il pane alla curcuma è un ottimo accompagnamento per piatti salati, salumi e formaggi.
                  
                
                              
          
                  