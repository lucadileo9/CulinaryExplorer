DIFFICOLTÀ
media
La pasta broccoli e salsiccia è un primo piatto che da proprio soddisfazione, sia per il gusto ma anche perchè, essendo preparata con una buona quantità di verdura, ne possiamo mangiare anche un po' di più andando a soddisfare lo stomaco a cuor leggero.

                                                                                      
                
                                                                Pasta
                                                                  pasta corta a piacere -
                                                                  400
                  gr
                                                              
              
                                  
                
                                                                Broccoli
                                                                                          800
                  gr
                                                              
              
                                  
                
                                                                Salsiccia di maiale
                                                                  nodi -
                                                                  2
                  
                                                              
              
                                  
                
                                                                Grana Padano
                                                                                          60
                  gr
                                                              
              
                                  
                
                                                                Acciughe sott'olio
                                                                                          4
                  
                                                              
              
                                  
                
                                                                Cipolle
                                                                                          ½
                  
                                                              
              
                                  
                
                                                                Olio extravergine d'oliva (EVO)
                                                                  aromatizzato all'aglio -
                                                                  4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                       

                      
                                          
                      Per preparare un'ottima pasta broccoli e salsiccia dovrete come prima cosa pulire i broccoli: eliminate il gambo che rappresenta la parte più dura dell'ortaggio e conservate l'inflorescenza che dovrete dividere in cimette di dimensioni più o meno regolari.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                       

                      
                                          
                      Portate ad ebollizione una pentola colma d'acqua e quando questa spicca bollore, aggiungete il sale grosso che non solo darà un po' di sapidità ai broccoli ma ne fisserà il colore, otterrete così dei broccoli di un verde brillante ed intenso.

                      
                                          
                      Dopo aver salato l'acqua, tuffatevi le cime di broccolo che dovranno cuocere per circa una decina di minuti, verificate la cottura al termine di questo tempo. Rimettete il coperchio alla pentola qualora l'acqua abbia smesso di bollire e lasciatelo fino a quando questa non abbia ripreso bollore.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Per questa ricetta avrete bisogno di olio aromatizzato all'aglio, questo si realizza molto semplicemente mettendo in infusione due spicchi d'aglio schiacciati in quattro cucchiai d'olio extravergine d'oliva. Lasciate riposare l'aglio nell'olio per almeno una mezz'oretta, quindi potrete utilizzarlo per la ricetta.

                      
                                          
                      Versate l'olio aromatizzato all'aglio in una padella molto capiente scartando gli spicchi d'aglio, scegliete una padella che abbia la capienza sufficiente per poter contenere successivamente sia la pasta che i broccoli. Fate scaldare l'olio aromatizzato all'aglio.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Nel frattempo pulite mezza cipolla eliminando gli strati esterni più secchi e tritatela grossolanamente, quindi trasferitela nella padella insieme all'olio e fatela soffriggere a calore moderato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Dedicatevi, ora, alle salsiccie. Eliminate il budello da entrambe e sbriciolatele con le mani facendo ricadere i pezzettini di pasta di salsiccia nella padella.

                      
                                          
                      Aggiungete anche le acciughe sott'olio spezzettate a mano, queste dovranno sciogliersi nell'olio caldo e daranno ancora più sapore al piatto.

                      
                                          
                      Alzate un pochino la fiamma e fate rosolare per bene il tutto fino a che la salsiccia non abbia preso un bel colore dorato tipico della rosolatura.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Ora i broccoli saranno cotti, dovete scolarli dall'acqua di cottura aiutandovi con un ragno o un cucchiaio forato e trasferirli nella padella con tutti gli altri ingredienti. Non scolateli nello scolapasta! L'acqua di cottura dei broccoli vi servirà, infatti, per potervi cuocere la pasta affinché questa possa prendere ancora di più il sapore del broccolo.

                      
                                          
                      Fate insaporire bene il broccolo in padella con gli altri ingredienti schiacciando i fiori più piccoli cosicché possano creare una golosa cremina che avvolgerà la pasta.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Per aiutarvi nel formare un condimento perfetto, potete utilizzare parte dell'acqua dei broccoli così da conferire ulteriore sapore. Nel frattempo tuffate la pasta nella stessa acqua dei broccoli e lasciate che cuocia al dente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      A cottura quasi ultimata, diciamo un paio di minuti prima del termine della cottura, scolate la pasta e trasferitela nella padella con il condimento e ultimate la cottura nel sugo mescolandola di frequente.

                      
                                          
                      Non vi resta che terminare il piatto con l'aggiunta di una bella spolverata di grana grattugiato con il quale mantecherete la pasta.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Servite la pasta broccoli e salsiccia bella calda e condita aggiungendo, a piacere, altro grana grattugiato.
                      
                                                              
                                                
													
												
                                              
                                        
                    
                    
                
                                              
          
                    
            Rivedi la ricetta
            
          
                  