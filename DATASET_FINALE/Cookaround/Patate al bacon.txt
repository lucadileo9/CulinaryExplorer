DIFFICOLTÀ
molto bassa
Sei alla ricerca di un contorno sfizioso per variare in modo gustoso il tuo menù? Prova la nostra ricetta di patate al bacon. Le patate cotte al forno con una generosa quantità di pancetta affumicata, risulteranno ricche e saporite, perfette da accompagnare a secondi piatti di carne come arrosti o brasati.

                                                                                      
                
                                                                Patate
                                                                                          700
                  gr
                                                              
              
                                  
                
                                                                Bacon
                                                                                          200
                  gr
                                                              
              
                                  
                
                                                                Salvia
                                                                                          5
                  foglie
                                                              
              
                                  
                
                                                                Rosmarino
                                                                                          1
                  rametto
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le patate al bacon per prima cosa sbuccia le patate, tagliale prima a fette e poi a cubetti e tuffale in acqua bollente salata per 10 minuti.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo taglia la pancetta affumicata a fette e poi a listarelle e falla rosolare in una padella con un filo d'olio.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando le patate saranno al dente, uniscile alla pancetta, aggiungi la salvia e il rosmarino tritati, aggiusta di sale, insaporisci con il pepe e fai cuocere per qualche minuto. Ungi di olio una teglia rivestita con carta forno.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Versa le patate al bacon, condisci con un giro di olio e inforna a 200°C per 40 minuti circa o, comunque, fino a quando non si sarà formata una crosticina croccante. Mescola di tanto in tanto per una cottura uniforme e servi caldissime.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Note
                                
                  
                                        Attenzione al sale. Essendo il bacon già molto saporito, è necessario utilizzarne in quantità adeguata.
                  
                
                              
          
                              Varianti
                                
                  
                                        Le patate al bacon sono un piatto versatile e adatto a diverse occasioni. Si possono personalizzare con altri ingredienti, come carote, zucchine, cipolle o funghi, che si possono aggiungere alle patate prima di infornarle. Si può anche sostituire il bacon con lo speck, la pancetta dolce o il prosciutto cotto. Si possono anche preparare in versione vegetariana, avvolgendo le patate con delle fette di zucchina grigliata o di melanzana.
                  
                
                              
          
                  