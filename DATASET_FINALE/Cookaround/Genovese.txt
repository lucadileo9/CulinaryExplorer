DIFFICOLTÀ
molto bassa
Il sugo alla genovese è uno dei tesori culinari di Napoli, una ricetta tradizionale che incanta con la sua delicatezza e i suoi sapori avvolgenti. La sua lunga cottura lo rendono un ragù unico e irresistibile: preparare il sugo alla genovese secondo la ricetta tradizionale napoletana è un modo meraviglioso per riportare in vita una parte della storia culinaria italiana e gustare l'autentico sapore di Napoli nella propria cucina.

                                                                                      
                
                                                                Carne di manzo
                                                                  magatello, lacerto o girello -
                                                                  700
                  gr
                                                              
              
                                  
                
                                                                Cipolla dorata
                                                                                          1
                  kg
                                                              
              
                                  
                
                                                                Carote
                                                                                          2
                  
                                                              
              
                                  
                
                                                                Costa di sedano
                                                                                          2
                  
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Foglie di alloro
                                                                                          1
                  
                                                              
              
                                  
                
                                                                Vino bianco
                                                                                          150
                  gr
                                                              
              
                                  
                
                                                                Olio di oliva
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Realizzare il sugo Genovese è abbastanza facile, il vero ostacolo, se così lo vogliamo definire, è la cottura che deve essere lenta e lunga. Per prima cosa bisogna pulisci e trita il sedano e le carote. Sbuccia le cipolle e affettale sottilmente.

                      
                                          
                      In un tegame capiente metti le carote e il sedano con due giri abbondanti di olio di oliva, lascia soffriggere qualche minuto e aggiungi tutte le cipolle. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo occupati della carne, in questa ricetta ho utilizzato un pezzo di magatello, ma puoi utilizzare anche il lacerto e il girello. Elimina il grasso in eccesso e riduci la grandezza tagliando in 4-5 pezzi. Quando le cipolle risulteranno morbide, aggiungi la carne e due prese di sale, mescola e lascia cuocere a fiamma molto bassa per qualche minuto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto si possono aggiungere gli odori: prezzemolo e alloro. Non aggiungere acqua, la cipolla produrrà sufficiente liquido per coprire la carne e per non farla attaccare sul fondo. Copri con un coperchio, lascia cuocere per 3 ore mescolando di tanto in tanto. Trascorse le 3 ore, la carne risulterà talmente morbida che si sfalderà mescolando, e il sugo risulterà tirato (asciugato).

                      
                                          
                      Elimina la foglia di alloro e sfuma con un bicchiere di vino. Completa la cottura, lasciando cuocere un'altra ora, aggiungi altro vino man mano che il fondo si sarà asciugato.

                      
                                          
                      Utilizza il sugo alla genovese per condire i tuoi primi piatti di pasta fresca, oppure servilo su crostini di pane abbrustolito o polenta.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  