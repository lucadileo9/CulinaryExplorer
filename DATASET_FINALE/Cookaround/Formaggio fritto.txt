DIFFICOLTÀ
bassa
Il formaggio fritto è proprio una golosità! Pezzi di formaggio fresco, tipo primo sale, panati con doppia panatura di farina, uova e pangrattato e fritti, da consumare caldi e filanti. Questa ricetta è perfetta per un aperi-cena con gli amici insieme ad altre leccornie, provatelo e godete della sua bonta!

                                                                                      
                
                                                                Formaggio
                                                                  tipo primo sale -
                                                                  200
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Pangrattato
                                                                                          100
                  gr
                                                              
              
                                  
                
                                                                Farina 0
                                                                                          100
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Olio di semi per frittura
                                                                                          1
                  l
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare un formaggio fritto davvero gustoso dovrete acquistare un formaggio fresco, tipo primo sale, che possa fondere durante la frittura.

                      
                                          
                      Tagliate il formaggio a bastoncini o nella forma che preferite, se si tratta di un aperi-cena potrete realizzare anche delle forme di fantasia utilizzando i taglia biscotti di varie forme e dimensioni.

                      
                                          
                      Preparate una ciotola con la farina, un'altra con il pangrattato e un'altra ancora con le uova sbattutte con un bel pizzico di sale.

                      
                                          
                      Intanto mettete sul fuoco l'olio di semi per fritture affinché possa raggiungere la giusta temperatura per poter friggere il formaggio evitando che s'inzuppi d'olio.

                      
                                          
                      Ora dovrete passare ciascun pezzo di formaggio prima nella farina, poi nell'uovo e infine nel pangrattato, quindi rifate la panatura partendo dall'uovo, quindi passate nella farina ed infine nel pangrattato.

                      
                                          
                      Controllate che l'olio sia ben caldo: se inserite uno spiedo nell'olio questo dovrà formare tante bollicine tutt'intorno allo spiedo, a questo punto potrete iniziare a friggere.

                      
                                          
                      Tuffate pochi pezzi di formaggio per volta e fate friggere per qualche minuto o fino a doratura.

                      
                                          
                      Prelevate i pezzi di formaggio e fateli asciugare dall'olio in eccesso su fogli di carta forno, servite i pezzi di formaggio ancora caldi e filanti.
                      
                                                                                
                    
                    
                    
                
                                              
          
                  