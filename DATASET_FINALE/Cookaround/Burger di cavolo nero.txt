DIFFICOLTÀ
molto bassa
Se cerchi un'alternativa all'hamburger di carne classico, puoi provare la versione vegetariana o vegana, esistono un'infinità di ricette sane, golose ed economiche visto che sono tutte facilmente riproducibili in casa con le tue mani. I burger di cavolo nero sono un secondo piatto davvero goloso e facile da cucinare, pochi ingredienti facilmente reperibili per cucinare in casa un piatto semplice e nutriente.

                                                                                      
                
                                                                Cavolo nero
                                                                                          200
                  gr
                                                              
              
                                  
                
                                                                Fagioli cannellini
                                                                  già lessati  -
                                                                  200
                  gr
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                Pangrattato
                                                                                          2
                  cucchiai da tavola
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i burger di cavolo nero parti con la pulizia della verdura: dopo averlo lavato e asciugato elimina la costa centrale e rompi a pezzetti il resto della foglia. Tuffali in abbondante acqua salata e lessali per circa 15 minuti. Nel frattempo fai rosolare l'aglio con l'olio extravergine d'oliva. Unisci il cavolo nero scolato e strizzato.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi sale e pepe e insaporisci il cavolo nero, a fiamma dolce, per una decina di minuti, facendo evaporare l'acqua di vegetazione.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In una terrina versa i fagioli cannellini lessati e scolati. Aggiungi sale pepe, un giro d'olio e schiacciali con una forchetta. Non è necessario ridurli completamente in purea, si possono lasciare dei pezzi di legumi per dare una consistenza migliore ai burger. Elimina l'aglio dal cavolo nero e tritalo grossolanamente.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Mescola i fagioli cannellini schiacciati con il cavolo nero, rassoda il composto con il pangrattato. Con le mani bagnate forma i burger della grandezza desiderata.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Cuoci i burger di cavolo nero in padella con un filo di olio, 4 minuti per parte.
                      
                                                            
                    
                    
                
                                              
          
                              Conservazione
                                
                  
                                        Conserva i burger in frigo per un paio di giorni coperti con pellicola. 
                  
                
                              
          
                              Consiglio
                                
                  
                                        Prova i burger vegani con altri tipi di legumi, come per esempio con i ceci. Per donare una nota speziata ai burger aggiungi al composto di fagioli cannellini e cavolo nero un cucchiano di curry. 
                  
                
                              
          
                  