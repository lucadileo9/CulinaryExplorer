DIFFICOLTÀ
molto bassa
Le patate duchessa al pomodoro, sono una variante colorata delle classiche patate duchessa, immagina come sarebbero belle entrambe le ricette servite su un tavolo imbandito a buffet. La festa inizierebbe subito a colpo d'occhio! Le patate duchessa al pomodoro sono un contorno semplice, che si accompagna benissimo a carni e pesci, sono un po' più laboriose rispetto alle normali patate lesse o patate arrosto, ma il risultato finale val bene le poche decine di minuti spese a cucinarle.

                                                                                      
                
                                                                Patate
                                                                  della stessa dimensione -
                                                                  500
                  gr
                                                              
              
                                  
                
                                                                Burro
                                                                                          50
                  gr
                                                              
              
                                  
                
                                                                Tuorlo d'uovo
                                                                                          2
                  
                                                              
              
                                  
                
                                                                Parmigiano Reggiano grattugiato
                                                                                          80
                  gr
                                                              
              
                                  
                
                                                                Concentrato di pomodoro
                                                                                          2
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le patate duchessa al pomodoro, pela le patate e immergile in una pentola con abbondante acqua fredda, metti le pentola sulla fiamma e falla raggiungere il bollore. Lessa le patate per 30 minuti dal bollore, una volta cotte, scolale e passale in uno schiacciapatate, o schiacciale con la forchetta, in modo da ottenere una purea.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Raccogli la purea di patate in una ciotola e unisci il burro a cubetti, quindi mescola per farlo amalgamare bene. Regola di sale e di pepe e mescola nuovamente fino ad avere una crema liscia e senza grumi.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unisci i due tuorli e il concentrato di pomodoro, quindi riprendi a mescolare finché il tutto non sarà ben omogeneo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Versa l'impasto per le patate duchessa al pomodoro dentro una tasca da pasticcere con la punta a stella larga, fodera una teglia con carta forno e forma dei ciuffetti di patate del diametro di 5 cm. circa. Cuoci in forno già caldo a 200°C per 15 minuti, poi accendi il grill e lascia cuocere per altri 5 minuti così da far dorare la parte superiore. Sforna e servi subito in tavola le patate duchessa al pomodoro.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Ti consiglia di cospargere un po' di origano sopra le patate duchessa al pomodoro prima di infornare, così da avere un gusto più intenso, quasi alla pizzaiola.
                  
                
                              
          
                              Conservazione
                                
                  
                                        Le patate duchessa al pomodoro si conservano in frigorifero per massimo 2 giorni e, una volta completamente fredde, si possono congelare e scaldare in forno 2 minuti prima di servire in tavola.
                  
                
                              
          
                  