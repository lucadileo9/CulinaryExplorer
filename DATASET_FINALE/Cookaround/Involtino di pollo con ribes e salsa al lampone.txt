DIFFICOLTÀ
bassa


                                                                                      
                
                                                                Petto di pollo
                                                                                          800
                  gr
                                                              
              
                                  
                
                                                                Pane
                                                                  secco -
                                                                  200
                  gr
                                                              
              
                                  
                
                                                                Parmigiano Reggiano
                                                                                          100
                  gr
                                                              
              
                                  
                
                                                                Ribes
                                                                                          
                  q.b.
                                                              
              
                                  
                
                                                                Salsa di lamponi
                                                                                          
                  q.b.
                                                              
              
                                  
                
                                                                Maggiorana
                                                                                          2
                  rametti
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Batticarne /                                   Carta forno /                                   Ciotola /                                   Forno /                                   Frullatore /                                   Setaccio /                                   Spago da cucina /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Mettete, come prima cosa, il pane secco a bagno in una ciotola colma d'acqua e lasciatelo riposare per 5 minuti circa in modo tale che possa ammorbidirsi.

                      
                                          
                      Prendete il petto di pollo e ricavatene delle fettine dalla forma il più possibile regolare, rifilandole se necessario.

                      
                                          
                      Tritate grossolanamente i pezzi di pollo che vi rimarranno dopo aver pareggiato le fettine e riuniteli in una ciotola con il pane ben strizzato e con il parmigiano; mescolate per amalgamare gli ingredienti.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Profumate il composto con le foglioline di un paio di rametti di maggiorana, salate e pepate.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Impastate molto bene con le mani fino ad ottenere un amalgama simile in consistenza ad un polpettone.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Riprendete le fettine di petto di pollo, ponetele una ad una, tra due fogli di carta forno e pestatele delicatamente con un pesta carne affinché risultino più sottili e ben allargate; la carta forno servirà per evitare che la carne si sfibri eccessivamente sotto l'azione del pesta carne.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Distribuite qualche ribes sulle fettine di pollo e ricoprite con un buon quantitativo di ripieno, in questo modo i ribes saranno ben chiusi all'interno dell'involtino.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Avvolgete, quindi, il ripieno con la fettina di pollo e fissate il tutto con dello spago da cucina.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Adagiate gli involtini in una teglia foderata con della carta forno e infornate il tutto a 190°C per circa 20 minuti.

                      
                                          
                      Sfornate gli involtini, trasferiteli sui piatti da portata e serviteli ancora caldi con un giro d'olio a crudo, poco sale e accompagnandoli la salsa di lamponi ottenuta semplicemente frullando e filtrando dei lamponi freschi.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Impreziosite il piatto a piacere con un rametto di ribes bianco.
                      
                                                            
                    
                    
                
                                              
          
                              Note
                                
                  
                                        Di ribes ne esistono vari tipi: il rosso, il bianco ed il nero.Il ribes nero, ad esempio, viene usato per la preparazione di prodotti come i liquori da parte delle industrie di trasformazione alimentare. Alcuni liquori che vengono ottenuti da questi frutti sono la Crème de Cassis e il Ratafià.La Creme de Cassis ha ottenuto lA.O.C. (ovvero Appellation dOrigine Contrôlée )Crème de Cassis de Bourgogne. Ha una gradazione minima di 15° ed un contenuto di almeno 400 g di zucchero per litro. La produzione di questo liquore è consentita solo a Dijon con ribes (la varietà migliore è il Nero di Borgogna) raccolti nella Côte dOr. Il ribes viene macerato in alcol per almeno tre mesi, con numerosi rimontaggi. Poi dalla spillatura si ottiene il jus vierge. Successivamente la massa del ribes viene ricoperta di alcol e acqua, spillando si ottiene il secondo succo detto recharge. Si ripete l'operazione unaltra volta e si spilla un terzo succo detto lavasse. Ognuno di questi passaggi estrae una serie diversa di sostanze. Alla fine il ribes è pressato e distillato, lalcol che si ricava servirà per macerare altro ribes. Il cassis di Dijon è ottenuto dalla miscela dei tre differenti succhi con aggiunta di acqua, zucchero e alcol puro. Il Cassis di Dijon si usa soprattutto negli aperitivi per il Kir ed il Kir Royal. 
                  
                
                              
          
                                                                    Come ammollare
                    
                                                                  
          
                                                                    Come tritare
                    
                                                                  
          
                                                                    Come amalgamare
                    
                                                                  
          
                                                                    Come impastare
                    
                                                                  
          
                                                                    Come pestare col mortaio
                    
                                                                  
          
                                                                    Come frullare
                    
                                                                  
          
                                                                    Come filtrare
                    
                                                                  
          
                  