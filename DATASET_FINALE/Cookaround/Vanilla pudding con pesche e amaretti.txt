DIFFICOLTÀ
molto bassa
Pudding alla vaniglia, scopri la nostra ricetta semplice, golosa e veloce. In estate le pesche sono succose e saporite usiamole il più possibile nelle nostre ricette. Siete alla ricerca di un dolce veloce, semplice, economico ma che piace proprio a tutti? Allora siete nel posto giusto, questo è il nostro Vanilla Pudding con pesche e amaretti. Il Vanilla Pudding è un budino al gusto di vaniglia e può essere arricchito con qualsiasi altro ingrediente vi aggradi: frutta fresca, frutta secca, dolci, cioccolato, panna solo per fare alcuni esempi.  Con questo dolce potete sbizzarrirvi in accostamenti classici o azzardati, la base delicata del pudding, infatti si prest a tantissime variazioni sul tema. In questa ricetta, il vanilla pudding viene accompagnato con dei pezzi di pesca fresca e amaretti sbriciolati. Abbiamo reso  il tutto più goloso decorando con della panna fresca montata. 

                                                                                      
                
                                                                Latte intero
                                                                                          450
                  gr
                                                              
              
                                  
                
                                                                Panna fresca
                                                                                          200
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Maizena
                                                                                          50
                  gr
                                                              
              
                                  
                
                                                                Tuorli d'uovo
                                                                                          4
                  
                                                              
              
                                  
                
                                                                Essenza di  vaniglia
                                                                                          
                  q.b.
                                                              
              
                                  
                
                                                                Amaretti
                                                                                          50
                  gr
                                                              
              
                                  
                
                                                                Pesche  gialle
                                                                                          1
                  
                                                              
              
                                                                                      Ingredienti per decorare
                                                                      
                
                                                                Panna fresca
                                                                                          100
                  gr
                                                              
              
                                  
                
                                                                Zucchero
                                                                                          10
                  gr
                                                              
              
                                  
                
                                                                Amaretti sbriciolati
                                                                                          
                  q.b.
                                                              
              
                                                                                                Attrezzature
              
                
                                  Bicchierini /                                   Ciotola /                                   Coltelli /                                   Frusta a mano /                                   Pentola /                                   Sac à poche /                                   Sacchetto di plastica /                                   Setaccio                                
              
                          

                    
                            
          
                            Preparazione
                                
                  
                    1
                                                                
                                          
                      Preparare il vanilla pudding è molto semplice: si inizia mettendo in una ciotola abbastanza capiente lo zucchero, unite la maizena setacciata e i tuorli d’uovo.

                      
                                          
                      Con una frusta a mano mescolate gli ingredienti fino ad ottenere un composto omogeneo.

                      
                                          
                      Mettete da parte.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mettete un pentolino sul fuoco, a fiamma dolce, versateci il latte e la panna insieme all’essenza di vaniglia. Portate il tutto a sfiorare il bollore, dopodiché aggiungete il composto di zucchero e tuorli. Mescolate con la frusta, mantenendo sempre la fiamma bassa, per qualche minuto, fino a che la crema non si sarà addensata. Quando sarà pronta toglietela dal fornello e fatela intiepidire.

                      
                                          
                      Mentre aspettate che la crema si raffreddi leggermente, lavate e tagliate a pezzetti molto piccoli la pesca. Mettete gli amaretti in un sacchetto e schiacciateli con la mano.

                      
                                          
                      In una ciotola versate la panna fresca con un po’ di zucchero e, con delle fruste elettriche, montatela molto bene. Quando sarà pronta trasferitela in un sac a poche con la punta a stella e mettete da parte.

                      
                                          
                      In un altro sac a poche con la punta larga e rotonda, mettete il budino di vaniglia.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Adesso siete pronti per comporre il vostro vanilla pudding con pesche e amaretti: in un bicchierino mettete un generoso strato di crema, aggiungete uno strato di pesche e di amaretti. Ricoprite con un altro strato di budino. Terminate il dolce con dei ciuffi di panna montata e arricchite con una spolverata di amaretti tritati.

                      
                                          
                      Il vanilla pudding è pronto per essere servito.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  