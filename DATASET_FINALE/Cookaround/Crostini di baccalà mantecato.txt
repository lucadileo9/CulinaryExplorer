DIFFICOLTÀ
media
Il baccalà mantecato è un piatto tipico della tradizione culinaria veneta. Il suo gusto rustico e intramontabile ha superato la prova del tempo. Per questo lo proponiamo qui spalmato su dei crostini di pane tostato, da servire come antipasto durante le feste. La sua consistenza vellutata e il suo gusto unico vi conquisteranno al primo boccone. Venite a scoprire come è semplice preparare in casa un classico della nostra cucina!

                                                                                      
                
                                                                Pane casereccio
                                                                                          8
                  fette
                                                              
              
                                  
                
                                                                Stoccafisso o baccalà
                                                                  dissalato e diliscato -
                                                                  250
                  gr
                                                              
              
                                  
                
                                                                Olio extravergine d'oliva (EVO)
                                                                  poco profumato -
                                                                  4
                  cucchiai da tavola
                                                              
              
                                  
                
                                                                Latte intero
                                                                                          1
                  l
                                                              
              
                                  
                
                                                                Panna
                                                                  fresca -
                                                                  3
                  cucchiai da tavola
                                                              
              
                                  
                
                                                                Prezzemolo
                                                                  tritato -
                                                                  1
                  ciuffo
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Frullatore ad immersione /                                   Griglia /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Se il baccalà è stato già precedentemente dissalato potrete procedere direttamente con la ricetta, altrimenti dovrete lasciarlo a bagno in acqua fredda per almeno due giorni, cambiando l'acqua molto spesso.

                      
                                          
                      Versate il latte in una pentola e, quando prende bollore, tuffatevi il baccalà.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lasciate cuocere il baccalà fino a quando risulterà tenero.

                      
                                          
                      Scolate il baccalà dal latte, rimuovete la pelle e trasferitelo nel boccale di un frullatore ad immersione.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Frullate il baccalà facendo ricadere nel boccale l'olio extravergine d'oliva a filo, come si fa per la maionese.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Continuate a frullare fino a quando il baccalà sarà ben montato.

                      
                                          
                      Unite alla crema realizzata la panna fresca e frullate ancora un pochino.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Assaggiate il baccalà mantecato e, qualora fosse necessario, aggiungete del sale.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Fate scaldare una griglia di ghisa fino a renderla quasi rovente e fatevi abbrustolire le fette di pane casereccio.

                      
                                          
                      Distribuite il baccalà mantecato sulle fette di pane e decorate con del prezzemolo tritato molto finemente.
                      
                                                              
                                                
													
												
                                              
                                        
                    
                    
                
                                              
          
                              Consiglio
                                
                  
                                        Da cosa deriva il baccalà?
Deriva dalla lavorazione del merluzzo norvegese.
                  
                
                              
          
                  