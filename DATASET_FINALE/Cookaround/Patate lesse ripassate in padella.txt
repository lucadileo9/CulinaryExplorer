DIFFICOLTÀ
molto bassa
Le patate lesse ripassate in padella sono un contorno semplice e gustoso, che si prepara con pochi ingredienti e in poco tempo. Le patate lesse ripassate in padella sono anche una ricetta di recupero, che permette di utilizzare le patate lesse avanzate, senza sprecare nulla. Le patate lesse ripassate in padella si possono, eventualmente, aromatizzare con spezie, erbe aromatiche, aglio o altri condimenti a piacere, per dare loro un tocco di sapore in più. 

                                                                                      
                
                                                                Patate
                                                                                          600
                  gr
                                                              
              
                                  
                
                                                                Olio extravergine di oliva
                                                                                          60
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Aromi a scelta
                                                                  (mix per arrosto) -
                                                                  1
                  cucchiaio da tè
                                                              
              
                                  
                
                                                                Rosmarino fresco
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le patate lesse ripassate in padella abbi cura di scegliere le patate più o meno della stessa dimensione. Lavale sotto il getto dell'acqua corrente e sistemale in una pentola colma di acqua fredda. Porta a bollore e da quel momento calcola circa 20 minuti di cottura.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Fai intiepidire le patate; poi sbucciale e tagliale a fette non troppo sottili. Dividi ogni fetta a metà in modo da ottenere due spicchi.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In un tegame antiaderente, abbastanza capiente da poter disporre le patate senza ammassarle tra loro, metti lo spicchio d'aglio e l'olio e fai leggermente rosolare a fiamma vivace. Elimina l'aglio e aggiungi gli spicchi di patate che farai rosolare per bene da un lato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando il primo lato delle patate sarà rosolato, girale delicatamente dall'altro lato e aggiungi il rosmarino e il mix di aromi per arrosto. Dopo circa dieci minuti, quando sono dorate da ambo le parti, le patate sono pronte per essere servite e gustate. La combinazione croccante fuori e morbido dentro ti sorprenderà.

                      
                                          
                      Le patate lesse ripassate in padella sono ottime servite calde e accompagnate con salse, ma anche tiepide sono perfette.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  