DIFFICOLTÀ
media


                                                Per la pasta
                                                                      
                
                                          300 g di farina 00
                                      
              
                                  
                
                                          80 g di semolino
                                      
              
                                  
                
                                          760 g di acqua tiepida
                                      
              
                                  
                
                                          140 g di latte tiepido
                                      
              
                                  
                
                                          15 g di zucchero
                                      
              
                                  
                
                                          5 g di lievito per dolci
                                      
              
                                  
                
                                          3 g di lievito secco
                                      
              
                                  
                
                                          1 g di bicarbonato
                                      
              
                                  
                
                                          1 pizzico di sale. 
                                      
              
                                                                                      Per il ripieno di frutta secca
                                                                      
                
                                          350 g di frutta secca mista
                                      
              
                                  
                
                                          40 g di zucchero
                                      
              
                                  
                
                                          4 g di cannella
                                      
              
                                  
                
                                          1 cucchiaino di noce moscata
                                      
              
                                  
                
                                          60 g di burro fuso
                                      
              
                                  
                
                                          40 g di amaretto. 
                                      
              
                                                                                      Per il ripieno di ricotta
                                                                      
                
                                          550 g di ricotta di pecora
                                      
              
                                  
                
                                          100 g di zucchero
                                      
              
                                  
                
                                          70 g di cocco.
                                      
              
                                                                                      Per lo sciroppo ai fiori d'arancio
                                                                      
                
                                          250 g di zucchero
                                      
              
                                  
                
                                          250 g di acqua
                                      
              
                                  
                
                                          20 g di succo di limone
                                      
              
                                  
                
                                          30 g di acqua di fiori d'arancio.
                                      
              
                                                                                                Attrezzature
              
                
                                  Carta forno /                                   Padella /                                   Teglia                                
              
                          

                    
                            Preparazione
                                
                  
                    1
                                                                
                                          
                      Per l’involucro:In un bicchiere mettere il latte, il lievito secco e lo zucchero. Mescolare e lasciare riposare per 10 minuti mescolando ogni tanto.In una ciotola (io ho usato il kenwood e la frusta a K prima e dopo quella a filo) mettere la farina, la semola e l’acqua e far amalgamare, aggiungere il latte con il lievito secco, il lievito per dolci e far amalgamare a media velocità per circa 3 minuti. A questo punto aggiungere il pizzico di sale ed il bicarbonato, amalgamare per altri 2 minuti, travasare il composto in una ciotola facendolo passare per un setaccio in modo da togliere gli eventuali grumi, coprire e lasciar lievitare in un luogo tiepido per 45-60 minuti.Trascorso questo tempo prepararsi per cuocere le frittelle: ungere leggermente una padella antiaderente, mettere su fuoco medio e preparare le frittelle usando un mestolo di composto. Si devono cuocere solo da un lato, vi renderete conto che la frittella è pronta perchè inizialmente comincerà a solidificare leggermente nei lati, poi si formeranno delle bollicine su tutta la superficie. Queste bollicine scoppieranno e, a questo punto, la parte superiore sarà asciutta.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Dopo aver cotto ogni frittella metterle su un panno a raffreddare, quando saranno fredde si possono mettere su un vassoio. Attenzione, le parti che devono venire a contatto sono quelle meno cotte quindi si sovrappongono a due a due unendo la parte più pallida.Preparare lo sciroppo:In una casseruola unire tutti gli ingredienti e far sobbollire a fuoco dolce per circa 40 minuti mescolando spesso; deve venire uno sciroppo non molto denso (perché raffreddando acquisterà maggiore densità).Per il ripieno con frutta secca:Unire tutti gli ingredienti e mescolare bene.Per il ripieno di ricotta:Unire tutti gli ingredienti e frullare (io ho usato il kenwood con frusta a filo) fino ad avere un composto omogeneo.Montaggio:Mettere una frittella sul palmo della mano con la parte meno cotta rivolta verso l’alto, riempire con due cucchiai di ripieno alla frutta secca e chiudere procedendo in questo modo: unire i due lati opposti della frittella e pizzicare. Continuare a pizzicare molto bene tutto il bordo in modo da formare una mezzaluna; continuare formando altre 8 mezzelune (quindi 9 in tutto) fino a finire tutto il ripieno di frutta secca, poi formare altre 9 mezzelune usando il ripieno di ricotta.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Adagiare le mezzelune su una placca da forno coperta di carta forno, su ogni mezzaluna mettere un po' di burro e infornare a 200° per circa 10 minuti girando a metà cottura .Servire con lo sciroppo di fiori d’arancio.
                      
                                                              
                                                
													
												
                                              
                                        
                    
                    
                
                                              
          
                  