DIFFICOLTÀ
molto bassa
I waffle sono i “cugini americani” delle gaufre, le famose cialde dolci dalla caratteristica forma a nido d’ape. In questa ricetta vi proponiamo una variante particolarmente golosa, i waffle al cocco! Croccanti fuori e morbidi dentro come vuole la tradizione, sono ottimi da accompagnare con frutta fresca, miele, confetture o creme spalmabili per una colazione ricca e sostanziosa, in alternativa ai soliti biscotti. Con l’aiuto dell’apposita piastra i waffle al cocco saranno pronti in men che non si dica e tutta la famiglia non vedrà l’ora di alzarsi per correre a tavola!

                                                                                      
                
                                                                Latte
                                                                                          180
                  ml
                                                              
              
                                  
                
                                                                Farina 00
                                                                                          130
                  gr
                                                              
              
                                  
                
                                                                Farina di cocco
                                                                                          40
                  gr
                                                              
              
                                  
                
                                                                Cocco rapè
                                                                                          20
                  gr
                                                              
              
                                  
                
                                                                Zucchero di canna
                                                                                          60
                  gr
                                                              
              
                                  
                
                                                                Zucchero
                                                                                          20
                  gr
                                                              
              
                                  
                
                                                                Burro
                                                                                          50
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Lievito in polvere per dolci
                                                                                          1
                  cucchiaio da tè
                                                              
              
                                  
                
                                                                Olio di semi
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i waffle al cocco per prima cosa separate i tuorli dagli albumi: mettete i tuorli in una ciotola insieme ai due tipi di zucchero e sbattete il tutto con le fruste elettriche fino ad avere una crema.

                      
                                          
                      Aggiungete il burro sciolto e mescolate con una spatola per amalgamare bene il tutto.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mescolate la farina 00, la farina di cocco, il lievito e il cocco rapè, poi unite il mix di polveri al composto.

                      
                                          
                      Lavorate il tutto con una spatola per formare un composto sabbioso.

                      
                                          
                      Versate il latte e riprendete a mescolare fino ad ottenere una crema liscia e senza grumi.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Montate a neve ben ferma gli albumi e uniteli al composto, incorporateteli con una spatola facendo movimenti dal basso verso l’alto in modo da non smontare il tutto.

                      
                                          
                      Oliate leggermente una piastra per waffle e versate un mestolo di composto per ogni scomparto, chiudete la macchina e lasciate cuocere finché la superficie del waffle non diventerà dorata.

                      
                                          
                      Servite i waffle al cocco spolverizzati con cocco rapé a piacere.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        I waffle al cocco si conservano per massimo 2 giorni fuori dal frigo dentro un contenitore con coperchio.
Una volta cotti e fatti freddare si possono congelare separati da un foglio di carta forno negli appositi sacchetti.
                  
                
                              
          
                              Consiglio
                                
                  
                                        Potete sostituire il latte con del latte vegetale; usando il latte di riso il sapore del cocco risalterà ancora di più.
                  
                
                              
          
                  