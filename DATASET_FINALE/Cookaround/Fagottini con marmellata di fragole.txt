
Fagottini con marmellata di fragole, ottimi per la colazione o merenda dei più piccolini, ma altrettanto invitanti, come snack gustoso per i più grandi. I fagottini con marmellata di fragole sono velocissimi da preparare, basta avere a disposizione nel frigo un rotolo di pasta sfoglia già pronta, poi, se non avete a disposizione la marmellata di fragole, potete tranquillamente utilizzare, il tipo di marmellata che più preferite. La ricetta è decisamente furba ma è anche molto versatile in quanto potrete variare in gusti anche in una sola infornata, ad esempio aggiungendo frutta, crema o cioccolata spalmabile, e in un sol colpo otterrete tanti dolci diversi. Provate questa versione facile e veloce, è perfetta per una merenda in compagnia con amici invitati all'ultimo minuto, quando magari non avete preparato nulla. E se avete un po' più di tempo, vi proponiamo anche un'altra idea: crostatina con crema alle fragole, deliziose! Se invece amate i dolci con la pasta sfoglia vi possiamo anche suggerire un'altra ricetta gustosa e facilissima: ventagli di pasta sfoglia, un grande classico della pasticceria italiana!

                                                                                      
                
                                                                Pasta sfoglia
                                                                  confezione rettangolare -
                                                                  1
                  
                                                              
              
                                  
                
                                                                Marmellata di fragole
                                                                  o altro tipo a piacere -
                                                                  100
                  gr
                                                              
              
                                  
                
                                                                Tuorlo d'uovo
                                                                  per spennellare -
                                                                  1
                  
                                                              
              
                                  
                
                                                                Latte
                                                                                          1
                  cucchiaio da tavola
                                                              
              
                                  
                
                                                                Zucchero semolato
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per farei fagottini con marmellata di fragole, stendete il foglio di pasta sfoglia già pronta sul piano di lavoro, ripiegatelo: prima a metà, poi più volte in modo tale da avere delle tracce perfette per la preparazione fagottini. Naturalmente decidete voi la grandezza, in questo caso ne realizzeremo 8. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Una volta che avrete segnato la pasta, con un coltello tagliate la sfoglia e ricavate i rettangoli.

                      
                                          
                      Prendete i rettangoli, ripiegateli su stessi in modo tale da segnare la metà, e iniziate a farcirli con la marmellata, lasciando liberi i bordi all'incirca di 1 cm, in modo tale da poterli chiudere.

                      
                                          
                      Non esagerate con la quantità di marmellata, in quanto potebbe ribollire e fuoriuscire durante la cottura.

                      
                                          
                       
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Fate dei tagli con un coltello senza arrivare in fondo, sulla metà della pasta libera. Ripiegate la metà libera, sulla metà farcita, pressate i bordi con la punta delle dita e sigillate con i rembi di una forchetta.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trasferite i fagottini farciti su di una teglia ricoperta con della carta da forno.

                      
                                          
                      Sbattete un tuorlo d'uovo con poco latte, e spennellate tutti i fagottini.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Spolverate la superficie dei fagottini con dello zucchero semolato. Nel caso in cui utlizziate della marmellata molto dolce, evitate di aggiungerlo.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      A questo punto trasferite in fomo preriscaldato statico a 200°C per circa 15 minuti, o fino a doratura.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      I fagottini con marmellata di fragole sono pronti...lasciate raffreddare e serviteli!!!
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Posso preparare i fagottini in anticipo?
Si sono buoni anche dopo qualche ora.
Potrei invece surgelarli prima di infornare in modo da averli sempre a disposizione?
Sì andranno benissimo anche surgelati, è proprio una buona idea.
Posso fare anche altre forme?
Certo, puoi tagliarli anche a forma di disco, sono davvero molto carini. 
                  
                
                              
          
                  