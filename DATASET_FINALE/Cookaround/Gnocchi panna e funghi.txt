DIFFICOLTÀ
bassa
Quando si ha voglia di un piatto gustoso e saporito, semplice da fare e che metta d'accordo proprio tutti, gli gnocchi panna e funghi sono proprio perfetti. La ricetta che vi proponiamo qui è davvero semplicissima ed è l'ideale anche per un pranzo domenicale in famiglia, quando intorno al tavolo si riuniscono tante persone perché questo piatto a base di gnocchi molto saporito fa sempre centro! Leggete qui se volete provare altre ricette coi funghi. Scoprite tutte le ricette con gli gnocchi.

                                                                                      
                
                                                                Gnocchi
                                                                                          600
                  gr
                                                              
              
                                  
                
                                                                Funghi champignon (A. bisporus)
                                                                                          250
                  gr
                                                              
              
                                  
                
                                                                Funghi chiodini (A. mellea)
                                                                                          125
                  gr
                                                              
              
                                  
                
                                                                Panna da cucina
                                                                                          250
                  gr
                                                              
              
                                  
                
                                                                Burro
                                                                                          25
                  gr
                                                              
              
                                  
                
                                                                Parmigiano grattugiato
                                                                                          25
                  gr
                                                              
              
                                  
                
                                                                Mandorle pelate
                                                                                          15
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare la ricetta degli gnocchi panna e funghi per prima cosa: pulite bene i funghi. Tagliate i funghi champignons, mentre i funghi chiodini lasciateli interi.

                      
                                          
                      Versate un filo d'olio in una casseruola, lasciatelo scaldare, quindi profumate l'olio con i gambi di prezzemolo e, uno spicchio d'aglio diviso a metà al quale avrete eliminato l'anima interna.
                      
                                                                                
                    
                    
                    
                
                                                
                  
                    2
                                                                
                                          
                      Una volta che l'olio si sarà leggermente profumato, aggiungete in padella, da prima i funghi champignons, poi i funghi chiodini.

                      
                                          
                      Insaporite con un pizzico di sale e, lasciate cuocere 5-6 minuti. Trascorso il tempo di cottura, eliminate dalla padella, i gambi di prezzemolo e lo spicchio d'aglio.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Fate scaldare in un pentolino la panna da cucina, unite alla panna i funghi e, mantenendo sempre il pentolino sul fuoco, con l'aiuto di frullatore ad immersione, frullate il tutto, in modo tale da ottenere una crema.

                      
                                          
                      Aggiungete alla crema di funghi, il parmigiano grattugiato, lasciate insaporire bene, allontanate  la crema dal fuoco e tenete da parte.
                      
                                                            
                    
                    
                
                                                
                  
                    4
                                                                
                                          
                      Tostate in un padellino le mandorle, quindi tritatele al coltello. Serviranno per decorare il piatto finito.
                      
                                                            
                    
                    
                
                                                
                  
                    5
                                                                
                                          
                      Portate a bollore in una capace pentola l'acqua. Una volta raggiunto il bollore salatela leggermente e mettete a cuocere gli gnocchi.

                      
                                          
                      All'incirca 1 minuto prima del termine di cottura degli gnocchi, scolateli su di un panno e, lasciateli asciugare leggermente.
                      
                                                            
                    
                    
                
                                                
                  
                    6
                                                                
                                          
                      Fate sciogliere una noce di burro in una padella e, appena il burro si sarà completamente sciolto, aggiungete nella padella gli gnocchi e fateli leggermente dorare da entrambi i lati.
                      
                                                            
                    
                    
                
                                                
                  
                    7
                                                                
                                          
                      Servite gli gnocchi con la crema di funghi, le mandorle tostate e tritate. Per dare colore al piatto spolverate con del prezzemolo tritato.
                      
                                                            
                    
                    
                
                                              
          
                  