DIFFICOLTÀ
bassa
Sorbetto al mandarino con biscotto al cioccolato, ovvero come concludere in bellezza un pranzo di Natale, o meglio la cena della vigilia, con il botto!

                                                Ingredienti per il sorbetto
                                                                      
                
                                                                Mandarini
                                                                                          8
                  
                                                              
              
                                  
                
                                                                Lime
                                                                                          2
                  
                                                              
              
                                  
                
                                                                Vino bianco Prosecco
                                                                                          1
                  bicchierino
                                                              
              
                                  
                
                                                                Albume
                                                                                          1
                  
                                                              
              
                                  
                
                                                                Acqua
                                                                                          100
                  ml
                                                              
              
                                  
                
                                                                Zucchero
                                                                                          75
                  gr
                                                              
              
                                                                                      Ingredienti per il biscotto
                                                                      
                
                                                                Fecola di patate
                                                                                          13
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Farina
                                                                                          70
                  gr
                                                              
              
                                  
                
                                                                Zucchero
                                                                                          70
                  gr
                                                              
              
                                  
                
                                                                Vanillina
                                                                                          1
                  bustina
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Cioccolato fondente
                                                                                          100
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare la ricetta del sorbetto al mandarino con biscotto al cioccolato, dovrete occuparvi come prima cosa dell'elemento principale della ricetta ovvero proprio il sorbetto al mandarino.

                      
                                          
                      Grattugiate la scorza di un mandarino e di un lime, facendole ricadere all'interno di un pentolino. Aggiungete alle scorze grattugiate, l'acqua e lo zucchero e mescolate bene il tutto.

                      
                                          
                      Mettete il pentolino sul fuoco e portate a bollore. Una volta raggiunto il bollore, trasferite lo sciroppo in un recipiente e lasciatelo intiepidire. 
                      
                                                                                
                    
                    
                    
                
                                                
                  
                    2
                                                                
                                          
                      Ricavate il succo dai mandarini e aggiungetelo allo sciroppo assieme al prosecco. Mescolate bene e versate il tutto nel contenitore della gelatiera; fatelo mantecare per 30 minuti. 
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Montate a neve l'albume e, trascorsi i primi 15 minuti di mantecatura del sorbetto, aggiungete l'albume e continuate a lavorare il sorbetto per i restanti 15 minuti.

                      
                                          
                      Trascorso il tempo indicato, trasferite il sorbetto in un contenitore e mettetelo nel congelatore.
                      
                                                            
                    
                    
                
                                                
                  
                    4
                                                                
                                          
                      A questo punto non resta altro che preparare il biscotto: montate a neve gli albumi con un pizzico di sale, aggiungete agli albumi 50 g di zucchero poco per volta e continuate a montare bene, quindi mettete da parte.
                      
                                                            
                    
                    
                
                                                
                  
                    5
                                                                
                                          
                      Montate i tuorli d'uova con i restanti 20 g di zucchero. Incorporate gli albumi montati a neve, ai tuorli, poco per volta, mescolando con movimenti delicati dal basso verso l'alto, in maniera tale da non fare smontare il composto.
                      
                                                            
                    
                    
                
                                                
                  
                    6
                                                                
                                          
                      Setacciate la farina con la fecola di patate e la vanillina e incorporate il tutto al composto di uova, con movimenti dal basso verso l'alto.

                      
                                          
                      Trasferite il composto appena preparato all'interno di una sac a poche con la punta fine liscia. Rivestite una teglia con della carta forno e, iniziate a formare i biscotti  direttamente sulla teglia, ben distanziati l'uno dall'altro.
                      
                                                            
                    
                    
                
                                                
                  
                    7
                                                                
                                          
                      Trasferite in forno preriscaldato statico a 190°C e cuocete per 6-7 minuti. Nel frattempo sciogliete a bagno maria il cioccolato fondente.
                      
                                                            
                    
                    
                
                                                
                  
                    8
                                                                
                                          
                      Trascorso il tempo necessario per la cottura dei biscotti, lasciateli raffreddare e immergeteli per metà nel cioccolato fuso.
                      
                                                            
                    
                    
                
                                                
                  
                    9
                                                                
                                          
                      Prendete il sorbetto dal congelatore e frullatelo con il frullatore ad immersione, in questo modo otterrete nuovamente la consistenza ottenuta dopo la mantecatura in macchina.
                      
                                                            
                    
                    
                
                                                
                  
                    10
                                                                
                                          
                      Servite il sorbetto al mandarino in un bicchiere con una fetta sottile di lime, un lampone e il biscotto al cioccolato.
                      
                                                            
                    
                    
                
                                              
          
                  