DIFFICOLTÀ
bassa
Le mimose monoporzione sono delle tortine molto carine e semplicissime da cucinare, divertenti e colorate sostituiscono o affiancano egregiamente la più famosa e tradizionale torta mimosa, nella ricorrenza della festa della donna che si festeggia l'8 di Marzo. 

                                                Per il pan di spagna
                                                                      
                
                                                                Uova
                                                                                          2
                  
                                                              
              
                                  
                
                                                                Zucchero
                                                                                          65
                  gr
                                                              
              
                                  
                
                                                                Farina
                                                                                          65
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                                                                      Per la crema chantilly all'ananas
                                                                      
                
                                                                Latte
                                                                                          500
                  ml
                                                              
              
                                  
                
                                                                Tuorli
                                                                                          3
                  
                                                              
              
                                  
                
                                                                Zucchero
                                                                                          5
                  cucchiai da tavola
                                                              
              
                                  
                
                                                                Farina
                                                                                          4
                  cucchiai da tavola
                                                              
              
                                  
                
                                                                Panna montata
                                                                                          100
                  ml
                                                              
              
                                  
                
                                                                Fette di ananas sciroppate
                                                                                          4
                  fette
                                                              
              
                                                                                      Per la bagna
                                                                      
                
                                                                Acqua
                                                                                          50
                  ml
                                                              
              
                                  
                
                                                                Zucchero
                                                                                          40
                  gr
                                                              
              
                                  
                
                                                                Succo di macerazione dell’ananas
                                                                                          2
                  cucchiai da tavola
                                                              
              
                                                                                                Attrezzature
              
                
                                  Casseruola /                                   Ciotola /                                   Frusta elettrica /                                   Pennello /                                   Stampini per semisfere                                
              
                          

                    
                            
          
                            Preparazione
                                
                  
                    1
                                                                
                                          
                      Iniziamo dalla preparazione della base di pan di spagna: in una ciotola capiente metti le uova intere con lo zucchero e lavora il tutto con le fruste elettriche a media velocità, fino a che il composto non risulterà chiaro e spumoso. 

                      
                                          
                      Setaccia la farina con il sale e aggiungi al composto di uova e zucchero.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Profuma l'impasto con l’estratto di vaniglia ( o la scorza di limone bio grattugiata se preferisci) e mescola delicatamente per non far smontare il composto.

                      
                                          
                      Versa negli stampi a semisfera in silicone, se usi degli stampi in alluminio ti consiglio di imburrarli e infarinarli prima dell'utilizzo.

                      
                                          
                      Inforna lo stampo in forno statico a 160° per circa 15-20 minuti, fai comunque la prova stecchino. Quando le semisfere di pan di spagna sono cotte, sforna e lascia lascia raffreddare completamente prima di estrarre le tortine dallo stampo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Prepara la crema pasticcera, base della crema chantilly: in una casseruola lavora i tuorli con lo zucchero, aggiungi la farina e mescola, con una frusta a mano, mentre aggiungi gradualmente il latte caldo in cui hai sciolto l’estratto di vaniglia.

                      
                                          
                      Accendi il fornello a fiamma bassa e cuoci la crema sempre mescolando, continua così fino a quando non si addensa.

                      
                                          
                      Quando la crema sarà pronta, versala in una ciotola falla raffreddare completamente coprendola con pellicola da cucina a contatto con la superficie, in questo modo si impedirà la formazione di quella antipatica crosta che si forma se la crema rimane esposta all'aria.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Riprendi la frusta elettrica e, in un'altra ciotola, monta la panna e incorporala alla crema pasticcera. Metti da parte qualche cucchiaio di crema che servirà per la copertura finale delle tortine.

                      
                                          
                      Alla crema rimasta nella ciotola aggiungi l’ananas sciroppato, tagliato a piccoli pezzi, e mescola delicatamente per non smontare il composto.

                      
                                          
                      A parte prepara la bagna facendo sciogliere lo zucchero in acqua calda, unisci lo sciroppo dell’ananas e lascia raffreddare.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Taglia la base alle semisfere di pan di spagna, scavale delicatamente con un cucchiaino e tieni da parte le briciole create, infine schiaccia la cavità con i pollici per assestare e comprimere la cavità che servirà a contenere la crema. 

                      
                                          
                      Spennella l'interno delle tortine con la bagna.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Riempi le semisfere con la crema arricchita con ananas e chiudi con la base spennellata di sciroppo. Metti in frigo le tortine a riposare 30 minuti, prima di servire in tavola, spalma ogni cupola con la crema messa da parte e decora con le briciole create in precedenza.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              La prova dello stecchino 
                                
                  
                                        La prova dello stecchino è un metodo molto comune per verificare la cottura di un alimento, in particolare di dolci come torte e muffin, si inserisce uno stecchino di legno o uno stuzzicadenti all'interno di un dolce allo scadere del tempo di cottura previsto dalla ricetta: se lo stecchino esce pulito, significa che il dolce è cotto in modo uniforme e completo, al contrario, se lo stecchino esce con della pasta aderente, significa che il dolce ha bisogno di alcuni minuti di cottura in più.
Tieni comunque in considerazione che la prova dello stecchino non è adatta per tutti i tipi di dolci, come ad esempio quelli con ripieno cremoso o quelli che devono restare morbidi all'interno, in questi casi dovrai affidarti soprattutto alla valutazione visiva.
                  
                
                              
          
                              Consiglio
                                
                  
                                        Servi le mini mimose con dei frutti rossi che donano colore. Puoi arricchire la bagna con del limoncello se ti piace e se non ci sono bambini a tavola. 
                  
                
                              
          
                              Conservazione
                                
                  
                                        Puoi conservare per uno o due giorni le mini mimose in frigo ben coperte con pellicola.
                  
                
                              
          
                  