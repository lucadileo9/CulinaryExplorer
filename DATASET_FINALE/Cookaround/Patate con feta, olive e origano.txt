DIFFICOLTÀ
bassa
Le patate con feta olive e origano è un piatto davvero simpatico e sfizioso, l'ideale per chi ha voglia di presentare a tavola una portata particolare dal gusto intenso e di certo non banale. La ricetta che vi stiamo proponendo è facile ed anche economica ma di certo vi farà fare una gran bella figura con i vostri ospiti. Con il cartoccio poi l'effetto sorpresa è sempre assicurato! Provate questa ricetta, divertitevi magari ad accostare anche altri ingredienti e a scoprire nuove varianti e vedrete che bontà!

                                                                                      
                
                                                                Patate
                                                                                          4
                  
                                                              
              
                                  
                
                                                                Feta
                                                                                          400
                  gr
                                                              
              
                                  
                
                                                                Olive nere
                                                                                          200
                  gr
                                                              
              
                                  
                
                                                                Origano essiccato
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                          
                      Per realizzare la ricetta delle patate con feta olive e origano, la prima cosa da fare dopo aver sciacquato i tuberi è quella di inciderli con un coltello affilato sulla buccia. 
A questo punto una volta disposte le patate su una teglia, possibilmente traforata, infornatele a 180°C in forno già caldo per almeno un'ora.
 
                      
                                                                                
                    
                    
                    
                
                                                
                  
                    2
                                                                
                                          
                      Trascorso questo tempo, sfornatele e appena sarà possibile maneggiatele, senza ustionarvi, tagliatele in maniera longitudinale, apritele a metà e farcitele con i cubetti di feta, origano, le olive nere schiacciate e denocciolate e un filo di olio extravergine di oliva. Non occorre aggiungere sale in quanto il formaggio greco e le olive già hanno una gran sapidità.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Ripetete questa operazione per ogni patata, quindi avvolgetele singolarmente nei fogli di alluminio, chiudendole a cartoccio. 
                      
                                                            
                    
                    
                
                                                
                  
                    4
                                          
                      Infornate le patate per altri 10 minuti sempre a 180°C, tempo necessario per far sciogliere un po' il formaggio e far insaporire il tutto. 
Servitele calde, con il formaggio ancora morbido.
                      
                                                            
                    
                    
                
                                                
                  
                    5
                                                                
                                          
                      Le patate con feta olive e origano è davvero un asso nella manica per le cene improvvise, da tener presente quando si hanno poche idee ma tanta voglia di stupire!
                      
                                                            
                    
                    
                
                                              
          
                  