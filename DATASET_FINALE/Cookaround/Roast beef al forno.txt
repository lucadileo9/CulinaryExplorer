DIFFICOLTÀ
molto bassa
Se siete alla ricerca di un piatto semplice ma tanto saporito il roast beef al forno è ciò che fa per voi. Una ricetta questa molto facile da realizzare, il secondo perfetto da portare a tavola quando volete far felici i vostri cari, o anche solo preparare per voi qualcosa di saporito. 

                                                                                      
                
                                                                Controfiletto di manzo
                                                                                          2
                  kg
                                                              
              
                                  
                
                                                                Sale
                                                                  circa -
                                                                  20
                  gr
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Rosmarino
                                                                                          1
                  rametto
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il roast beef al forno, comincia prendendo la carne e rimuovendo con un coltello il tessuto connettivo.

                      
                                          
                      Una volta rimosso il tessuto connettivo, condisci la carne con abbondante sale, spargendolo per bene. Fai lo stesso con il pepe.

                      
                                          
                      Il taglio ideale è l’entrecote che è la parte finale della lombata del bovino, ma come in questo caso si può utilizzare anche il cube roll che è la parte iniziale. Chiedi comunque consiglio al macellaio per non sbagliare.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Rigira il la carne sul tagliere in modo a raccogliere tutto il condimento che è caduto, poi procedi alla legatura.

                      
                                          
                      Con dello spago, comincia facendo un nodo ad una delle estremità. Non serve stringere, va bene lasciarla un pò larga 

                      
                                          
                      Appoggia un rametto di rosmarino fresco , e comincia a legare la carne, ancora senza stringerla troppo.

                      
                                          
                      Il metodo di legatura o la distanza tra le spire non è essenziale alla riuscita dell’arrosto, quindi puoi anche semplicemente arrotolare lo spago sulla carne, giusto per tenere fermo il rosmarino e dare un minimo di forma. L’importante è non stringere troppo.

                      
                                          
                      Ferma la legatura ricongiungendo i due capi e chiudendoli con un nodino.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Ora appoggia la carne su una griglia con una teglia sotto e lasciala marinare per almeno una mezz’ora.

                      
                                          
                      Per quanto riguarda la cottura, la regola empirica dice 20 minuti ogni kg di carne a 190°C in forno ventilato.

                      
                                          
                      Io preferisco verificare comunque la cottura con una sonda. La temperatura al cuore deve essere tra i 60°C e i 65°C.

                      
                                          
                      La cottura sulla griglia in forno ventilato, permette di saltare il passaggio della sigillatura in padella ma se  vuoi, puoi fare lo stesso quel passaggio e cuocere in forno statico.

                      
                                          
                      Una volta cotto, Lascia riposare il roast beef per almeno una mezzora prima di tagliarlo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Una volta riposato, trasferiscilo su un tagliere e rimuovi la legatura.

                      
                                          
                      A seconda dello spessore che vuoi ottenere, taglia con un coltello affilato, o l’affettatrice. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Disponi le fette di roast beef al forno su di un piatto e condisci con un filo d’olio.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  