DIFFICOLTÀ
bassa
I cestini con crema di ricotta e fragole sono un dessert finger food adatto alla tavola del buffet per un'occasione di festa. Prepara questi deliziosi involucri di pasta biscotto con le tue mani: il ripieno soffice e cremoso di fragole e ricotta regaleranno la morbidezza che si scioglie al primo boccone. Con questa ricetta il successo è assicurato anche se sei alle prime armi in cucina. 

                                                Per la pasta sigaretta
                                                                      
                
                                                                Albume
                                                                                          100
                  gr
                                                              
              
                                  
                
                                                                Farina 00
                                                                                          100
                  gr
                                                              
              
                                  
                
                                                                Burro
                                                                                          100
                  gr
                                                              
              
                                  
                
                                                                Zucchero a velo
                                                                                          100
                  gr
                                                              
              
                                                                                      Per la crema di ricotta e fragole
                                                                      
                
                                                                Ricotta
                                                                                          400
                  gr
                                                              
              
                                  
                
                                                                Fragole
                                                                                          300
                  gr
                                                              
              
                                  
                
                                                                Zucchero a velo
                                                                                          5
                  cucchiai da tavola
                                                              
              
                                                                                      Per decorare
                                                                      
                
                                                                Fragole
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Metti in una ciotola il burro morbido con la farina, lo zucchero a velo e gli albumi, sbatti gli ingredienti con le fruste elettriche fino a che non avrai ottenuto un impasto liscio ed omogeneo. 
                      
                                                                                
                    
                    
                    
                
                                                
                  
                    2
                                                                
                                          
                      Prendi una leccarda da forno e foderane il fondo con della carta da forno, usando un cucchiaio disponi dei dischetti di impasto distanziati sulla carta forno. Inforna la leccarda con l'impasto per circa 7 minuti a 180 gradi, forno statico. 
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Mentre l'impasto cuoce, predisponi sul piano di lavoro delle ciotoline rovesciate. Quando i dischetti di pasta biscotto sono cotti, trascorsi i 7 minuti, attenzione a non cuocerli troppo, estrai la leccarda dal forno e, con l'aiuto di una paletta, sistema un disco in ogni ciotola rovesciata. Vedrai che il disco si adagerà sulla ciotola formando dei cestini. Aspetta che la pasta biscotto si sia raffreddata e poi toglila delicatamente dalle ciotole. 
                      
                                                            
                    
                    
                
                                                
                  
                    4
                                                                
                                          
                      Adesso fai la crema di fragole e ricotta: usando un frullatore o un frullatore a immersione, frulla le fragole con lo zucchero a velo. 
                      
                                                            
                    
                    
                
                                                
                  
                    5
                                                                
                                          
                      In un'altra ciotola, setaccia la ricotta con tra cucchiai di zucchero a velo, quando avrai ottenuto una crema liscia e priva di grumi aggiungila alle fragole frullate. 
                      
                                                            
                    
                    
                
                                                
                  
                    6
                                                                
                                          
                      Mescola la crema delicatamente con una frusta a mano e versa tutto in una sac-a-poche con bocchetta liscia, riempi ogni cestino e poi decoralo con una fragola che avrai lasciato intera. 
                      
                                                            
                    
                    
                
                                              
          
                              Conservazione
                                
                  
                                        Se ti avanzano i cestini ripieni puoi conservarli in frigo per massimo 24 ore, ben isolati in un contenitore ermetico. 
                  
                
                              
          
              				
					Domande e risposte
						
							
                
                    
                    
                
              
						
					
					
  					  						
  							Bella ricetta, ma non ho le fragole, con cosa posso sostituirle? 
  							Puoi fare la stessa ricetta usando banane, kiwi, pesche o albicocche
  						
  										
				
              
          
                  