DIFFICOLTÀ
bassa
Qui vogliamo proporvi una ricetta molto sfiziosa che di certo conquisterà tutti i vostri ospiti. Una ricetta semplice in realtà ma molto scenografica: lasagne cupcake speck, zucchine e scamorza! Se non l'avete mai provata o non ci avete mai pensato, è proprio il momento giusto, perchè oltre ad essere semplice non richiede tanto tempo. 

                                                Ingredienti per la pasta all'uovo
                                                                      
                
                                                                Farina
                                                                                          200
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Tuorlo d'uovo
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          2
                  gocce
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Ingredienti per la besciamella
                                                                      
                
                                                                Latte
                                                                                          250
                  ml
                                                              
              
                                  
                
                                                                Burro
                                                                                          25
                  gr
                                                              
              
                                  
                
                                                                Farina
                                                                                          25
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Noce moscata
                                                                                          
                  q.b.
                                                              
              
                                                                                      Ingredienti per il ripieno
                                                                      
                
                                                                Zucchine
                                                                                          200
                  gr
                                                              
              
                                  
                
                                                                Scamorza affumicata
                                                                                          120
                  gr
                                                              
              
                                  
                
                                                                Speck a dadini
                                                                                          60
                  gr
                                                              
              
                                  
                
                                                                Scalogno
                                                                                          1
                  
                                                              
              
                                  
                
                                                                Parmigiano grattugiato
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare le Lasagne cupcake speck, zucchine e scamorza iniziate dalla pasta all'uovo. In un contenitore capiente unite alla farina le uova ed il tuorlo, poche gocce di olio ed un pizzico di sale, impastate il tutto prima con una forchetta poi con le mani su di una spianatoia fino ad ottenere un panetto liscio ed omogeneo. Avvolgete la pasta nella pellicola e lasciatela riposare in frigo per almeno 30 minuti. Intanto in una padella con un filo di olio fate rosolare leggermente lo scalogno affettato ed unite le zucchine tagliate a dadini. continuate la cottura a fuoco moderato muovendo le verdure frequentemente con un mestolo per 5-6 minuti, regolate di sale e pepe. Preparate la besciamella, fate sciogliere in un tegamino il burro e unite la farina, amalgamate bene ed unite il latte caldo, regolate di sale, pepe e noce moscata; proseguite la cottura mescolando rapidamente con una frusta fino ad ottenere la densità corretta. Riducete la scamorza a dadini. Trascorso il periodo di riposo riprendete la pasta dal frigo, stendetela con un mattarello alla stessa altezza della pasta per le lasagne tradizionali, oppure con la macchina stendi pasta regolata a 5 o 6; a vostro gusto. Ricavatene 6 quadrati di 10 cm di lato e formate con un coppa pasta dei cerchietti del diametro dello stampo da cupcake, ve ne occorreranno 12. Lessate le forme di pasta ottenute in acqua bollente salata per poco meno di un minuto ed adagiatele su un canovaccio pulito ad intiepidire. Imburrate ora uno stampo da cupcake da 6, adagiate su ogni incavo un quadrato di pasta all'uovo, cercate di farlo aderire meglio possibile in modo che sia pratico da riempire. Mettete sul fondo di ogni cupcake un pò di besciamella unite un cucchiaio scarso di zucchine, dei dadini di speck e di scamorza, sovrapponete un disco di sfoglia e proseguite fino ad esaurimento degli ingredienti cospargete l'ultimo strato con del grana grattugiato. Passate in forno statico 200°C per circa 18 minuti.
                      
                                                                                
                    
                    
                    
                
                                              
          
                  