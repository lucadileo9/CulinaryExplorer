DIFFICOLTÀ
bassa
Spiedini di zucchine e mazzancolle: potreste immaginare un secondo piatto più leggero di questo? Provateli! Una ricetta facile e veloce perfetta anche per chi non è molto abile in cucina ma che comunque vole portare a tavola un piatto ricco ed elegante. Insomma fatene tanti perché andranno a ruba e il successo è assicurato! Un primo perfetto in abbinamento? Spaghetti allo scoglio!

                                                                                      
                
                                                                Code di mazzancolle
                                                                                          600
                  gr
                                                              
              
                                  
                
                                                                Zucchine
                                                                                          4
                  
                                                              
              
                                  
                
                                                                Lime
                                                                                          2
                  
                                                              
              
                                  
                
                                                                Peperoncino in polvere
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Griglia /                                   Pirofila /                                   Spremiagrumi                                
              
                          

                    
                            
          
                            Preparazione
                                
                  
                    1
                                                                
                                          
                      Sgusciate le mazzancolle.

                      
                                          
                      Lavate, spuntate e affettate le zucchine per il lungo aiutandovi con una mandolina.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Prendete gli spiedini e infilzate una fetta di zucchina ad un'estremità, quindi infilzate una coda di mazzancolla e infilzate nuovamente la stessa fetta di zucchina di prima curvandola leggermente.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Procedete in questo modo alternando fette di zucchine e mazzancolle realizzando degli spiedini simpatici nei quali le mazzancolle sono alternate a onde di zucchina.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Spremete ora i limes e mettete gli spiedini a marinare nel succo appena ricavato, in un po' d'olio extravergine d'oliva, un pizzico di peperoncino in polvere ed un pizzico di sale.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Lasciate marinare gli spiedini per circa 30 minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Nel frattempo fate scaldare molto bene una griglia in ghisa e, non appena rovente, adagiatevi sopra gli spiedini.

                      
                                          
                      Fate grigliare gli spiedini per pochissimi minuti.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Servite gli spiedini ancora ben caldi accompagnandoli con spicchi di limone e di lime e salandoli adeguatamente.
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                        Le mazzancolle, prima di essere cucinate, vanno sciacquate bene sotto l'acqua corrente. A seconda della preparazione, si può scegliere se eliminare o meno la testa (che può servire per insaporire il condimento) e se togliere il carapace. Infine, va eliminato con delicatezza il budellino nero, incidendo piano lungo l'addome con un coltellino. Un buon metodo per eliminarlo è anche quello di incidere la mazzancolla con uno stuzzicadenti al terzo anello, e sfilare il budellino lentamente. Controllate che la testa non si annerita e sia ben legata al corpo: una testa che si stacca troppo facilmente è segno che la mazzancolla non è più freschissima. Inoltre, l'odore deve essere delicato e non ammoniacale. Le mazzancolle possono essere conservate in frigorifero o surgelate. Rispetto al gambero, hanno un tempo di conservazione più lungo: in ogni caso è preferibile consumarle rapidamente. Utilizzatele anche per preparare gustosi primi di mare come per esempio le linguine con mazzancolle!
                  
                
                              
          
                  