DIFFICOLTÀ
bassa
La pasta con salmone affumicato e vodka è un primo piatto che rievoca i sapori della cucina anni 80: salmone e vodka sono due ingredienti intramontabili, un binomio gustoso, qui riproposto in una veste cremosa e avvolgente, dal gusto irresistibile. Il condimento, inoltre, si prepara in poco tempo, mentre cuociono le linguine, pertanto questa ricetta si presta perfettamente come salvacena o per un pranzo improvvisato tra amici!

                                                                                      
                
                                                                Linguine
                                                                                          320
                  gr
                                                              
              
                                  
                
                                                                Salmone affumicato
                                                                                          350
                  gr
                                                              
              
                                  
                
                                                                Vodka
                                                                                          50
                  gr
                                                              
              
                                  
                
                                                                Polpa di pomodoro
                                                                                          200
                  gr
                                                              
              
                                  
                
                                                                Panna da cucina
                                                                                          200
                  gr
                                                              
              
                                  
                
                                                                Burro
                                                                                          30
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Tagliare il salmone affumicato a dadini non troppo piccoli o a striscioline. In una padella ampia sciogliere il burro.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Unire il salmone al burro e farlo saltare a fiamma media per circa 4 minuti. Sfumare con la vodka e lasciar evaporare completamente la parte alcolica.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungere la polpa di pomodoro e cuocere a fiamma bassa per una decina di minuti senza coperchio, mescolando di tanto in tanto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Togliere la padella dal fuoco, versare la panna e amalgamare con cura tutti gli ingredienti. Assaggiare e aggiustare, eventualmente, di sale.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Lessare, intanto, le linguine in acqua salata bollente per il tempo indicato sulla confezione. Scolare al dente e trasferirle direttamente nella padella con il condimento.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Mescolare bene, fin quando le linguine saranno completamente avvolte dal sughetto cremoso e, qualora il condimento dovesse risultare un po' asciutto, aggiungere qualche cucchiaio di acqua di cottura della pasta. Servire le linguine con salmone affumicato e vodka immediatamente, ancora calde e cremose.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Le linguine con salmone e vodka vanno consumate appena pronte, si sconsiglia la conservazione in frigorifero o in congelatore.
                  
                
                              
          
                  