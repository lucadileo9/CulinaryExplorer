DIFFICOLTÀ
media
Gli gnocchetti sardi con ricotta costitiuscono un primo piatto davvero sostanzioso: pasta condita con un bel sugo che vede come protagonista la ricotta ben insaporita da un bel soffritto di cipolla e salsiccia, il tutto colorato dalla passata di pomodoro.

                                                                                      
                
                                                                Gnocchetti sardi
                                                                  secchi -
                                                                  400
                  gr
                                                              
              
                                  
                
                                                                Ricotta di pecora
                                                                                          300
                  gr
                                                              
              
                                  
                
                                                                Salsiccia di maiale
                                                                                          1
                  
                                                              
              
                                  
                
                                                                Scalogno
                                                                                          1
                  
                                                              
              
                                  
                
                                                                Basilico
                                                                  o surgelato o semi-secco -
                                                                  4
                  foglie
                                                              
              
                                  
                
                                                                Passata di pomodoro
                                                                                          4
                  cucchiai da tavola
                                                              
              
                                  
                
                                                                Olio extravergine d'oliva (EVO)
                                                                                          2
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare degli gnocchetti sardi con ricotta davvero spaziali, dovrete iniziare dal sugo di condimento a partire dal soffritto. Versate l'olio extravergine d'oliva in una padella piuttosto capiente. Non ne utilizzate molto perchè questo sugo prevede l'utilizzo della salsiccia già grassa di per sè.

                      
                                          
                      Pulite e tritate uno scalogno molto finemente ed unitelo alla padella. L'utilizzo dello scalogno, in questo caso, è per conferire al sugo quel sapore tipico a metà tra la cipolla e l'aglio.
                      
                                                              
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Prendete la salsiccia e rimuovete il budello, quindi sbriciolatela a mano facendola ricadere nella stessa padella con il soffritto. Accendete il fuoco ad intensità vivace e fate rosolare per bene fino a che la salsiccia non abbia preso un bel colore dorato.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando la salsiccia è ben dorata e soffritta potrete aggiungere il pomodoro, ne basta poco giusto per colorare il sugo. Insaporite di sale, sempre considerando che la salsiccia è saporita e dovrete regolarvi di conseguenza.

                      
                                          
                      Lasciate cuocere il tutto per una decina di minuti o fino a che il sugo non sia suffcientemente ristretto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Nel frattempo portate una pentola colma d'acqua a bollore e quando spicca il bollore potete salare con del sale grosso. Tuffate la pasta e portatela a cottura al dente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      L'ultimo tocco per il sugo: aggiungete la ricotta e mescolate molto bene. Insaporite, infine, il condimento con il basilico che potete utilizzare nella sua versione fresca sminuzzato a mano, il basilico congelato sicuramente meno saporito oppure la versione semi-secca. La versione semi-secca è molto particolare perchè non è completamente disidratata ma si conserva molto molto bene e conserva altrettanto bene anche tutte le proprietà organolettiche dell'ingrediente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      E' giunto il momento di scolare gli gnocchetti, prelevateli dall'acqua di cottura, trasferiteli direttamente in padella con il sugo e mantecate molto bene mescolando o facendo saltare il contenuto della padella.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Servite gli gnocchetti sardi con ricotta ancora ben caldi.
                      
                                                              
                                                
													
												
                                              
                                        
                    
                    
                
                                              
          
                              Consiglio
                                
                  
                                        Non mi piace molto la ricotta di pecora, posso usare quella di mucca?
Le ricette sono sempre modificabili in base ai propri gusti anche se in questo caso la ricotta di pecora è proprio ciò che ci vuole: si tratta di una ricetta sarda, quindi la tradizione sarda chiama assolutamente la ricotta di pecora e poi la ricotta di pecora conferisce sicuramente più sapore al piatto. Se proprio non ti va, cambia pure ma avrai sicuramente un risultato diverso.
Ottimi gli gnocchetti sardi, mi consigli qualche altra ricetta?
Questi con sugo di cinta è proprio il top, un vero gemellaggio tra le terre di Toscana e la Sardegna, gemellaggio che per esempio nella pastorizia è già collaudato da molto tempo. Altrimenti per ripercorrere un vero classico sardo, provali alla campidanese...sono davvero una delizia!
                  
                
                              
          
                  