DIFFICOLTÀ
media


                                                
                                                                      
                
                                          300 g di riso Arborio
                                      
              
                                  
                
                                          2 melanzane tonde
                                      
              
                                  
                
                                          150 g pomodori
                                      
              
                                  
                
                                          1 cipolla piccola
                                      
              
                                  
                
                                          2-3 ciuffi di basilico
                                      
              
                                  
                
                                          1
                                      
              
                                  
                
                                          2 l di brodo vegetale
                                      
              
                                  
                
                                          30 ml di vino bianco
                                      
              
                                  
                
                                          parmigiano grattugiato q.b.
                                      
              
                                  
                
                                          50 ml di olio extravergine d'oliva
                                      
              
                                  
                
                                          sale e pepe.
                                      
              
                                                                                                Attrezzature
              
                
                                  Ciotola /                                   Coppapasta /                                   Cucchiaio di legno /                                   Padella /                                   Scolapasta                                
              
                          

                    
                            Preparazione
                                
                  
                    1
                                                                
                                          
                      Iniziate accendendo il forno a 200°C, nel frattempo lavate le melanzane sotto acqua corrente, asciugatele ed eliminate il picciolo.

                      
                                          
                      Fate appassire una melanzane in forno per 15 minuti e tagliate l'altra, dovete ottenerne 8 fettine. Prendete le fettine e raccoglietele in un colapasta, cospargetele di sale fino ed aspettate circa 15 minuti in modo che rilasci l'acqua di vegetazione.

                      
                                          
                      Passato il tempo necessario riprendete le fettine di melanzana ed asciugatele con carta assorbente.

                      
                                          
                      Pennellatele con olio extravergine d'oliva, cuocetele in una padella antiaderente 3 minuti per lato e scolatele su carta assorbente per eliminare l'olio in eccesso.

                      
                                          
                      Nel frattempo lavate i pomodori, asciugateli ed eliminate il picciolo. Tagliateli a dadini eliminando i semi e l'acqua di vegetazione e raccoglieteli in una ciotola.

                      
                                          
                      Pulite il basilico con carta assorbente inumidita e sminuzzatelo con le dita. Unite il basilico nella ciotola dei pomodori e versateci 20 ml di olio extravergine d'oliva.

                      
                                          
                      Sfornate la melanzana, apritela e raccogliete la polpa con un cucchiaio.

                      
                                          
                      Sbucciate la cipolla e tritatela finemente con la mezzaluna.

                      
                                          
                      Versate l'olio extravergine d'oliva rimasto in una padella, unite la cipolla tritata e fatela appassire per 1 minuto circa, mescolando con un cucchiaio di legno.

                      
                                          
                      Unite il riso, mescolate e fate insaporire per 3 minuti circa, fino a quando i chicchi non saranno traslucidi. Bagnate con il vino bianco e lasciate evaporare per altri 3 minuti continuando a mescolare.

                      
                                          
                      Unite la polpa di melanzana sminuzzata e mescolate. Continuate a cuocere il riso aggiungendo, man mano che viene consumato, il brodo caldo per circa 16 minuti.

                      
                                          
                      Salate, pepate e fuori dal fuoco unite il parmigiano grattugiato.

                      
                                          
                      In un piatto adagiate una fetta di melanzana e appoggiatevi sopra un coppapasta, dividete il risotto in 4 parti uguali, prelevate una parte del riso e riempite il coppapasta. Coprite con un'altra fetta di melanzana.

                      
                                          
                      Ripetete lo stesso procedimento con gli altri 3 piatti e servite aggiungendo i pomodorini.
                      
                                                              
                                                
													
												
                                              
                                                            
                    
                    
                    
                
                                              
          
                                                                    Come appassire
                    
                                                                  
          
                                                                    Come tritare
                    
                                                                  
          
                  