DIFFICOLTÀ
molto bassa
Le bruschette sono un piatto tradizionale italiano molto amato, la ricetta base prevede che fette di pane casereccio vengano tostate e condite con vari ingredienti. Le bruschette gourmet sono una versione più sofisticata e creativa delle bruschette tradizionali, che utilizzano ingredienti di alta qualità e combinazioni di sapori uniche. La nostra proposta di bruschetta Gourmet è dedicata alla bella stagione, infatti abbiamo pensato ad un mix di ingredienti freschi ed estivi per un'esperienza di gusto unica. 

                                                                                      
                
                                                                Pane casereccio
                                                                                          2
                  fette
                                                              
              
                                  
                
                                                                Caprino fresco
                                                                                          100
                  gr
                                                              
              
                                  
                
                                                                Pesche
                                                                                          1
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Foglie di basilico
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la bruschetta gourmet al caprino e pesche, per prima cosa devi preparare la crema di caprino: in una ciotola metti tutto il formaggio caprino spalmabile previsto, condisci con olio, sale e pepe. 
                      
                                                                                
                    
                    
                    
                
                                                
                  
                    2
                                                                
                                          
                      Sbuccia lo spicchio di aglio e taglialo a lamelle, infine tritalo il più finemente possibile, aggiungilo alla crema di formaggio. 

                      
                                          
                      Lava e asciuga le foglie di basilico, se vuoi due piccole mettile da parte per decorare le bruschette finite, tritale e aggiungile nella ciotola.

                      
                                          
                      Mescola bene, ma delicatamente, per mescolare tutti gli ingredienti in modo uniforme.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Adesso prendi le tue fette di pane casereccio e mettile sulla piastra che avrai fatto già scaldare senza aggiungere condimenti. Tostale da entrambi i lati controllando la cottura, non farle bruciare!
                      
                                                            
                    
                    
                
                                                
                  
                    4
                                                                
                                          
                      Appena il pane è tostato da entrambi i lati, spostalo su un piatto da portata e spalma la parte superiore delle fette con la crema di formaggio caprino.
                      
                                                            
                    
                    
                
                                                
                  
                    5
                                                                
                                          
                      Nella piastra ancora calda, fai tostare velocemente anche fette di pesca, non appena vedrai i segni della tostatura, toglile e aggiungile sul formaggio. Aggiungi le foglie di basilico lavate e tenute da parte. Servi immediatamente, se vuoi anche con un ulteriore giro di olio extravergine di oliva.
                      
                                                            
                    
                    
                
                                              
          
                              Il pane adatto per la bruschetta
                                
                  
                                        La scelta del pane è fondamentale per ottenere una bruschetta di qualità. Il pane tradizionale utilizzato è di solito il "pane casareccio" o il "pane toscano", caratterizzato da una crosta croccante e una mollica densa. Tuttavia, è possibile utilizzare diverse varietà di pane, come il pane integrale, il pane di segale o persino le baguette per avere sempre una bruschetta diversa dalla precedente!
                  
                
                              
          
                              Idee per variazioni di bruschetta gourmet
                                
                  
                                        Le bruschette gourmet si distinguono dalle altre per l'utilizzo di ingredienti ricercati e di alta qualità. Puoi sperimentare una varietà di ingredienti, ad esempio formaggi pregiati (come mozzarella di bufala, pecorino stagionato o gorgonzola), prosciutto crudo, salumi, verdure grigliate (come melanzane, zucchine o peperoni), salse gourmet (come pesto, crema di tartufo o hummus) e persino frutti di mare (come gamberetti o polpo) non dimenticare la frutta (come avocado, ananas, papaia, albicocche, mele o pere).
                  
                
                              
          
                  