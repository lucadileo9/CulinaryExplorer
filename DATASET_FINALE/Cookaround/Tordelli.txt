DIFFICOLTÀ
media
I tordelli sono un tipo di pasta ripieno che viene fatto a Lucca. Si chiamano proprio così e non vi è nella parola nessun errore di battitura, anzi gli abitanti di questa città ci tengono tantissimo a sottolineare la differenza. Si tratta di un particolare formato di pasta ripiena che accoglie un ragù speciale e viene condito con altrettanto sugo. Una ricetta rustica e prelibata che di certo piacerà a chi ama i primi piatti importanti come i ravioli al formaggio, un altro consiglio da non perdere!

                                                Ingredienti per la pasta
                                                                      
                
                                                                Farina
                                                                                          500
                  gr
                                                              
              
                                  
                
                                                                Uova
                                                                                          2
                  
                                                              
              
                                                                                      Per il ripieno
                                                                      
                
                                                                Carne di vitello
                                                                  in una fetta -
                                                                  140
                  gr
                                                              
              
                                  
                
                                                                Carne di maiale
                                                                  in una fetta -
                                                                  140
                  gr
                                                              
              
                                  
                
                                                                Bietole
                                                                  lesse -
                                                                  200
                  gr
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Mollica di pane
                                                                  pugno -
                                                                  1
                  
                                                              
              
                                  
                
                                                                Timo
                                                                  facoltativo -
                                                                  
                  q.b.
                                                              
              
                                  
                
                                                                Burro
                                                                                          50
                  gr
                                                              
              
                                  
                
                                                                Parmigiano Reggiano
                                                                                          80
                  gr
                                                              
              
                                  
                
                                                                Pecorino
                                                                                          
                  q.b.
                                                              
              
                                  
                
                                                                Noce moscata
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                      Per condire
                                                                      
                
                                                                Ragù di carne
                                                                  oppure burro e salvia, oppure sugo di pomodoro -
                                                                  
                  q.b.
                                                              
              
                                                                                                Attrezzature
              
                
                                  Padella /                                   Pentola /                                   Spianatoia                                
              
                          

                    
                            
          
                            Preparazione
                                
                  
                    1
                                                                
                                          
                      Quando volete fare i tordelli, mettete la farina su una spianatoia, fate una fontana ed al centro unite le uova ed un pizzico di sale, impastate fino ad ottenere un impasto liscio ed elastico, quindi lasciatelo riposare per 30 minuti.

                      
                                          
                      Fate rosolare nel burro le carni, bagnatele con poca acqua e cuocetele 15 minuti, quindi tritatele con la mezzaluna e trasferitele in una ciotola capiente unendo anche il fondo di cottura.

                      
                                          
                      Unite le bietole lessate e tritate, la mollica ammollata, le uova, quattro cucchiai di parmigiano e due di pecorino, un po' di noce moscata, poco timo, sale e pepe.

                      
                                          
                      Amalgamate bene per rendere l'impasto omogeneo.

                      
                                          
                      Tirate la sfoglia sottile, disponete mucchietti di farci, ritagliate dei tondi con un coppapasta e chiudete a forma di mezzaluna, premendo in prossimità della farcia per far fuoriuscire l'aria.

                      
                                          
                      Lessate i tordelli in abbondante acqua salata.

                      
                                          
                      Mettete in una zuppiera riscaldata un po' del sugo prescelto, poi adagiatevi sopra uno strato di tordelli e cospargete con altro sugo e abbondante parmigiano. Proseguite così, ultimando con sugo e formaggio grattugiato.
                      
                                                                                
                    
                    
                    
                
                                              
          
                              Consiglio
                                
                  
                                        Posso prepararli in anticipo e poi congelarli?
Sì certo puoi tranquillamente farlo!
Con che altro condimento potrei conciarli?
Puoi anche condirli con burro e salvia.
                  
                
                              
          
                  