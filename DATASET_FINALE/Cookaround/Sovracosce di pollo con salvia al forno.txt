DIFFICOLTÀ
molto bassa
Oggi cuciniamo insieme le sovracosce di pollo con salvia al forno. Le succulente cosce e sovracosce di pollo, cotte lentamente nel forno in un inebriante profumo di foglie di salvia appena raccolta, sono un autentico piacere per il palato e un modo incredibilmente semplice per preparare il pollo a pezzi. La ricetta di oggi può essere preparata anche utilizzando ali e petto di pollo, il risultato sarà comunque un secondo piatto goloso e pieno di bontà, un piatto ideale per una cena informale ma per nulla banale. Con il contorno di patate arrosto piaceranno anche ai commensali dal gusto più difficile!

                                                                                      
                
                                                                Cosce e sovracosce di pollo
                                                                                          4
                  
                                                              
              
                                  
                
                                                                Patate
                                                                                          1
                  kg
                                                              
              
                                  
                
                                                                Salvia
                                                                                          15
                  foglie
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Pratica un'incisione nella pelle del pollo tra la coscia e la sovracoscia, quindi inserisci le foglie di salvia tra la pelle e la polpa del pezzo di pollo.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trasferisci le cosce e sovracosce di pollo in una teglia unta con un filo d'olio extravergine d'oliva, aggiungi qualche altra foglia di salvia, salale e pepale, quindi infornale per 10 minuti a 180°C se il forno è ventilato o a 200°C se è statico.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel frattempo prepara le patate, tagliale a tocchetti piccoli, trasferiscile in una ciotola e falle cuocere, con un po' d'olio, al microonde per un paio di minuti, al massimo della potenza e coperte con un foglio di pellicola trasparente adatta alla cottura in microonde. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trascorsi i primi dieci minuti di cottura, estrai il pollo dal forno, gira i pezzi ed aggiungi le patate. Aggiusta di sale e pepe sia in pollo che le patate.

                      
                                          
                      Inforna ancora per una mezz'oretta, o fino a che il pollo e le patate non risultano cotte a tuo gradimento.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  