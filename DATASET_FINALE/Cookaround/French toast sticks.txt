DIFFICOLTÀ
bassa
Il French toast è una golosa ricetta americana che si serve a colazione o per il brunch in versione dolce o salata. Per rendere ancora più sfizioso questo toast alla francese abbiamo pensato di realizzarlo sotto forma di bastoncini, i French toast sticks! Gli ingredienti non cambiano: il pan brioche viene immerso in una pastella di uova e latte per essere successivamente fritto e ricoperto di zucchero e cannella. Ciò che cambia è la forma… e la velocità con cui verranno mangiati! I French toast sticks infatti sono così irresistibili che uno tira l’altro, quindi preparatene in abbondanza.

                                                Per circa 32 bastoncini
                                                                      
                
                                                                Pan brioche
                                                                                          8
                  fette
                                                              
              
                                  
                
                                                                Latte intero
                                                                                          250
                  ml
                                                              
              
                                  
                
                                                                Farina 00
                                                                                          80
                  gr
                                                              
              
                                  
                
                                                                Zucchero
                                                                                          40
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Lievito per dolci
                                                                                          5
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                                                                      per friggere
                                                                      
                
                                                                Olio di semi per frittura
                                                                                          500
                  ml
                                                              
              
                                                                                      per guarnire
                                                                      
                
                                                                Zucchero
                                                                                          4
                  cucchiai da tè
                                                              
              
                                  
                
                                                                Cannella in polvere
                                                                                          2
                  cucchiai da tè
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i French toast sticks per prima cosa tagliate il pan brioche in 8 fette dello spessore di circa 1,5 cm. Eliminate la crosta e dividete ogni fetta in 4 bastoncini.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Passate alla pastella: mettete le uova in una ciotola, unite la farina setacciata e cominciate a lavorare con una frusta o un cucchiaio. A questo punto versate il latte a filo e poi lo zucchero. Aggiungete un pizzico di sale e il lievito per dolci setacciato. Mescolate per ottenere un composto omogeneo.

                      
                                          
                      Immergete velocemente 4 bastoncini di pane alla volta nella pastella, poi tuffateli nell'olio caldo aiutandovi con delle pinze da cucina.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Friggete fino a doratura e scolate su carta assorbente.

                      
                                          
                      In una pirofila mescolate lo zucchero semolato con la cannella in polvere. Non appena saranno pronti, fate rotolare i French toast sticks ancora caldi nello zucchero alla cannella avendo cura di ricoprirli su ogni lato. Servi i French toast sticks ancora tiepidi!
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Si consiglia di consumare subito i French toast sticks.
                  
                
                              
          
                              Consiglio
                                
                  
                                        Se preferite potete sostituire l'olio con 200 g di burro per friggere i French toast sticks.
                  
                
                              
          
                  