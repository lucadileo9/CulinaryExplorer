DIFFICOLTÀ
bassa
La steak Diane è un secondo piatto a base di bistecche di controfiletto che in Italia è molto poco conosciuto, o meglio magari lo chiamiamo con altri nomi accostando a questo piatto altri piatti a noi più noti come la carne alla boscaiola o ricette similari.

                                                                                      
                
                                                                Controfiletto di manzo
                                                                  di circa 200 g l'una -
                                                                  4
                  
                                                              
              
                                  
                
                                                                Scalogno
                                                                                          2
                  
                                                              
              
                                  
                
                                                                Funghi champignon
                                                                                          300
                  gr
                                                              
              
                                  
                
                                                                Funghi pioppini
                                                                                          100
                  gr
                                                              
              
                                  
                
                                                                Burro
                                                                                          1
                  cucchiaio da tavola
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Salsa Worcestershire
                                                                                          1
                  cucchiaio da tavola
                                                              
              
                                  
                
                                                                Senape di Digione
                                                                                          1
                  cucchiaio da tavola
                                                              
              
                                  
                
                                                                Brandy
                                                                                          0,33
                  bicchieri
                                                              
              
                                  
                
                                                                Panna
                                                                                          1
                  bicchiere
                                                              
              
                                  
                
                                                                Prezzemolo
                                                                  tritato -
                                                                  1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la steak Diane dovrete procurarvi 4 belle bistecche di controfiletto. Abbiate l'accortezza di tenerle fuori dal frigorifero per almeno un'oretta prima della cottura in modo tale che la carne sia a temperatura ambiente. 

                      
                                          
                      Condite la carne su entrambi i lati con dell'olio extravergine d'oliva, sale e pepe.
                      
                                                                                
                    
                    
                    
                
                                                
                  
                    2
                                                                
                                          
                      Passate, quindi alla preparazione dei funghi: pulite gli champignons eliminando la fine del gambo che solitamente porta con se la parte grossa dei residui terrosi e cercate di pulire il resto del fungo passandovi sopra un canovaccio appena imbevuto d'acqua.

                      
                                          
                      Fate la stessa cosa con i pioppini i quali sono solitamente più pulite nelle cappelle ma dai quali dovrete comunque togliere la parte finale del gambo.

                      
                                          
                      Tagliate i funghi champignon a pezzi grossolani e lasciate, invece, i pioppini interi. Mettete tutti i funghi da parte.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Proseguite facendo scaldare un giro d'olio in una casseruola, quindi fatevi rosolare la carne un minuto per lato fino a che non vedete che diventa di un bel marrone dorato, caratteristico della rosolatura. Quando tutte le bistecche saranno ben rosolate, toglietele dalla casseruola e conservatele da parte.
                      
                                                            
                    
                    
                
                                                
                  
                    4
                                                                
                                          
                      Nella stessa casseruola utilizzata per rosolare la carne, aggiungete due scalogni affettati finemente e fateli appassire a fuoco moderato. Aggiungete sale e pepe agli scalogni, quindi unite alla casseruola anche i funghi preparati in precedenza.

                      
                                          
                      Insieme ai funghi aggiungete un bel cucchiaio di burro, un cucchiaio di Worcestershire Sauce, un cucchiaio di senape di Digione e uno spicchio d'aglio schiacciato per insaporire la preparazione.

                      
                                          
                       
                      
                                                            
                    
                    
                
                                                
                  
                    5
                                                                
                                          
                      Quando tutti gli ingredienti saranno ben amalgamati formando una bella salsa ai funghi, non vi resta che flambarla aggiungendo il Brandy e procedendo con la flambatura classica e tipica di questo piatto.
                      
                                                            
                    
                    
                
                                                
                  
                    6
                                                                
                                          
                      Quando tutto l'alcol sarà bruciato, potrete ultimare la salsa con un bel bicchiere di panna e poco sale, se necessario. Fate ridurre leggermente e aggiungete nuovamente la carne nella casseruola per portarla alla cottura desiderata, in base ai propri gusti.

                      
                                          
                      Per finire il piatto non vi resterà che aggiungere del prezzemolo fresco tritato e servire il tutto in tavola.
                      
                                                            
                    
                    
                
                                              
          
                  