DIFFICOLTÀ
bassa
L'amor polenta è un dolce buonissimo per la colazione o per la merenda. Si tratta di una ricetta molto semplice di quelle che si fanno con pochi ingredienti ma che comunque sono ricche di gusto e sapore. Il suo colore meraviglioso, giallo intenso conferisce ancora più caratteristiche positive a questa preparazione. Provate questa ricetta che ci è stata lasciata sul forum di cookaround e riuscirete anche voi a realizzare una torta meravigliosa.

                                                
                                                                      
                
                                          75 g di farina gialla
                                      
              
                                  
                
                                          75 g di farina bianca
                                      
              
                                  
                
                                          50 g di mandorle spellate
                                      
              
                                  
                
                                          150 g di zucchero al velo
                                      
              
                                  
                
                                          2 uova
                                      
              
                                  
                
                                          2 tuorli
                                      
              
                                  
                
                                          1/2 bicchiere di rum
                                      
              
                                  
                
                                          una bustina di lievito
                                      
              
                                  
                
                                          latte q.b.
                                      
              
                                  
                
                                          un pizzico di sale.
                                      
              
                                                                                                Attrezzature
              
                
                                  Ciotola /                                   Forno /                                   Frusta elettrica /                                   Stampo                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare l'amor polenta, mescolate la farina bianca setacciata con quella gialla ed il lievito.

                      
                                          
                      In una terrina lavorate a crema 130 g di burro aggiungendo lo zucchero piano piano.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Usando la frusta elettrica aggiungete due uova e due tuorli, sempre sbattendo, ma unendo il successivo solo se il precedente è stato ben assorbito.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quindi incorporate la farina a cucchiaiate.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Aggiungete le mandorle tritate.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Unite un pizzico di sale ed infine il rum.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Se il composto fosse un po' troppo denso, unite un goccio di latte.

                      
                                          
                      Trasferite il composto nello stampo imburrato ed infarinato.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Cuocete a 180°C per 50 minuti.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Quanto tempo posso conservare questo dolce?
Puoi conservarlo per 3-4 giorni sotto una campana di vetro per dolci. 
Va bene anche uno stampo tondo?
La forma classica è allungata, ma va bene anche lo stampo tondo.
Potrei aggiungere delle gocce di cioccolato?
Ci stanno bene, ma cambi la ricetta originale.
 
                  
                
                              
          
                  