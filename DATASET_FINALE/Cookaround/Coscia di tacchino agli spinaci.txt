DIFFICOLTÀ
media
La coscia di tacchino agli spinaci è un gustoso secondo piatto ideale quando vogliamo portare a tavola una preparazione che faccia una bella figura e sia anche scenografica. Risulta perfetto ad esempio per una cena importante tra amici o un bel pranzo di famiglia la domenica. Provate questa ricetta e vedrete che presto diventerà un vostro bel cavallo di battaglia! Un primo piatto gustoso e perfetto da abbinarci? Tagliatelle ai peperoni!

                                                                                      
                
                                                                Cosce di tacchino
                                                                   di 900 g -
                                                                  1
                  
                                                              
              
                                  
                
                                                                Spinaci
                                                                                          250
                  gr
                                                              
              
                                  
                
                                                                Mollica di pane
                                                                                          
                  q.b.
                                                              
              
                                  
                
                                                                Burro
                                                                                          50
                  gr
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Cipolle
                                                                                          
                  q.b.
                                                              
              
                                  
                
                                                                Aglio
                                                                                          
                  q.b.
                                                              
              
                                  
                
                                                                Maggiorana
                                                                                          1
                  pizzico
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Vino bianco secco
                                                                                          1
                  bicchiere
                                                              
              
                                                                                                Attrezzature
              
                
                                  Padella /                                   Salsiera /                                   Spago da cucina /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Spellate e disossate la coscia. Apritela a libro e battetela per appiattirla un po'.

                      
                                          
                      Bagnate la mollica di pane nel vino bianco.

                      
                                          
                      Lessate gli spinaci, sgocciolateli, strizzateli e tritateli al coltello.

                      
                                          
                      In una padella fate fondere metà burro, unite cipolla e aglio tritati, la mollica di pane strizzata ed amalgamate gli ingredienti. Aggiungete gli spinaci e un pizzico di maggiorana.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Salate, pepate, fate insaporire, ritirate dal fuoco e fate freddare leggermente.

                      
                                          
                      Unite a questo punto l'uovo ed amalgamate bene, il ripieno è pronto.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Distribuite questo ripieno sulla coscia stesa, quindi arrotolatela.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Fermate il rotolo con alcuni giri di spago bianco da cucina e trasferitelo in una teglia. Distribuite il restante burro a fiocchetti sul rotolo ed infornate a 180°C per circa 50 minuti.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Togliete il rotolo dalla teglia e lasciatelo riposare 10 minuti.

                      
                                          
                      Nel frattempo mettete la teglia con il fondo di cottura su di un fuoco basso e deglassate con un cucchiaio di vino e uno d'acqua calda.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Trasferite il sugo di cottura in una salsiera e servitelo con il tacchino tagliato a fettine regolari.
                      
                                                            
                    
                    
                
                                              
          
                  