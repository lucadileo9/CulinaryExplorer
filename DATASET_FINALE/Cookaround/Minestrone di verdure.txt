DIFFICOLTÀ
bassa
Il minestrone di verdure: un piatto caldo, ricco di profumi, sapori e tradizioni, di storia e consistenze. Un piatto, il minestrone di verdure, che da povero diventa emblema della cucina italiana, una preparazione che insegue le stagioni, sempre pronta a portare in tavola la verdura fresca dell'orto.

                                                                                      
                
                                                                Bietole
                                                                                          1
                  mazzo
                                                              
              
                                  
                
                                                                Zucchine
                                                                                          4
                  
                                                              
              
                                  
                
                                                                Pomodori
                                                                                          2
                  
                                                              
              
                                  
                
                                                                Fagiolini
                                                                                          
                  q.b.
                                                              
              
                                  
                
                                                                Broccoli
                                                                                          1
                  
                                                              
              
                                  
                
                                                                Cavolfiore
                                                                                          ½
                  
                                                              
              
                                  
                
                                                                Patate
                                                                                          2
                  
                                                              
              
                                  
                
                                                                Zucca
                                                                                          1
                  fetta
                                                              
              
                                  
                
                                                                Porri
                                                                                          1
                  
                                                              
              
                                  
                
                                                                Sedano
                                                                                          1
                  costa
                                                              
              
                                  
                
                                                                Carote
                                                                                          4
                  
                                                              
              
                                  
                
                                                                Cipolle
                                                                                          2
                  
                                                              
              
                                  
                
                                                                Lardo di maiale
                                                                                          50
                  gr
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Fate scaldare in una pentola un bel giro d'olio extravergine d'oliva al quale aggiungerete il lardo a pezzetti; lasciate soffriggere.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Affettate le cipolle grossolanamente ed unitele alla pentola.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Sbucciate e tagliate a pezzettoni anche le carote ed aggiungetele alla pentola.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Unite anche il sedano a pezzettoni e poco prezzemolo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Sbucciate e tagliate la patata in pezzi più piccoli rispetto alle altre verdure e aggiungetela agli altri ingredienti nella pentola.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Unite anche il porro lavato e tagliato a pezzettoni, i fagiolini spuntati e lavati e la parte più dura del broccolo siciliano (i fiori li unirete alla pentola solo verso la fine della cottura).
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Tagliate anche la bietola e unitela al resto degli ingredienti; lasciate soffriggere le verdure a fuoco vivace.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Spuntate, lavate e tagliate le zucchine a tocchettini ed unitele alla pentola insieme alla zucca tagliata a cubotti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Unite anche i pomodori a pezzetti giusto per dare colore.
                      
                                                              
                                                
													
												
                                              
                                        
                    
                    
                
                                                
                  
                    10
                                                                
                                          
                      Insaporite il tutto con del sale grosso ed unite dell'acqua.
                      
                                                              
                                                
													
												
                                              
                                        
                    
                    
                
                                                
                  
                    11
                                                                
                                          
                      Coprite la pentola con un coperchio e lasciate riprendere bollore.
                      
                                                              
                                                
													
												
                                              
                                        
                    
                    
                
                                                
                  
                    12
                                                                
                                          
                      Aggiungete, solo alla fine, le cimette di broccolo e di cavolfiore, coprite e lasciate cuocere per circa 20 minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    13
                                                                
                                          
                      Quando la verdura sarà cotta potrete decidere se aggiungere del riso, della pasta, frullarlo per ottenere un passato di verdure o mangiarla così com'è.
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                         Il minestrone nasce probabilmente in quel di Milano tra il Settecento e l' Ottocento e da quando compare nelle tavole contadine, cronisti e scrittori di cucina ne subiscono il fascino tanto da scrivere monografie e citarlo più volte nelle rare pubblicazioni culinarie che al tempo erano prerogativa di pochi studiosi emeriti. Piatto base della cucina contadina, molto apprezzato e nutriente, anticamente veniva preparato anche con pezzi di carne mista. E' una preparazione adatta a tutte le stagioni, poichè si basa appunto sulla verdura dell'orto. 
                  
                
                              
          
                  