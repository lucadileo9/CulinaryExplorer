DIFFICOLTÀ
media
Quale piatto può essere più rustico e per così dire "ignorante" dei rigatoni con la salsiccia? Io credo che più rustico di questo non ce ne siano proprio! Oltre ad essere molto rustico è anche molto semplice, infatti in questo caso come in tanti altri a fare la bontà del piatto è la qualità degli ingredienti che devono essere assolutamente il massimo della genuinità a partire dalla salsiccia per passare al pomodoro e per finire alla pasta.

                                                                                      
                
                                                                Rigatoni
                                                                                          400
                  gr
                                                              
              
                                  
                
                                                                Salsiccia di maiale
                                                                                          4
                  
                                                              
              
                                  
                
                                                                Pomodoro pelato
                                                                                          250
                  gr
                                                              
              
                                  
                
                                                                Concentrato di pomodoro
                                                                                          2
                  cucchiai da tavola
                                                              
              
                                  
                
                                                                Cipolle
                                                                  rossa -
                                                                  1
                  
                                                              
              
                                  
                
                                                                Peperoncino rosso piccante
                                                                                          1
                  
                                                              
              
                                  
                
                                                                Parmigiano Reggiano
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Vino bianco
                                                                                          ½
                  bicchieri
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Per fare un piatto di rigatoni con la salsiccia di quelli da ricordare, dovrete partire affettando sottilmente una bella cipolla rossa, di quelle dolci e dal sapore poco pungente. Fate scaldare un bel giro d'olio extravergine d'oliva in una padella, preferibilmente in ferro, quindi aggiungete la cipolla che farete soffriggere a fuoco moderato.

                      
                                          
                      Quando la cipolla inizia leggermente ad appassire, aggiungete in padella anche uno spicchio d'aglio in camicia giusto appena schiacciato ed un peperoncino piccante lasciato intero.
                      
                                                                                
                    
                    
                    
                
                                                
                  
                    2
                                                                
                                          
                      Liberate le salsiccie dal budello e sbriciolatele a mano facendo ricadere i pezzetti nella padella. Fate rosolare la salsiccia in modo uniforme, quindi sfumate con del vino bianco lasciando evaporare la parte alcolica a fuoco vivace.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Quando la parte alcolica del vino sarà completamente evaporata, potrete aggiungere i pomodori pelati leggermente frullati, giusto per ridurre i pomodori almeno a pezzetti. Lasciate insaporire per qualche minuto il tutto.
                      
                                                            
                    
                    
                
                                                
                  
                    4
                                                                
                                          
                      Successivamente aggiungete il concentrato di pomodoro ed un bel pizzico di sale. Lasciate cuocere il sugo per circa 20 minuti o se avete più tempo lasciatelo cuocere fino a che la pasta non sarà cotta.
                      
                                                            
                    
                    
                
                                                
                  
                    5
                                                                
                                          
                      Nel frattempo mettete sul fuoco una pentola colma d'acqua che dovrà giungere a bollore, quindi aggiungerete il sale grosso e vi tufferete la pasta, in questo caso abbiamo scelto dei rigatoni che sono un tipo di pasta sufficientemente rustico, così come il sugo.
                      
                                                            
                    
                    
                
                                                
                  
                    6
                                                                
                                          
                      Quando la pasta sarà cotta al dente non vi resterà che scolarla lasciando un poco di acqua di cottura e trasferirla nella padella con il sugo di salsiccia. Mescolate molto bene affinché la pasta si possa condire in modo uniforme e mantecatela con un po' di parmigiano grattugiato.
                      
                                                            
                    
                    
                
                                                
                  
                    7
                                                                
                                          
                       

                      
                                          
                      Servite la pasta ben calda aggiungendo, a piacere di ciascun commensale, altro parmigiano grattugiato.
                      
                                                            
                    
                    
                
                                              
          
                  