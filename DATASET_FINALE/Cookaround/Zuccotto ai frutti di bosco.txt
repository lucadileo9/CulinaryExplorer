DIFFICOLTÀ
media
Questo zuccotto ai frutti di bosco è un delizioso dolce, perfetto per concludere il pranzo delle feste nel modo migliore. La farcitura di frutti rossi e mele, è molto leggera e delicata. Si può, anzi si deve, preparare in anticipo e questo è un vantaggio non da poco. Provatelo, è buonissimo! 

                                                                                      
                
                                                                Frutti di bosco
                                                                                          250
                  gr
                                                              
              
                                  
                
                                                                Mele
                                                                                          200
                  gr
                                                              
              
                                  
                
                                                                Zucchero
                                                                                          80
                  gr
                                                              
              
                                  
                
                                                                Lamponi
                                                                                          50
                  gr
                                                              
              
                                  
                
                                                                Gelatina in fogli
                                                                                          12
                  gr
                                                              
              
                                  
                
                                                                Savoiardi
                                                                                          
                  q.b.
                                                              
              
                                  
                
                                                                Limone
                                                                                          1
                  
                                                              
              
                                                                                                Attrezzature
              
                
                                  Pellicola per alimenti /                                   Pentola /                                   Stampo per zuccotto                                
              
                          

                    
                            
          
                            Preparazione
                                
                  
                    1
                                                                
                                          
                      Portate ad ebollizione 200 ml d'acqua con lo zucchero (tenetene da parte un cucchiaio, vi servirà per la bagna dei savoiardi) e lascorza del limone.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo mettete ad ammollare la gelatina in acqua fredda.

                      
                                          
                      Quando lo sciroppo avrà raggiunto l'ebollizione, unitevi le mele sbucciate e tagliate a fettine e fatele giusto scottare.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Prelevate, scolandole, le mele dal pentolino ed trasferite nello stesso pentolino i frutti di bosco schiacciandoli con una forchetta ottenendo una purea granulosa.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      A questo punto, unite al pentolino anche la gelatina che avevate precedentemente fatto ammollare e le mele messe da parte ad intiepidire.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungete al composto anche il succo di mezzo limone.

                      
                                          
                      Cuocete ora i lamponi con il cucchiaio di zucchero messo da parte, questa operazione la potete effettuare sia in un pentolino che nel microonde; otterrete una salsina che vi servirà per bagnare i savoiardi.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Prendete lo stampo per zuccotto, rivestitelo con la pellicola trasparente ed iniziate a foderarlo con i savoiardi che inzupperete via via nella salsina ai lamponi.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Una volta foderato tutto lo stampo con i savoiardi, trasferitevi la farcia di frutti di bosco e mele.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Chiudete, infine, lo zuccotto con un ulteriore strato di savoiardi inzuppati.

                      
                                          
                      Coprite lo zuccotto con dell'altra pellicola trasparente e riponete il tutto in frigorifero per almeno 6 ore, meglio se una notte intera.

                      
                                          
                      Sformate lo zuccotto e tagliatelo a spicchi.
                      
                                                              
                                                
													
												
                                              
                                        
                    
                    
                
                                              
          
                  