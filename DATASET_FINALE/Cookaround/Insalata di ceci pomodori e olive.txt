DIFFICOLTÀ
bassa
Esistono tante varianti per fare un'insalata, l'insalata di ceci pomodori e olive è una di queste. Un'insalata nutriente e fresca, da servire a pranzo o a cena come contorno o magari come piatto unico. Facilissima e veloce da preparare. Oltre che piatto unico, se messa all'interno di bicchierini diventa un delizioso finger food, saporito e allegro che piacerà a tutti i vostri ospiti. Provate questa ricetta dal gusto interessante e dal sapore molto sfizioso, e vedrete che diverrà un vostro cavallo di battaglia, soprattutto d'estate quando a cena vengono gli amici! Qui abbiamo utilizzato i ceci secchi, ma se non avete tempo o non volete rischiare di avere troppo caldo, potete anche partire da quelli lessi e in questo modo diventa una ricetta furbissima da fare  e rifare tutte le volte che si ha voglia! L'insalata di ceci pomodori e olive è una preparazione ideale per le giornate calde, il modo perfetto per gustare i legumi anche in estate, perché il risultato è decisamente fresco e saporito e se ve ne dovesse avanzare, potete tranquillamente portarla con voi in ufficio il giorno dopo.  Abbiamo condito la nostra insalata di ceci fredda con pomodorini e olive nere ed è proprio con queste ultime che si crea anche un pesto leggero. Il risultato è delizioso, una splendida ricetta estiva, sfiziosa e nutriente pronta in pochi minuti! Provate questa nostra proposta facile e sfiziosa e fateci sapere se vi è piaciuta e se cercate altre idee per fare un'insalata gustosa, vi proponiamo questa: provate quella di melanzane, è buonissima!

                                                                                      
                
                                                                Ceci
                                                                  cotti -
                                                                  500
                  gr
                                                              
              
                                  
                
                                                                Pomodori di Pachino
                                                                                          500
                  gr
                                                              
              
                                  
                
                                                                Olive nere
                                                                                          100
                  gr
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Basilico
                                                                                          
                  q.b.
                                                              
              
                                  
                
                                                                Prezzemolo
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare l'insalata di ceci pomodori e olive, l'ingrediente principale da utilizzare sono i ceci; potete utilizzare semplicemente dei ceci già pronti in scatola; mentre se avete del tempo a disposizione, meglio ancora, preparateli voi direttamente, ultilizzando quelli secchi, lessandoli in acqua con poco sale e gli odori (aglio e rasmarino).

                      
                                          
                      Trasferiteli in una insalatiera scolati, ed eliminate eventuali resti di odori se li avete preparati voi.

                      
                                          
                       
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Tagliate i pomodorini e aggiungeteli nell'insalatiera insieme ai ceci.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Preparate il condimento: utilizzando il classico frullatore ad immersione, frullate una parte delle olive nere con l'olio e insaporite con un pizzico di sale.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Versate il condimento nell'insalatiera insieme ai ceci e ai pomodori, mescolate, aggiungete un paio di cucchiai di olive nere.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Insaporite l'insalata con un trito di basilico e prezzemolo fresco.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Servite con sopra delle foglioline di basilico per decorazione.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Quanto tempo posso conservare questa insalata di ceci?
Puoi conservare l'insalata di ceci per due giorni in frigorifero per un paio di giorni.
Al posto delle olive nere posso usare anche le bianche? 
Sì vanno benissimo anche le olive bianche. 
Adoro i ceci, mi daresti qualche altra ricetta gustosa?
Prova i ceci tostati, sono sfiziosi come i pop corn!
                  
                
                              
          
                    
            Rivedi la ricetta
            
          
                  