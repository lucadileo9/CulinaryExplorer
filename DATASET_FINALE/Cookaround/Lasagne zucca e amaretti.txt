DIFFICOLTÀ
media
Una variante molto saporita che si discosta dalle lasagne classiche, è questa proposta. Le lasagne zucca e amaretti è proprio sfiziosa e dovete assolutamente provarla!

                                                                                      
                
                                                                Lasagne secche
                                                                                          250
                  gr
                                                              
              
                                  
                
                                                                Zucca
                                                                                          2
                  kg
                                                              
              
                                  
                
                                                                Amaretti
                                                                                          120
                  gr
                                                              
              
                                  
                
                                                                Mostarda mantovana di mele
                                                                                          40
                  gr
                                                              
              
                                  
                
                                                                Grana Padano
                                                                  grattugiato -
                                                                  100
                  gr
                                                              
              
                                  
                
                                                                Noce moscata
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                      Per la besciamella
                                                                      
                
                                                                Burro
                                                                                          25
                  gr
                                                              
              
                                  
                
                                                                Farina
                                                                                          25
                  gr
                                                              
              
                                  
                
                                                                Latte intero
                                                                                          500
                  ml
                                                              
              
                                  
                
                                                                Noce moscata
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Forno /                                   Pirofila /                                   Schiacciapatate                                
              
                          

                    
                            
          
                            Preparazione
                                
                  
                    1
                                                                
                                          
                      Pulite la zucca rimuovendo la buccia ed i semi, quindi tagliatela in pezzi.

                      
                                          
                      Trasferite la zucca su di una teglia da forno e infornatela a 180°C per circa un'ora o fino a che risulterà molto morbida.

                      
                                          
                      Nel frattempo realizzate la besciamella: fate fondere il burro in una casseruola, unite la farina e iniziate a mescolare lasciando cuocere il composto fino a che non diventi quasi dorato.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete, a questo punto, il latte tiepido, poco per volta e mescolando continuamente con una frusta affinché non si formino grumi.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando avrete aggiunto tutto il latte, insaporite la besciamella con una grattata di noce moscata e un pizzico di sale.

                      
                                          
                      Lasciate addensare la besciamella sul fuoco, otterrete una besciamella piuttosto morbida adatta per terminare la sua cottura in forno.

                      
                                          
                      Sfornate la zucca, strizzatela molto bene e successivamente passatela per ottenere una purea liscia.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Riunite in una ciotola la purea di zucca, gli amaretti tritati finissimi, la mostarda, il grana grattugiato, il sale ed abbondante pepe.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Mescolate molto bene gli ingredienti nella ciotola fino ad ottenere un composto omogeneo.

                      
                                          
                      Prendete una pirofila da forno adatta per realizzare una lasagna per quattro persone e sporcate il fondo con poca besciamella.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Iniziate a realizzare strati di pasta e composto di zucca e amaretti, ultimate la lasagna con uno strato di besciamella.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Infornate la lasagna a 220°C per 12 minuti, quindi accendete il grill e lasciate dorare per 3 minuti.

                      
                                          
                      Una volta cotta, fate riposare la lasagna per circa 10 minuti prima di servirla in tavola.
                      
                                                            
                    
                    
                
                                              
          
                  