DIFFICOLTÀ
bassa
Gli struffoli sono dei dolcetti natalizi a base di miele e frutta candita, tipici della tradizione campana. Gli struffoli sono piccole palline di pasta dolce, fritte e poi immerse nel miele e decorate con confettini colorati e frutta candita. Gli struffoli hanno origini antiche e si pensa che derivino dai dolci preparati dagli antichi Greci, che li chiamavano "strongoulos", ovvero "dalla forma arrotondata". Il nome "struffolo" invece, potrebbe derivare dal verbo "strofinare", che indica il gesto di arrotolare la pasta a cilindro prima di tagliarla a pezzetti.

                                                                                      
                
                                                                Farina
                                                                                          400
                  gr
                                                              
              
                                  
                
                                                                Zucchero
                                                                                          40
                  gr
                                                              
              
                                  
                
                                                                Burro
                                                                                          40
                  gr
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Tuorlo d'uovo
                                                                                          2
                  
                                                              
              
                                  
                
                                                                Limone
                                                                  scorza -
                                                                  1
                  
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Olio di arachidi
                                                                  per frigggere -
                                                                  1
                  l
                                                              
              
                                                                                      Per guarnire
                                                                      
                
                                                                Miele
                                                                                          300
                  gr
                                                              
              
                                  
                
                                                                Zucchero
                                                                                          40
                  gr
                                                              
              
                                  
                
                                                                Canditi
                                                                                          150
                  gr
                                                              
              
                                  
                
                                                                Codette colorate
                                                                                          
                  q.b.
                                                              
              
                                  
                
                                                                Acqua
                                                                                          
                  q.b.
                                                              
              
                                                                                                Attrezzature
              
                
                                  Carta assorbente /                                   Carta forno /                                   Ciotole /                                   Grattugia /                                   Padella /                                   Pellicola per alimenti /                                   Pentola /                                   Schiumarola /                                   Tarocco in metallo                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare l'impasto degli struffoli versa la farina sul piano di lavoro, aggiungi il burro a tocchetti e pizzicalo con le dita per incorporarlo alla farina.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Crea un incavo nel centro e versa le uova, i tuorli, il sale e lo zucchero.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unisci anche la scorza grattugiata di limone e sbatti le uova con una forchetta. Impasta con le mani per incorporare la farina fino ad ottenere un panetto liscio e omogeneo. Avvolgi l'impasto nella pellicola e lascia riposare per 30 minuti a temperatura ambiente.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trascorso il tempo di riposo, dividi l'impasto in piccole porzioni e stendi con le mani per formare dei filoncini. Taglia ogni filoncino a pezzetti e modellalo con i palmi delle mani per ottenere delle palline.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Scalda l'olio di semi in un pentolino fino alla temperatura di 170°C e friggi gli struffoli fino a doratura. Scola gli struffoli e trasferiscili su carta assorbente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      A questo punto versa il miele in una padella insieme all'acqua e allo zucchero. Porta a bollore mescolando di tanto in tanto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Una volta giunto a bollore abbassa la fiamma al minimo e aggiungi i canditi, continuando a mescolare. Infine unisci anche gli struffoli fritti e amalgama il tutto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Trasferisci gli struffoli su un piatto da portata e forma una piramide, poi decora con canditi e confettini colorati a piacere!
                      
                                                              
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Per quanto tempo si conservano gli struffoli?
  							Puoi metterli sotto una campana per dolci e conservarli per una settimana tranquillamente!
  						
  					  						
  							Ma potrei cuocerli anche al forno visto che non posso mangiare molte cose fritte?
  							Si certo, non sarà la stessa cosa, ma va bene anche al forno! 
  						
  										
				
              
          
                  