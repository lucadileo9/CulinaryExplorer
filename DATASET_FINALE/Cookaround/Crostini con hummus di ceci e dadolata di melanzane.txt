DIFFICOLTÀ
bassa
Amanti dei crostini questa ricetta fa per voi: crostini con hummus di ceci e dadolata di melanzane. Veloci da realizzare e squisiti per un aperitivo sfizioso. Il classico hummus da preparare con ceci precotti e tahina, si sposa perfettamente con le verdure: in questo caso melanzane a dadini. Un crostino vegetariano perfetto per iniziare una cena tra amici e spezzare l'appetito. L'hummus non ha bisogno di presentazioni, piace a tutti con o senza aglio... voi come lo preferite? Scopri le nostre migliori ricette con le melanzane.

                                                                                      
                
                                                                Pane per crostoni
                                                                                          10
                  
                                                              
              
                                  
                
                                                                Melanzane
                                                                                          150
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Olio extravergine di oliva
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                      per l'hummus
                                                                      
                
                                                                Ceci precotti
                                                                                          150
                  gr
                                                              
              
                                  
                
                                                                Succo di limone
                                                                                          
                  q.b.
                                                              
              
                                  
                
                                                                Prezzemolo tritato
                                                                                          
                  q.b.
                                                              
              
                                  
                
                                                                Tahina
                                                                                          1
                  cucchiaio da tè
                                                              
              
                                  
                
                                                                Olio extravergine di oliva
                                                                                          
                  q.b.
                                                              
              
                                  
                
                                                                Spicchio di aglio
                                                                                          ½
                  
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Iniziamo a preparare i crostini con hummus di ceci e dadolata di melanzane, pulite l'aglio, tagliatelo a metà e infilzatelo con uno stuzzicadenti in questo modo sarà più facile trovarlo in mezzo ai pezzi di melanzana. Pulite la melanzana e tagliate a piccoli pezzi. Versate in una padella un filo d'olio extravergine d'oliva, aggiungete l'aglio e fate insaporire per qualche minuto, poi aggiungete le melanzane, coprite con un coperchio e fate cuocere per 15 minuti mescolando ogni tanto.
                      
                                                              
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Tagliate a fette il pane e fatelo tostare per qualche minuto, se non avete il tostapane potete farlo in padella.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Versate nel bicchiere del frullatore i ceci lessati, i pezzi d'aglio, un pizzico di sale la salsa Tahina, il prezzemolo e il succo del limone, frullate per qualche minuto, poi aggiungete sempre frullando e a filo l'olio extravergine d'oliva fino ad ottenere una crema liscia e vellutata. 
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Prendete ora le fette di pane, stendete abbondante hummus di ceci e completate con la dadolata di melanzane, servite subito oppure conservate in frigorifero
                      
                                                              
                                                
													
												
                                                
													
												
                                              
                                        
                    
                    
                
                                              
          
                  