DIFFICOLTÀ
bassa
Per chi pensava che la tartare fosse solo di manzo di primissima scelta, ecco una ricetta che ribalta questo tipo di convinzione. La tartare è ottima anche quando è preparata con del pesce di prima qualità come una palamita appena pescata.

                                                                                      
                
                                                                Palamita
                                                                  di circa 600 g  -
                                                                  1
                  
                                                              
              
                                  
                
                                                                Wasabi
                                                                                          ½
                  cucchiai da tè
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Zenzero
                                                                                          3
                  cm
                                                              
              
                                  
                
                                                                Lattuga romana
                                                                                          1
                  
                                                              
              
                                  
                
                                                                Semi di sesamo
                                                                                          3
                  cucchiai da tavola
                                                              
              
                                  
                
                                                                Cetrioli
                                                                                          1
                  
                                                              
              
                                  
                
                                                                Pomodori
                                                                                          2
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Pulite la palamita, evisceratela e sfilettatela. Qualora non siate particolarmente abili nel procedere con queste operazioni, affidatevi al vostro pescivendolo di fiducia, lo farà lui per voi.

                      
                                          
                       
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Diliscate completamente i filetti di pesce e spellateli.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Tagliate la polpa di palamita dapprima in cubetti e poi tritate il tutto al coltello fino ad ottenere un battuto fine.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Ricavate il succo da un limone e unite un goccio di wasabi; mescolate bene. Versate questo composto nella tartare e mescolate per condire alla perfezione.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Spellate lo zenzero e tagliatelo a cubetti minuscoli, unitelo, quindi, alla tartare.

                      
                                          
                       
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Terminate di condire la tartare con un bel giro d'olio extravergine d'oliva e del sale; mescolate bene il tutto e riponete la tartare in frigorifero per circa un'ora ben coperta con pellicola trasparente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Preparate la lattuga lavandola e spezzettandola. 
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Nel frattempo fate tostare i semi di sesamo in padella senza condimento. Uniteli, quindi, all'insalata.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Condite la lattuga con il sesamo con un bel giro d'olio extravergine d'oliva e del sale.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Prendete il cetriolo, sbucciatelo con un pela patate in modo da lasciare delle strisce di buccia, quindi affettatelo sottilmente. Affettate anche i pomodori.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    11
                                                                
                                          
                      Dotatevi di un coppapasta della forma che preferite e alternate strati di tartare di palamita a strati di cetriolo e pomodori.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    12
                                                                
                                          
                      Servite la tartare di palamita ben fredda accompagnandola con l'insalata condita con semi di sesamo tostati.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  