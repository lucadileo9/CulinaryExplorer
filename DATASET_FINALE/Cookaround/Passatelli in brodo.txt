DIFFICOLTÀ
bassa
I passatelli in brodo sono un primo piatto tipico della cucina romagnola e marchigiana, la ricetta prevede di essere cucinata con ingredienti semplici e genuini, come il pangrattato, il parmigiano, le uova e le spezie. I passatelli sono una sorta di pasta fatta a mano, a forma di cilindretti, formati dall'impasto che esce dai fori larghi di uno schiacciapatate. I passatelli, per tradizione si cuociono in un brodo di carne profumato e saporito.

                                                                                      
                
                                                                Brodo di carne
                                                                                          1,5
                  l
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Pangrattato
                                                                  sottile -
                                                                  150
                  gr
                                                              
              
                                  
                
                                                                Parmigiano Reggiano grattugiato
                                                                                          100
                  gr
                                                              
              
                                  
                
                                                                Scorza di limone
                                                                                          
                  q.b.
                                                              
              
                                  
                
                                                                Noce moscata
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Se hai preparato il brodo in casa, è il momento di togliere i pezzi di carne e di verdura, mettili da parte, puoi usarli per farci un'insalata di carne. Se non ti piace trovare eventuali residui nel brodo, ti consiglio di passarlo attraverso un setaccio a maglie fini prima di rimetterlo sul fuoco per portarlo a bollore. 

                      
                                          
                      Mentre aspetti che il brodo si scaldi e arrivi a bollire, prepara i passatelli: metti le uova in una ciotola, aggiungi una presa di sale, e mescola velocemente. In un'altra ciotola versa il pangrattato, il parmigiano, la scorza di mezzo limone, una grattata di noce moscata e mescola. A questo punto aggiungi pian piano le uova, mescola con un cucchiaio fino al loro completo assorbimento.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando il pangrattato avrà assorbito completamente le uova, ribalta l'impasto sul piano di lavoro e impasta, compattando in un panetto.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Attendi che il brodo arrivi a bollore, solo a questo punto con lo schiacciapatate con i fori larghi almeno 5 mm, forma i passatelli. Prendi un pezzettino di impasto che possa entrare nello schiacciapatate e schiacciando forma i passatelli, quando saranno lunghi circa 5-6 cm, tagliali con un coltello e lascia che cadano direttamente nel brodo.

                      
                                          
                      Quando hai terminato di creare i passatelli, lascia cuocere un altro minuto e poi spegni il fuoco. I passatelli possono rimanere nel brodo senza alcun problema, quindi non ti affrettare a servire.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  