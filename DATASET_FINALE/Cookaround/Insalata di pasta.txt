DIFFICOLTÀ
molto bassa
L'insalata di pasta è un delizioso primo piatto estivo, semplice e rapido da preparare. Questa ricetta è ideale da gustare durante i mesi più caldi e può essere preparata in anticipo. Durante l'estate, quando la voglia di cucinare diminuisce, la pasta fredda è il Jolly che tutti dovrebbero avere in mano! La pasta in insalata è perfetta per pranzi e cene estive con amici, per buffet informali o da portare in spiaggia per un pranzetto rigenerante.

                                                Ingredienti per la pasta
                                                                      
                
                                                                Mezze penne
                                                                                          400
                  gr
                                                              
              
                                  
                
                                                                Pomodori ciliegini
                                                                                          200
                  gr
                                                              
              
                                  
                
                                                                Mozzarella
                                                                                          150
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Origano
                                                                                          
                  q.b.
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                      Ingredienti per il pesto al basilico
                                                                      
                
                                                                Foglie di basilico
                                                                                          100
                  gr
                                                              
              
                                  
                
                                                                Parmigiano Reggiano
                                                                                          40
                  gr
                                                              
              
                                  
                
                                                                Pinoli
                                                                                          30
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                                Attrezzature
              
                
                                  Ciotola /                                   Frullatore ad immersione /                                   Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Taglia i pomodorini a metà e disponili in una ciotola capiente.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frullatore a immersione, metti le foglie di basilico, lo spicchio d'aglio, i pinoli, il parmigiano e abbondante olio. Frulla fino a ottenere un pesto denso e corposo. Trasferisci il pesto in una ciotola, aggiungi un pizzico di sale, mescola bene e conserva in frigorifero.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Condisci i pomodorini con sale, origano e olio extra vergine d'oliva.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Riempi di acqua una pentola capiente e portala a bollore, buttaci un pugno di sale grosso e cuoci la pasta al dente, per i minuti che riporta nella confezione, poi scolala e passala sotto al getto dell'acqua fredda per fermare la cottura.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Unisci la pasta condita con i pomodorini e il pesto di basilico. Mescola accuratamente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Taglia la mozzarella a dadini e aggiungila alla pasta condita. Mescola nuovamente e lascia l'insalata di pasta riposare in frigorifero per almeno due ore prima di servirla.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Idee e consigli
                                
                  
                                        
Se preferisci, puoi sostituire la mozzarella con provola o un altro formaggio a tua scelta.
Per un'insalata di pasta più ricca, aggiungi tonno sott'olio e olive.
Se non gradisci l'aglio, puoi ometterlo nella preparazione del pesto.
Questa stessa ricetta può essere adattata per preparare un gustoso riso freddo.

                  
                
                              
          
                              Conservazione
                                
                  
                                        L'insalata di pasta può essere conservata in frigorifero per un massimo di due giorni, ben coperta con pellicola trasparente o in un contenitore ermetico.
                  
                
                              
          
                  