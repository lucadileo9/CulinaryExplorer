DIFFICOLTÀ
molto bassa
Ecco una buonissima crostata da fare in casa: la crostata senza lattosio! Leggera perché non contiene burro, ma ugualmente fragrante come la crostata classica. Scegli la marmellata che preferisci per farcire la tua crostata senza lattosio, noi abbiamo usato quella di albicocche ma è buonissima anche la confettura di fragole o la marmellata di limoni senza buccia. 

                                                                                      
                
                                                                Farina 00
                                                                                          300
                  gr
                                                              
              
                                  
                
                                                                Confettura di albicocche
                                                                                          200
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Olio di semi
                                                                                          100
                  ml
                                                              
              
                                  
                
                                                                Uovo
                                                                                          1
                  
                                                              
              
                                                                                                Attrezzature
              
                
                                  Ciotola /                                   Stampo per crostata                                
              
                          

                    
                            
          
                            Preparazione
                                
                  
                    1
                                                                
                                          
                      Per cucinare in casa una buona crostata senza lattosio, inizia dalla pasta frolla: in una ciotola capiente versa la farina assieme allo zucchero, all’uovo e all’olio. Impasta tutti gli ingredienti molto energicamente per ottenere un composto liscio ed omogeneo. Per questa ricetta è importante che tutti gli ingredienti siano a temperatura ambiente.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trasferisci l’impasto su un foglio di carta forno e stendilo con un mattarello fino a ottenere uno spessore di circa 0.8/1 cm. Aiutandoti con il foglio di carta forno, metti l’impasto steso all’interno di una tortiera da 24 cm imburrata e infarinata.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Elimina i bordi in eccesso, con l’aiuto di un coltello, e impastali nuovamente, da questi ricaverai le strisce per decorare la crostata. Bucherella la base della crostata per evitare che si gonfi durante la cottura. Versa la confettura di albicocche all’interno della crostata e distribuiscila omogeneamente coprendo tutto il fondo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Con i ritagli di pasta avanzati e lavorati, ricava le strisce per la crostata e posizionale su di essa in modo da formare un reticolo. Inforna in forno statico preriscaldato a 180°C. per circa 30 minuti o fino a che la superficie non risulterà ben dorata. Sforna la crostata senza lattosio e lasciala completamente raffreddare prima di servire in tavola, tagliata a fette. 
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Puoi sostituire la confettura di albicocche con altre marmellate o confetture che preferisci. Volendo, puoi cuocere la crostata in bianco e poi farcirla con creme e frutta a piacere.
                  
                
                              
          
                              Conservazione
                                
                  
                                        Conserva la crostata sotto una campana di vetro per dolci per un massimo di 3 giorni
                  
                
                              
          
                  