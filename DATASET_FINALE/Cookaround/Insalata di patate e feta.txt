DIFFICOLTÀ
bassa
Se amate i piatti estivi freschi ma gustosi, l'insalata di patate e feta è proprio ciò che fa per voi. Un piatto unico delizioso ma decisamente semplice da fare, di quelli che richiedono poco tempo e poca fantasia. Vi basterà avere gli ingredienti della ricetta a disposizione che vi forniamo qui di seguito e il più del gioco è fatto. Un piatto perfetto da portare in ufficio o sotto l'ombrellone ma diventa anche un perfetto finger food se messo all'interno dei bicchierini magari durante un aperitivo in una sera d'estate con gli amici. Questo poi ovviamente è solo un punto di partenza, voi in base ai vostri gusti potrete variare come meglio credete questa ricetta aggiungendo altri ingredienti che sono di vostro piacimento. Provate questa ricetta e vedrete che è ottima. La feta, tipico formaggio greco si trova oramai molto comunemente nella grande distribuzione e in tutti i supermercati. Essendo molto sapido e saporito si sposa in maniera decisamente perfetta con la patata che è dolce e con le cipolle. In questo caso abbiamo scelto di usarne di due tipi diversi in quanto quella di Tropea è più delicata mentre la ramata ha un gusto più deciso. Le olive fanno il resto, chiudendo un cerchio di sapori perfetto. Se volete preparare un'insalata diversa dal solito, l'insalata di patate e feta é perfetta e se amate in maniera particolare le insalate e cercate altre idee di piatti freddi, provate allora quella greca, anche questa un proposta estiva molto interessante e gustosa!

                                                                                      
                
                                                                Patate
                                                                                          800
                  gr
                                                              
              
                                  
                
                                                                Feta
                                                                                          100
                  gr
                                                              
              
                                  
                
                                                                Olive nere
                                                                                          100
                  gr
                                                              
              
                                  
                
                                                                Olive verdi
                                                                                          50
                  gr
                                                              
              
                                  
                
                                                                Cetrioli sotto aceto
                                                                                          50
                  gr
                                                              
              
                                  
                
                                                                Cipolla rossa
                                                                                          1
                  
                                                              
              
                                  
                
                                                                Cipolla dorata
                                                                                          1
                  
                                                              
              
                                  
                
                                                                Aceto di vino bianco
                                                                                          4
                  cucchiai da tavola
                                                              
              
                                  
                
                                                                Olio extravergine d'oliva (EVO)
                                                                                          5
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per la preparazione dell'insalata di patate e feta, la prima cosa da fare è preparare le patate:

                      
                                          
                      Prendete le patate, sbucciatele, sciacquatele sotto l'acqua corrente e tagliatele a cubettoni. Tuffatele dentro una pentola con acqua fredda accendete il fuoco, salate, aggiungete anche un giro di aceto di vino bianco e portate a cottura. 
                      
                                                              
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo che le patate si stanno cuocendo, prendete le cipolle, una dorata e una rossa, privatele della buccia e affettatele a fettine sottili, poi immergetele in una ciotola con acqua fredda. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Le patate hanno raggiunto la cottura, spegnete il fuoco e lasciate raffreddare.

                      
                                          
                      A questo punto, togliete le cipolle dall'acqua, asciugatele e raccoglietele in una ciotola.

                      
                                          
                      Gli ingredienti sono tutti pronti, possiamo comporre l'insalata di patate e feta.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Versate le patate lessate e freddate, in una capace insalatiera, aggiungete le cipolle e date una prima mescolata.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      A questo punto uno ad uno aggiungete il resto degli ingredienti: le olive nere, olive verdi, i cetriolini sott'aceto.....e la feta sbriciolata.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Condite con un filo d'olio, due cucchiai di aceto, se vi piace l'aceto potete anche aumentare la dose, salate.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Mescolate il tutto, assaggiate e aggiustate il condimento se necessario, servite.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  