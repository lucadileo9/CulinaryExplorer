DIFFICOLTÀ
molto bassa
I cookies ai pistacchi sono dei golosissimi dolcetti preparati con granella e crema di pistacchi, perfetti per la colazione o la merenda di tutta la famiglia. I cookies sono dei tipici biscotti americani, ormai conosciuti e apprezzati anche in Italia, tanto che siamo riusciti a personalizzarli con i nostri ingredienti tipici come, per l'appunto, i pistacchi.

                                                                                      
                
                                                                Farina 00
                                                                                          220
                  gr
                                                              
              
                                  
                
                                                                Crema di pistacchi
                                                                                          200
                  gr
                                                              
              
                                  
                
                                                                Burro
                                                                                          100
                  gr
                                                              
              
                                  
                
                                                                Zucchero di canna
                                                                                          75
                  gr
                                                              
              
                                  
                
                                                                Zucchero
                                                                                          75
                  gr
                                                              
              
                                  
                
                                                                Granella di pistacchi
                                                                                          50
                  gr
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Bicarbonato
                                                                                          1
                  cucchiaio da tè
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come preparare dei buonissimi cookies ai pistacchi: in una ciotola versa il burro, ammorbidito, insieme ai due tipi di zucchero. Aggiungi anche l'uovo e lavora gli ingredienti fino a ottenere una crema omogenea.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Unisci il bicarbonato e la granella di pistacchi, mescola. Aggiungi la farina setacciata e mescola prima con la forchetta, poi impasta a mano fino a rendere l'impasto liscio e omogeneo.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Preleva delle piccole porzioni di impasto, appiattiscile sul palmo della mano e posiziona, nel mezzo, un cucchiaino di crema al pistacchio. Richiudi i biscotti sui bordi, facendo attenzione a non schiacciare troppo per evitare la fuoriuscita della crema, e cercando di dare loro la forma tonda. Disponi il cookie su una teglia coperta con carta forno, infine procedi allo stesso modo, formando altri cookie, fino a terminare l’impasto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Inforna i cookies ai pistacchi in forno statico preriscaldato a 180°C per circa 12/15 minuti, o fintanto che la superficie dei biscotti non risulterà dorata. Sforna i cookies e lasciali completamente raffreddare prima di servirli in tavola.
                      
                                                            
                    
                    
                
                                              
          
                              Consiglio
                                
                  
                                        Per arricchire l'impasto dei cookie, puoi sostituire 50 grammi di farina con la farina di pistacchi. Inoltre per una versione più semplice, puoi non mettere la crema al loro interno.
                  
                
                              
          
                              Conservazione
                                
                  
                                        Conserva i cookies ai pistacchi in una scatola di latta per biscotti per due settimane al massimo.
                  
                
                              
          
                  