DIFFICOLTÀ
media
I ravioli di melanzane vi insegniamo a farli noi, perché sono buoni, semplici e veloci! Condite i ravioli di melanzane con del sugo fresco, con il burro, metteteli in brodo, preparateli come più amate fare, saranno comunque deliziosi! Scopri le nostre migliori ricette con le melanzane.

                                                Per 450 g di pasta fresca
                                                                      
                
                                                                Farina di grano duro o semola
                                                                                          300
                  gr
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Sale
                                                                                          1
                  cucchiaio da tè
                                                              
              
                                                                                      Per i ravioli
                                                                      
                
                                                                Melanzane
                                                                                          3
                  
                                                              
              
                                  
                
                                                                Passata di pomodoro
                                                                                          500
                  gr
                                                              
              
                                  
                
                                                                Cipollotti
                                                                                          2
                  
                                                              
              
                                  
                
                                                                Basilico
                                                                                          4
                  foglie
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                Ricotta salata
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Forno /                                   Frullatore /                                   Grattugia /                                   Padella /                                   Pentola /                                   Sfogliatrice /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Lavate le melanzane, asciugatele, spuntatele e dividetele a metà per la lunghezza.

                      
                                          
                      A questo punto incidete la polpa realizzando una graticola con tagli diagonali prima in un senso poi nell'altro.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Disponete le melanzane in una teglia da forno, ungetele e salatele leggermente ed infornatele a 180°C per 50 minuti - 1 ora.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Riprendete le melanzane dal forno quando la polpa risulterà ben morbida, lasciatele freddare quindi ricavatene la polpa scavando con un cucchiaio.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Riunite la polpa delle melanzane in una ciotola insieme a qualche foglia di basilico spezzettate a mano, ad un pizzico di sale e frullate il tutto fino ad ottenere una purea liscia.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Fate scaldare un generoso giro d'olio in una padella di ferro insieme ad uno spicchio d'aglio in camicia schiacciato.

                      
                                          
                      Affettate finemente i cipollotti ed uniteli alla padella quando l'olio inizierà appena a sfrigolare.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Quando il cipollotto sarà appassito, unite la passata di pomodoro ed il basilico spezzettato a mano, regolate di sale e lasciate insaporire la salsa a fuoco moderato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Nel frattempo stendete la pasta all'uovo piuttosto spessa affinché possa contenere il ripieno senza fuoriuscite.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Coppate dalla sfoglia dei dischi di circa 8 cm di diametro; collocate nel centro di ciascun disco un cucchiaino della purea di melanzane realizzata in precedenza.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Richiudete i dischi di sfoglia piegandoli a metà e sigillando i bordi premendo con le dita e schiacciando i bordi con i rebbi di una forchetta.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Spegnete il sugo di pomodoro non appena si sarà ridotto e si sarà ben insaporito e rimuovete l'aglio.

                      
                                          
                      Lessate i ravioli in abbondante acqua salata nella quale avrete versato un cucchiaio d'olio per circa 2 minuti; l'olio serve per evitare che i ravioli si attacchino l'uno all'altro.

                      
                                          
                      Scolate i ravioli trasferendoli direttamente nella padella con il sugo e spadellateli per circa 30 secondi.
                      
                                                              
                                                
													
												
                                              
                                        
                    
                    
                
                                                
                  
                    11
                                                                
                                          
                      Impiattate i ravioli decorando il tutto con foglioline di basilico fresco e insaporendoli ulteriormente con una grattata di ricotta salata.
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                         Dalle monografie sulla Cucina di Stagione:"Sembra che la melanzana provenga dall'India, dove nasceva spontaneamente già quattromila anni fa e dove fin da quest'epoca veniva consumata conservata in salamoia e arricchita con spezie piccanti.Sconosciuta ai Greci e ai Romani, la melanzana approdò nel vecchio continente (in Sicilia) intorno al 1300 ad opera degli Arabi che già da qualche secolo ne avevano scoperto le preziose virtù alimentari." Continua a leggere...
                  
                
                              
          
                  