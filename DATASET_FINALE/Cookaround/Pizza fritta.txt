DIFFICOLTÀ
bassa
La pizza fritta è tipica della cucina italiana, questa golosissima ricetta è diffusa in tutto il paese, conosciuta con nomi diversi a seconda della regione in cui viene cucinata. Vogliamo menzionarne una per tutte: le pizzette montanare diffusissime in Campania. 

                                                Ingredienti per la base
                                                                      
                
                                                                Farina 0
                                                                                          500
                  gr
                                                              
              
                                  
                
                                                                Acqua
                                                                                          325
                  gr
                                                              
              
                                  
                
                                                                Sale fino
                                                                                          12
                  gr
                                                              
              
                                  
                
                                                                Lievito di birra
                                                                                          1
                  gr
                                                              
              
                                                                                      Ingredienti per la cottura
                                                                      
                
                                                                Olio di semi di arachide
                                                                                          1
                  l
                                                              
              
                                                                                      Ingredienti per farcire
                                                                      
                
                                                                Salsa di pomodoro
                                                                                          400
                  gr
                                                              
              
                                  
                
                                                                Aglio
                                                                                          1
                  spicchio
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale fino
                                                                                          
                  q.b.
                                                              
              
                                  
                
                                                                Foglie di basilico
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Versa la farina in una ciotola o nella planetaria, aggiungi il lievito di birra fresco direttamente nella farina, ne servirà solo un pizzico. Versa l’acqua fredda a filo man mano che verrà assorbita dall’impasto.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lavora l’impasto sul piano da lavoro e una volta incordato aggiungi il sale e la restante acqua.Continua a lavorare l’impasto fino a risultare liscio, morbido ed elastico, una volta pronto, aggiungi l’olio e fai assorbire anche quello.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Fai qualche piega veloce circolare, pirla l’impasto sul piano da lavoro (arrotola fino a formare una palla stretta) e spostalo in una ciotola unta con un filo di olio extravergine.

                      
                                          
                      Copri l’impasto con pellicola e fallo lievitare per 8/10 ore circa, o fino al raddoppio di volume.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Ribalta l’impasto sul piano da lavoro leggermente unto con un filo d’olio.

                      
                                          
                      Taglia a pezzetti (20 pezzi circa) forma le palline con qualche piega veloce e pirlatura (arrotondare le palline sul piano da lavoro).

                      
                                          
                      Sposta le palline su un contenitore adatto alla lievitazione, leggermente infarinato sul fondo, o sistemale in una teglia o vassoio a tua disposizione, coprile e fai lievitare per circa 3 ore.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Prepara un sugo semplice, fai rosolare uno spicchio d’aglio intero con un filo d’olio extravergine, aggiungi la salsa di pomodoro, il sale e il basilico fresco, fai cuocere per circa venti minuti mescolandolo di tanto in tanto.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Versa l’olio in una padella capiente, una volta caldo, inizia a versare le pizze nell’olio, dovrai allargare le palline con i polpastrelli ottenendo dei piccoli dischi di pasta.Cuoci le pizzette a fiamma alta da entrambi i lati molto velocemente, dovranno risultare dorate ma non troppo, in questo modo non assorbiranno olio in eccesso.Nel girare le pizzette dall’altro lato, noterai che si saranno gonfiate al centro, ottenendo il centro incavo, in questo modo potrai farcirle facilmente.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Una volta cotte, scolale e adagiale su carta assorbente in modo da perdere eventuale olio in eccesso.Farcisci le pizzette con il sugo ben caldo e aggiungi qualche foglia di basilico o di origano fresco.

                      
                                          
                      La pizza fritta è pronta, non ti resta che gustarla caldissima.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La pizza fritta, può essere conservata per 24 ore a temperatura ambiente, per poi essere scaldata prima di servirla. Essendo fritta ti sconsiglio di congelare la pizza, meglio se consumata in giornata.
 
                  
                
                              
          
                              Consiglio
                                
                  
                                        Se preferisci la pizza fritta con la mozzarella, assicurati di mettere la mozzarella quando sono caldissime in modo he si sciolga bene, o in alternativa puoi mettere le pizzette per qualche istante sotto al grill.
                  
                
                              
          
                  