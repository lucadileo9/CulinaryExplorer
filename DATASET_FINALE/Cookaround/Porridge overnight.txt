DIFFICOLTÀ
molto bassa
Il porridge overnight è una scelta ideale per una colazione equilibrata. L'avena è ricca di fibre, che ti aiuteranno a mantenere un senso di sazietà durante la mattinata e fino all'ora di pranzo. Il latte e lo yogurt bianco apportano proteine e calcio, mentre le fragole contribuiscono con vitamine e antiossidanti. Tutto questo lo ottieni con un porridge che non richiede cottura! Infatti il bello di questa ricetta è che la sera prima metti tutti gli ingredienti in un vasetto, lo riponi in frigo e al mattino successivo hai la colazione pronta! 

                                                                                      
                
                                                                Fiocchi di avena
                                                                                          50
                  gr
                                                              
              
                                  
                
                                                                Latte
                                                                                          90
                  ml
                                                              
              
                                  
                
                                                                Yogurt bianco naturale
                                                                                          50
                  gr
                                                              
              
                                  
                
                                                                Sciroppo d'acero
                                                                                          1
                  cucchiaio da tavola
                                                              
              
                                  
                
                                                                Fragole
                                                                                          
                  q.b.
                                                              
              
                                                                                      Ingredienti per decorare
                                                                      
                
                                                                Granella di pistacchi
                                                                                          
                  q.b.
                                                              
              
                                  
                
                                                                Frutta fresca
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Prendi una ciotola o un barattolo di vetro con coperchio, versa i fiocchi d'avena all'interno e aggiungi il latte e lo yogurt bianco. 
                      
                                                                                
                    
                    
                    
                
                                                
                  
                    2
                                                                
                                          
                      Mescola bene gli ingredienti fino a ottenere un composto omogeneo, a questo punto, puoi aggiungere le fragole tagliate a pezzetti e il cucchiaio di sciroppo d'acero per donare una dolcezza naturale al tuo porridge.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Chiudi il barattolo, o copri la ciotola con pellicola trasparente, e metti tutto in frigorifero durante la notte. Questo è il momento magico in cui i fiocchi d'avena assorbiranno i liquidi e si trasformeranno in una consistenza cremosa e invitante.
                      
                                                            
                    
                    
                
                                                
                  
                    4
                                                                
                                          
                      Al risveglio, apri il barattolo o togli la pellicola dalla ciotola. Potrai goderti subito il porridge overnight, ma se preferisci una consistenza più morbida, puoi aggiungere un po' di latte o yogurt aggiuntivo.

                      
                                          
                      Prima di mangiare il porridge senza cottura, aggiungi la frutta a piacere e la granella di pistacchi per un tocco croccante e colorato, in fondo anche l'occhio vuole la sua parte sin dal primo mattino!
                      
                                                            
                    
                    
                
                                              
          
                  