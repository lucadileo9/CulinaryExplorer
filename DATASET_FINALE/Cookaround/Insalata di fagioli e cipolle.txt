DIFFICOLTÀ
molto bassa
L’insalata di fagioli e cipolle è una ricetta classica della tradizione italiana. Si tratta di un piatto molto semplice da preparare, nutriente e leggero se non abbondi con l’olio. L'insalata di fagioli e cipolle è buonissima da servire fredda, quindi ideale da portare nelle gite fuori porta o come antipasto nelle calde giornate estive, ma anche tiepida in una stagione autunnale medio fredda ha il suo bel perché. Le proteine dei legumi sostituiscono egregiamente le proteine animali, quindi, la nostra insalata di fagioli è adatta a quelle persone che per scelta etica o per motivi di salute non possono abbondare con i cibi di origine animale, senza per questo dover rinunciare a mettere sotto i denti qualcosa di gratificante. 

                                                                                      
                
                                                                Fagioli borlotti
                                                                  sgusciati -
                                                                  500
                  gr
                                                              
              
                                  
                
                                                                Foglie di alloro
                                                                                          2
                  
                                                              
              
                                  
                
                                                                Cipollotti
                                                                  rossi di tropea -
                                                                  2
                  
                                                              
              
                                  
                
                                                                Sedano
                                                                                          1
                  costa
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Aceto di mele
                                                                                          2
                  cucchiai da tavola
                                                              
              
                                  
                
                                                                Foglie di basilico
                                                                                          4
                  
                                                              
              
                                                                                                Attrezzature
              
                
                                  Barattoli /                                   Ciotola /                                   Coltelli /                                   Cucchiaio /                                   Terrina                                
              
                          

                    
                            
          
                            Preparazione
                                
                  
                    1
                                                                
                                          
                      Se utilizzi i fagioli freschi, sgusciali in una terrina eliminando quelli rovinati. Sciacquali con acqua fresca. Metti a scaldare abbondante acqua non salata con due foglie di alloro per profumare. Quando l’acqua arriva al punto di ebollizione versa i fagioli. Cuoci circa 30-35 minuti, devono risultare morbidi, quindi scolali.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mentre i fagioli cuociono, lava la costa di sedano e taglialo a tocchetti piccoli. Pulisci il cipollotto e affettalo più o meno finemente a seconda dei tuoi gusti.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In una terrina metti i fagioli cotti e fatti raffreddare, a questo punto unisci le verdure tagliate.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Condisci l’insalata di fagioli e cipolle con olio extravergine d’oliva, sale, pepe e se ti piace con l’aceto. Profuma con foglie fresche di basilico spezzettate grossolanamente
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Mescola l’insalata per amalgamare bene gli ingredienti e lascia riposare una ventina di minuti prima di portare in tavola.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conserva l’insalata di fagioli un giorno in frigorifero in un contenitore a chiusura ermetica o in una terrina coperta con pellicola per alimenti. É sconsigliato congelarla .
                  
                
                              
          
                              Consiglio
                                
                  
                                        Puoi preparare questa insalata sia con i fagioli freschi sia con quelli secchi. In questo caso bisogna metterli in ammollo per 12 ore in acqua fredda, inoltre bisogna allungare il tempo di cottura che può superare l’ora totale.
In una versione veloce, puoi anche usare i fagioli in scatola dopo averli sciacquati e scolati per bene. Aromatizza la tua insalata con le erbe aromatiche che preferisci. Oltre al basilico si possono aggiungere salvia, rosmarino o mentuccia.
                  
                
                              
          
                  