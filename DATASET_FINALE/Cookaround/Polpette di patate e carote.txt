DIFFICOLTÀ
media
Le polpette di patate e carote non sono le solite crocchette di patate, già solo per l'aggiunta delle carote avrete un colore più allego ed un sapore leggermente più dolce che ben ci sta in abbinamento a secondi di carne o pesce ben saporiti e poi non sono fritte! Quindi le potrete preparare senza alcuna preoccupazione di eccedere.

                                                                                      
                
                                                                Carote
                                                                                          2
                  
                                                              
              
                                  
                
                                                                Patate
                                                                                          2
                  
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Pane grattugiato
                                                                                          1
                  cucchiaio da tavola
                                                              
              
                                  
                
                                                                Burro
                                                                                          10
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Carta forno                                
              
                          

                    
                            
          
                            Preparazione
                                
                  
                    1
                                                                
                                          
                      Prendete le carote, spuntatele e sbucciatele. Sbucciate anche le patate e mettete tutte e due le verdure a lessare in abbondante acqua leggermente salata, così iniziano ad insaporirsi un po'.

                      
                                          
                      Se preferite un ottimo modo per cuocerle ed ottenere pressoché lo stesso risultato è cuocerle al vapore, anzi con la cottura al vapore otterrete delle verdure sicuramente più ricche di vitamine e sali minerali poiché questi non si disperderanno nell'acqua di cottura.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Ora dovrete procedere schiacciando le verdure ben cotte con una forchetta, o per rendere l'operazione più agevole, con uno schiacciapatate. Non utilizzate assolutamente il frullatore ad immersione perché otterreste un composto quasi colloso e troppo omogeneo mentre la cosa interessante di queste polpette è proprio che si vedano i pezzettini di carota.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungete, successivamente, l'uovo intero e miscelatelo al mix di verdure. Se siete poco pratici con l'apertura delle uova e magari vi trovate spesso a recuperare pezzettini di guscio che scappano nella ciotola, vi consiglio di aprire l'uovo in una ciotola a parte, in questo modo sarà più semplice individuare gli eventuali pezzetti di guscio fuggiaschi evitando così di ritrovarli nell'impasto o ancora peggio, nel prodotto finale.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Salate adeguatamente il composto. Ricordatevi che le verdure sono già leggermente salate, quindi aggiungete giusto il sale che serve, semmai siate parchi, se risulteranno scarse di sale potrete aggiungerne sempre in superficie al termine della cottura creando un gradevole contrasto dolciastro-salato che rende le polpette ancora più stuzzicanti.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Non vi resta che procedere con l'aggiunta degli altri ingredienti a partire dal pangrattato che aiuterà a raccogliere l'umidità eccessiva del composto rendendolo più compatto e di conseguenza, più facilmente modellabile nel passaggio successivo, quando sarà necessario realizzare delle polpette.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Aggiungete anche una noce di burro che conferirà sapore e morbidezza alle polpette, ce ne va giusto un pezzettino ma quel pezzettino fa la differenza nel sapore!
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Mescolate nuovamente molto bene il composto, dovrà risultare omogeneo.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Ora arriva il momento clou, dovete dare forma alle vostre polpette. Vi sconsigliamo di utilizzare le mani, l'impasto in questo caso è un po' morbido e le mani non sono l'ideale. Il nostro consiglio è di usare due cucchiai realizzando, per i più esperti e dalla manualità più spiccata, delle graziose quenelles, per tutti gli altri va benissimo anche dei mucchiettini di forma più o meno regolare.

                      
                                          
                      L'unica accortezza che dovete tenere è quella di utilizzare più o meno lo stesso quantitativo d'impasto per tutte le polpette in modo tale che la cottura possa risultare uniforme.

                      
                                          
                      Prendete una bella teglia e foderatela con un foglio di carta forno, se preferite potete anche semplicemente imburrarla soprattutto se utilizzate una teglia antiaderente, e disponetevi le polpettine che via via prepararerete.

                      
                                          
                      Cercate di mantenere una distanza di circa un paio di centimetri l'una dall'altra che essendoci l'uovo nell'impasto potrebbero gonfiarsi leggermente.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Accendete il forno in modalità ventilata ad una temperatura di 180°C e quando sarà ben caldo, infornate le polpette. Lasciatele cuocere per circa 20 minuti, controllate sempre che risultino ben dorate e che si sia formata una leggera crosticina in superficie.

                      
                                          
                      Disponete le polpette su di un vassoio e servitele ancora calde o se preferite, sono buonissime anche fredde!
                      
                                                              
                                                
													
												
                                                
													
												
                                              
                                        
                    
                    
                
                                              
          
                            
          
                  