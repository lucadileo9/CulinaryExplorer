DIFFICOLTÀ
media
La pasta con le melanzane e ‘nduja è una ricetta che racchiude buona parte dei sapori tipici del sud Italia. La ‘nduja in particolare è un insaccato tipico calabrese apprezzato e conosciuto in tutto il mondo, la sua caratteristica è la consistenza morbida al punto tale da renderlo spalmabile e la piccantezza. Ogni famiglia ha la sua ricetta segreta gelosamente custodita, come capita per le melanzane sott'olio, ma gli ingredienti principali sono: carne di maiale (vari tagli) e peperoncino piccante. Originariamente la ‘nduja era un prodotto di riciclo degli scarti della lavorazione del maiale, oggigiorno, dato la distribuzione su larga scala, non vengono più utilizzati gli scarti ma parti nobili dell’animale come: lardo, prosciutto, capocollo etc. Scopri le nostre migliori ricette con le melanzane.

                                                                                      
                
                                                                Pasta
                                                                                          320
                  gr
                                                              
              
                                  
                
                                                                Melanzane grandi
                                                                  già pulite -
                                                                  800
                  gr
                                                              
              
                                  
                
                                                                Pomodorini
                                                                                          600
                  gr
                                                              
              
                                  
                
                                                                Olio per friggere
                                                                                          250
                  gr
                                                              
              
                                  
                
                                                                Nduja
                                                                                          70
                  gr
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Foglie di alloro
                                                                                          2
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Foglie di basilico
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Coltelli /                                   Mestolo /                                   Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Lavate i pomodorini, tagliateli in 4. In una padella capiente mettete a scaldare l'olio.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete uno spicchio d’aglio, due foglie di alloro e i pomodorini tagliati. Aggiustate di sale e fate cuocere fino a che i pomodorini non si saranno asciugati (circa 15 minuti a fiamma viva).
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Intanto lavate le melanzane, eliminate il picciolo, tagliate a fette dello spessore di circa 2 cm e quindi a cubetti. Raccoglieteli in una ciotola, aggiungete un po’ di sale e mescolate.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      In un’altra padella scaldate dell’olio per friggere. Quando avrà raggiunto la temperatura giusta friggete le melanzane per circa 5 minuti o fino a che non risulteranno ben dorate. Scolate le melanzane e poggiatele su della carta assorbente per eliminare l’eccesso di olio.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Eliminate l’aglio e l’alloro dal sugo di pomodorini, aggiungete le melanzane fritte e fate insaporire per qualche minuto. Aggiungete quindi la ‘nduja e mescolate fino a quando non sarà completamente sciolta.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Cuocete la pasta in acqua bollente salata e scolatela al dente quindi aggiungetela al sugo e mantecate. Impiattate e completate con foglie di basilico.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il sugo pronto si può conservare, in un contenitore a chiusura ermetica, per due giorni in frigo, ma si può anche congelare.
                  
                
                              
          
                              Consiglio
                                
                  
                                        È buona norma tagliare i cubetti di melanzane di dimensioni regolari per avere una cottura uniforme. I cubetti di melanzane si possono mettere sotto peso per 30 minuti per eliminare completamente l’amaro. La quantità di ‘nduja è indicativa, chi ama il piccante può abbondare. Puoi arricchire ulteriormente il piatto con una spolverata di ricotta salata.
                  
                
                              
          
                  