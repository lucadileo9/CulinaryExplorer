DIFFICOLTÀ
bassa
Le penne pasticciate pancetta e carciofi sono un primo delizioso e facile da fare, uno di quelli perfetti da realizzare quando si hanno degli ospiti con i quali si vuol fare bella figura. Vi basterà scegliere dei buoni carciofi e il più è fatto!

                                                                                      
                
                                                                Carciofi
                                                                  già puliti -
                                                                  400
                  gr
                                                              
              
                                  
                
                                                                Penne
                                                                                          400
                  gr
                                                              
              
                                  
                
                                                                Besciamella
                                                                                          500
                  gr
                                                              
              
                                  
                
                                                                Pancetta (tesa)
                                                                                          150
                  gr
                                                              
              
                                  
                
                                                                Parmigiano grattugiato
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando volete realizzare la ricetta delle penne pasticciate pancetta e carciofi è necessario innanzitutto che puliate per bene i carciofi eliminando le foglie più esterne, tagliando le punte dure, dividendoli a metà ed eliminando la barbetta interna ove necessario. 
                      
                                                                                
                    
                    
                    
                
                                                
                  
                    2
                                                                
                                          
                      Fatto questo potete tuffarli in acqua bollente e salata e cuoceteli per 4 minuti circa. Quando sono sbollentati, prelevateli dall'acqua con un cucchiaio forato e tuffateli in un recipiente contenente acqua fredda. 
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Successivamente tuffate nella stessa acqua la pasta che dovrà cuocere al dente.
                      
                                                            
                    
                    
                
                                                
                  
                    4
                                                                
                                          
                      Nel frattempo, frullate una parte di carciofi con la besciamella in modo da ottenere una salsa e unitela alla restante besciamella. Condite le penne, che saranno ormai cotte, con parte di questo condimento a base di besciamella e carciofi e aggiungete la pancetta che avrete fatto diventare croccante in una padella senza aggiungere nessun condimento. 
                      
                                                            
                    
                    
                
                                                
                  
                    5
                                                                
                                          
                      Miscolate bene il tutto in modo tale che la pasta sia ben condita e gli ingredienti siano distribuite in modo uniforme e trasferite il tutto in una pirofila da forno.

                      
                                          
                      Distribuite sul composto la besciamella ai carciofi rimasta, quindi cospargete la superficie con abbondante parmigiano grattugiato.

                      
                                          
                       
                      
                                                            
                    
                    
                
                                                
                  
                    6
                                                                
                                          
                      Scaldate il forno a 180°C e infornate la pirofila lasciando gratinare la pasta per circa 30 minuti.

                      
                                          
                      Quando si sarà formata una bella crosticina in superficie, sfornate la pasta, tagliatela in porzioni e servitela in tavola ancora calda.
                      
                                                            
                    
                    
                
                                              
          
                              Consiglio
                                
                  
                                        Quale altro tipo di pasta posso usare?
Va bene qualunque altro formato corto ma viene buonissia anche con tagliatelle e bucatini!
Potrei preparare prima questa pasta?
Certo, preparara con anticipo la pasta, conserva in frigorifero e inforna al momento giusto, poco prima di servire.
Al posto della pancetta cosa potrei utilizzare?
Va benissimo anche del guanciale o dello speck.
                  
                
                              
          
                  