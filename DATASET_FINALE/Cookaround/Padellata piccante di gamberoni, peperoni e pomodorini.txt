DIFFICOLTÀ
bassa
La padellata piccante di gamberoni, perperoni e pomodorini  è un secondo di pesce molto allegro e saporito che può diventare piatto unico con l'aggiunta del riso wild & long che lo rende ulteriormente bello da vedere, oltre che buono da mangiare. Provate questa ricetta magari ad una cena informale tra amici e non perdetela se amate miscelare i sapori in maniera insolita. La ricetta della padellata piccante conquisterà anche i più scettici vedrete! Provate questa ricetta dal gusto eccezionale e se amate in modo particolare i gamberoni vi inivitiamo a provarli anche gratinati al forno: buonissimi!

                                                                                      
                
                                                                Gamberoni
                                                                                          12
                  
                                                              
              
                                  
                
                                                                Peperoni gialli
                                                                                          1
                  
                                                              
              
                                  
                
                                                                Peperoni rossi
                                                                                          1
                  
                                                              
              
                                  
                
                                                                Pomodori ciliegini
                                                                                          10
                  
                                                              
              
                                  
                
                                                                Spicchio di aglio
                                                                                          
                  q.b.
                                                              
              
                                  
                
                                                                Peperoncino in polvere
                                                                                          
                  q.b.
                                                              
              
                                  
                
                                                                Vino bianco secco
                                                                                          1
                  bicchiere
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Padella                                
              
                          

                    
                            
          
                            Preparazione
                                
                  
                    1
                                                                
                                          
                      Per fare la padellata piccante di gamberoni, peperoni epomodorini, per prima cosa tagliate i peperoni in filetti, facendo attenzione a rimuovere completamente i semi e i filamenti bianchi.

                      
                                          
                      In una padella fate soffriggere l'aglio con il peperoncino (se volete potete eliminare i semi per renderla meno piccante).

                      
                                          
                      Aggiungete alla padella i peperoni con i pomodorini tagliati a metà. Fate cuocere il tutto a fuoco vivace per 5 minuti.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Unite, a questo punto, i gamberoni (interi).
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Sfumate con un bicchiere di vino.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Lasciate evaporare completamente la parte alcolica del vino a fiamma vivace, quindi regolate di sale.

                      
                                          
                      Servite i gamberoni ben caldi accompagnati da del riso semplicemente lessato.

                      
                                          
                      Per rendere il tutto più interessante dal punto di vista cromatico potreste utilizzare del riso wild & long ovvero un misto di riso bianco e selvatico.
                      
                                                            
                    
                    
                
                                              
          
                              Consiglio
                                
                  
                                        Quando è che mi accorgo di aver sfumato col vino?
Quando non senti più l'odore di alcol.
Posso utilizzare anche i gamberoni congelati?
Certo, puoi tranquillamente farlo!
                  
                
                              
          
                  