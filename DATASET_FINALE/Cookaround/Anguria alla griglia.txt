DIFFICOLTÀ
molto bassa
La ricetta di oggi, ovvero l'anguria alla griglia, è un piatto molto particolare e scenografico che, se servito in un contesto festaiolo potrebbe farti salire sul podio come cuoco dell'anno! L'anguria alla griglia l'abbiamo pensata per la tradizionale grigliata del Ferragosto; immagina quando, dopo tutte le altre preparazioni classiche, come il pollo coi peperoni o lo stoccafisso alla livornese, te ne uscirai con questo bellissimo piatto, colorato e originale. Se ti chiedi che sapore ha, possiamo dirti che assomiglia alle zucchine arrosto, ma dacci retta: provala e scoprilo da te! 

                                                                                      
                
                                                                Un quarto di anguria
                                                                                          1
                  kg
                                                              
              
                                  
                
                                                                Sale fino
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                                Attrezzature
              
                
                                  Coltelli /                                   Piastra antiaderente /                                   Piatto ovale                                
              
                          

                    
                            
          
                            Preparazione
                                
                  
                    1
                                                                
                                          
                      Stendi su un fianco un quarto di anguria e taglia a fette spesse circa 3 cm, ottenendo dei triangoli. Se è un’anguria con i semi, eliminali.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Arroventa una piastra da bistecche e adagia le fette di anguria, farle grigliare 3-4 minuti per lato.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Sistema le fette di anguria alla griglia sopra un piatto da portata, quindi condisci con sale fino, pepe nero e un filo di olio evo. Lascia raffreddare e servi.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Puoi servire un piatto unico aggiungendo feta o mozzarella alla tua anguria grigliata. 
Se ti va di provarla come dessert puoi servire le fette di anguria grigliate cosparse di cioccolato fondente fuso e scaglie di mandorle. 
                  
                
                              
          
                  