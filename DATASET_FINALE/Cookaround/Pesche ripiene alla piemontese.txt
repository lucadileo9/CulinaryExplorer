DIFFICOLTÀ
molto bassa
La ricetta delle pesche ripiene alla piemontese, che bontà estiva, deliziosa e appagante! Si tratta di un dessert che stupisce per la sua armonia di sapori. La dolcezza delle pesche si fonde con la croccantezza degli amaretti e delle mandorle, mentre il cacao in polvere dona un leggero retrogusto amaro. L'aggiunta del rum conferisce una nota aromatica ed elegante, che completa questa delizia, tipica del Piemonte, in maniera sorprendente.

                                                                                      
                
                                                                Pesche  gialle
                                                                                          4
                  
                                                              
              
                                  
                
                                                                Zucchero
                                                                                          50
                  gr
                                                              
              
                                  
                
                                                                Amaretti
                                                                                          40
                  gr
                                                              
              
                                  
                
                                                                Cacao amaro
                                                                  in polvere -
                                                                  40
                  gr
                                                              
              
                                  
                
                                                                Mandorle pelate
                                                                                          40
                  gr
                                                              
              
                                  
                
                                                                Zucchero di canna
                                                                                          3
                  cucchiai da tavola
                                                              
              
                                  
                
                                                                Tuorlo d'uovo
                                                                                          2
                  
                                                              
              
                                  
                
                                                                Rum
                                                                                          1
                  bicchierino
                                                              
              
                                  
                
                                                                Burro
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la ricetta delle pesche ripiene alla piemontese, procurati delle belle pesche mature e lavale, asciugale e poi tagliale a metà, rimuovi il nocciolo, se è ben saldato alla polpa, estrailo con un coltellino appuntito o con uno scavino tondo.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aiutandoti con lo scavino, con il coltellino o con un cucchiaino, preleva della polpa che metterai in una ciotola. In questa fase fai molta attenzione a non rompere o tagliare la buccia delle pesche. Unisci lo zucchero e il cacao amaro alla polpa delle pesche nella ciotola.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trita gli amaretti, meglio se con un mixer in modo da polverizzarli, aggiungili al resto degli ingredienti nella ciotola.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Infine aggiungi i tuorli delle uova e amalgama il tutto fino ad ottenere un composto omogeneo. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Riempi le mezze pesche con il composto, aiutati con un cucchiaino. Sistema tutte le pesche ripiene in una pirofila, rivestita con un foglio di carta forno, che le contenga tutte e che possa andare in forno. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Trita grossolanamente le mandorle pelate e spargile sulla superficie delle pesche farcite.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Spolverizza la superficie delle pesche con dello zucchero di canna, versa anche il rum e, infine, spargi sulle pesche dei fiocchetti di burro. Inforna a 200°C. forno statico per circa 10-12 minuti.

                      
                                          
                      Quando le pesche saranno cotte, toglile dalla teglia, posizionale su un piatto da portata e irrora le pesche con il caramello che si sarà raccolto in cottura sul fondo della teglia.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Servi le pesche ripiene alla piemontese con una spolverata di zucchero a velo e una pallina di gelato alla vaniglia. 
                  
                
                              
          
              				
					Domande e risposte
						
							
                
                    
                    
                
              
						
					
					
  					  						
  							Visto che c'è il rum devo evitare di darlo ai bimbi?
  							No, puoi servirlo ugualmente poiché in cottura la frazione alcolica evapora, lasciando il posto al solo aroma.
  						
  					  						
  							Per fare questa ricetta di pesche al forno, devo utilizzare per forza le pesche a pasta gialla?
  							Puoi utilizzare anche quelle a pasta bianca purché siano ben mature e sode.
  						
  										
				
              
          
                  