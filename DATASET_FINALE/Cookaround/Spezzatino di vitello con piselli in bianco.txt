DIFFICOLTÀ
bassa
Cercate un piatto che metta d’accordo grandi e piccoli? Lo spezzatino di vitello con piselli in bianco è la ricetta ideale da portare in tavola! Teneri bocconcini di carne stufati insieme alla verdura per un secondo a tutto tondo. Gustoso e semplice da cucinare, è ottimo da accompagnare con patate al forno o anche solo qualche fetta di pane… preparate lo spezzatino di vitello con piselli in bianco e vedrete che stasera per cena riceverete solo complimenti!

                                                                                      
                
                                                                Polpa di vitello
                                                                                          800
                  gr
                                                              
              
                                  
                
                                                                Piselli surgelati
                                                                                          400
                  gr
                                                              
              
                                  
                
                                                                Soffritto
                                                                  carota, sedano, cipolla -
                                                                  150
                  gr
                                                              
              
                                  
                
                                                                Vino bianco secco
                                                                                          150
                  ml
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Affettare la polpa di vitello a bocconcini, avendo cura di tagliarli tutti della stessa dimensione; in questo modo la cottura sarà omogenea.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In una padella alta o in una casseruola, versate l’olio evo con il trito per il soffritto che avrete precedentemente tagliato.

                      
                                          
                      Appena inizia a soffriggere unite i bocconcini di carne. Fate rosolare bene, poi aggiustate di sale e sfumate con il vino bianco.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Lasciate evaporare tutto l'alcol, quindi aggiungete i piselli.

                      
                                          
                      Mescolate e terminate la cottura. All'occorrenza, potete unire un mestolo di brodo vegetale e farlo restringere.

                      
                                          
                      Servite lo spezzatino di vitello con piselli in bianco ben caldo.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Si consiglia la conservazione dello spezzatino di vitello con piselli in bianco in frigorifero, per 2-3 giorni. 
                  
                
                              
          
                              Consiglio
                                
                  
                                        Si possono utilizzare anche i piselli freschi quando è stagione, prelessandoli leggermente e unendoli poi allo spezzatino.
                  
                
                              
          
                  