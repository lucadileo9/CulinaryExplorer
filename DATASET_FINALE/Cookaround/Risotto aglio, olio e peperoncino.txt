DIFFICOLTÀ
bassa
Se siete alla ricerca di un piatto facile, veloce e soprattutto economico, provate la ricetta del risotto aglio, olio e peperoncino. Sì avete letto bene! Uno tra i piatti più famosi e buoni della cucina italiana, subisce una trasformazione e diventa un gustosissimo risotto! Questa ricetta è perfetta quando ad esempio avete ospiti improvvisi ai quali volete preparare qualcosa di veloce ma non banale e avete poche cose in casa. Provate questa ricetta e vedrete che successo incredibile! È anche la ricetta ideale per chi non ha grande dimestichezza in cucina, ma comunque vuole provare a cucinare un piatto particolare. 

                                                                                      
                
                                                                Riso Carnaroli
                                                                                          320
                  gr
                                                              
              
                                  
                
                                                                Spicchio di aglio
                                                                                          3
                  
                                                              
              
                                  
                
                                                                Peperoncini piccanti
                                                                  uno rosso e uno verde -
                                                                  2
                  
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                brodo vegetale
                                                                                          1
                  l
                                                              
              
                                  
                
                                                                Parmigiano grattugiato
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      La prima cosa da fare per preparare un buon risotto aglio, olio e peperoncino è quella di affettare finemente l'aglio, il peperoncino verde e quello rosso, dopodiché separate dal prezzemolo, lavato ed asciugato, le foglie dai gambi e mettete il tutto da parte.
                      
                                                                                
                    
                    
                    
                
                                                
                  
                    2
                                                                
                                          
                      In un tegame capiente mettete l'olio a riscaldare e dopo un minuto, aggiungete prima i gambi di prezzemolo, poi i peperoncini.

                      
                                          
                      Fate soffriggere per un paio di minuti circa e quando sfrigola, aggiungere anche l'aglio, girando spesso per non far bruciare l'aglio in particolare.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Lasciate trascorrere un minuto, quindi spegnere il fuoco.

                      
                                          
                      A questo punto con un colino dovrete filtrare parte dell'olio separandolo dagli ingredienti, questo infatti sarà la base per tostare il riso. 
                      
                                                            
                    
                    
                
                                                
                  
                    4
                                                                
                                          
                      Una volta tostato il riso, aggiungete man mano i mestoli di brodo, facendoli assorbire pian piano, finche il risotto non sarà cotto. 
                      
                                                            
                    
                    
                
                                                
                  
                    5
                                                                
                                          
                      Quando manca pochissimo alla cottura aggiungete una cucchiaiata di peperoncini per dare un ulteriore carica piccante e mantecate con il parmigiano grattugiato in quantità a piacere.
                      
                                                            
                    
                    
                
                                              
          
                              Consiglio
                                
                  
                                        Non trovo il peperoncino fresco verde, cosa potrei usare?
Puoi usare il friggitello oppure non metterlo.
Che tipo di riso devo usare?
Per questa ricetta è preferibile usare riso per risotti come il vialone nano ad esempio.
Potrei mettere anche un po' di pecorino?
Sì secondo me ci sta bene!
                  
                
                              
          
                  