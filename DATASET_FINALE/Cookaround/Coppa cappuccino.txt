DIFFICOLTÀ
bassa


                                                Per la bavarese al caffè
                                                                      
                
                                                                Latte intero
                                                                                          150
                  gr
                                                              
              
                                  
                
                                                                Panna
                                                                                          100
                  gr
                                                              
              
                                  
                
                                                                Tuorli
                                                                                          2
                  
                                                              
              
                                  
                
                                                                Zucchero
                                                                                          60
                  gr
                                                              
              
                                  
                
                                                                Caffè solubile
                                                                  scarsi -
                                                                  2
                  cucchiai da tavola
                                                              
              
                                  
                
                                                                Gelatina in fogli
                                                                                          5
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Panna montata
                                                                                          125
                  gr
                                                              
              
                                                                                      Per la finitura
                                                                      
                
                                                                Panna
                                                                                          80
                  gr
                                                              
              
                                  
                
                                                                Cacao amaro
                                                                                          5
                  gr
                                                              
              
                                  
                
                                                                Cialde
                                                                  a cannolo -
                                                                  
                  q.b.
                                                              
              
                                                                                                Attrezzature
              
                
                                  Frusta elettrica /                                   Pentola /                                   Spatola                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare una deliziosa coppa cappuccino per prima cosa preparate la bavarese al caffè: portate a bollore in un pentolino la panna con il latte, quindi allontanate dal fuoco.
                      
                                                                                
                    
                    
                    
                
                                                
                  
                    2
                                                                
                                          
                      Riunite in un recipiente i tuorli con lo zucchero e mescolateli con una frusta fino ad ottenere un composto uniforme. Versate poco per volta nel recipiente con il composto di uova, il latte e la panna bollenti, mescolate bene affinché non si formino grumi. Riversate il tutto nel pentolino con la parte rimanente di panna e latte e mettete nuovamente sul fuoco e, aggiungete due cucchiai scarsi di caffè solubile.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Mescolate continuamente la crema sul fuoco e portatela alla temperatura di 82-85°C. Se non avete a disposizione il termometro, immergete all'interno della crema un cucchiaio o una spatola, la crema sarà pronta quando velerà leggermente il cucchiaio.
                      
                                                            
                    
                    
                
                                                
                  
                    4
                                                                
                                          
                      Spegnete il fuoco, trasferite la crema in un altro contenitore per fermarne la cottura. Ammollate la gelatina in fogli in poca acqua, quindi strizzatela e unitela alla crema ancora calda e fatela incorporare completamente. Coprite la crema con della pellicola trasparente a contatto e, mettetela da parte a freddare.

                      
                                          
                      Montate  la panna e incorporatela alla crema una volta ben fredda mescolando dal basso verso l'alto per non smontarla. La crema bavarese è pronta.
                      
                                                            
                    
                    
                
                                                
                  
                    5
                                                                
                                          
                      Distribuite la crema bavarese nelle tazze scelte per servirla, quindi fatela riposare in frigorifero per almeno un paio d'ore.
                      
                                                            
                    
                    
                
                                                
                  
                    6
                                                                
                                          
                      Al momento di servire, ultimate le tazze con della panna montata leggermente dolcificata ed una spolverata di cacao amaro. Servite la coppa cappuccino con delle cialde a forma di cannolo.
                      
                                                            
                    
                    
                
                                              
          
                  