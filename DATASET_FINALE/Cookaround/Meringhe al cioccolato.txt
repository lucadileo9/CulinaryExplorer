DIFFICOLTÀ
bassa
Le Meringhe al cioccolato sono dei dolcetti a base di meringa ricoperti di cioccolato fondente. Ed è proprio il contrasto tra il dolce della meringa e il gusto intenso del cioccolato che li rende così speciali. La preparazione è davvero semplice: la base di meringa viene realizzata con solo albumi e zucchero, una meringa alla francese, dal risultato assicurato. La cottura prolungata servirà a far asciugare le meringhe, in modo che risultino completamente asciutte e friabili, tanto da sciogliersi in bocca. Le meringhe al cioccolato possono essere servite come dolcetto dopo pranzo o all'ora del tè, magari da offrire ai vostri ospiti. Con la copertura di cioccolato sono ancora più golose!

                                                                                      
                
                                                                Albume d'uovo
                                                                  ca. 3 albumi medi -
                                                                  100
                  gr
                                                              
              
                                  
                
                                                                Zucchero semolato
                                                                                          200
                  gr
                                                              
              
                                  
                
                                                                Succo di limone
                                                                                          1
                  cucchiaio da tè
                                                              
              
                                  
                
                                                                Cioccolato fondente
                                                                                          150
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le meringhe al cioccolato adagiate gli albumi a temperatura ambiente, in una ciotola ampia, e iniziate a montare con le fruste elettriche.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Appena gli albumi iniziano a montare e a schiumare, unite lo zucchero, 1 cucchiaio alla volta, sempre frullando.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In ultimo, unite un cucchiaino di succo di limone. Montate il tutto per 10 minuti, fino ad ottenere una meringa lucida e consistente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Inserite la meringa in un sac-à-poche con beccuccio a stella o a stella multipunta da 1 cm.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Rivestite una teglia con un foglio di carta forno e iniziate a spremere le meringhe, della dimensione di circa 2 cm.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Cuocete nel forno statico preriscaldato a 100° per 10 minuti. Poi abbassate la temperatura a 90° e proseguite la cottura per 2 ore e 20 minuti, tenendo lo sportello del forno socchiuso, inserendo un cucchiaio di legno.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Una volta pronte, spegnete il forno e lasciatele nel forno socchiuso per 3 ore o tutta la notte. Trascorso il tempo, fondente il cioccolato a bagnomaria o nel microonde. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Prelevate una meringa, una alla volta, e intingetela per metà nel cioccolato fuso. Lasciate asciugare su una gratella.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Quando il cioccolato sarà asciutto, potrete servire ai vostri ospiti e assaporare le meringhe al cioccolato fatte con le vostre mani!
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Le Meringhe al cioccolato si conservano in una scatola di latta, lontano da fonti di umidità, anche per 1 mese. Meglio conservarle al naturale, senza cioccolato, e poi intingerle nel cioccolato a bisogno, per evitare che si rovinino. Si sconsiglia la congelazione.
                  
                
                              
          
                              Consiglio
                                
                  
                                        In base al beccuccio utilizzato potete formare le meringhe della forma che preferite: anche a forma di rosa o tonde. Più grandi o più piccole. Potete colorare l'impasto unendo poco colorante gel o in polvere alla meringa, fino ad ottenere la colorazione desiderata. Le meringhe si possono anche unire tra di loro, come fossero dei baci di dama, e farcire al centro con marmellata, crema di nocciole o crema pasticcera.
                  
                
                              
          
                  