DIFFICOLTÀ
bassa
La torta di riso salata con pomodoro e burrata, è una ricetta adatta per essere servita ai buffet o per essere trasportata nelle gite fuori porta. Il piatto si compone di riso bollito ed insaporito con uova, formaggio, sale e pepe, farcito poi con sugo di pomodoro fresco, basilico e burrata. Una ricetta ricca di sapore e appetitosa ma comunque di facile realizzazione. Il colore rosso del pomodoro della farcia a contrasto con il riso bianco ne esalta l'aspetto creando anche un bel impatto visivo.

                                                                                      
                
                                                                Riso Ribe
                                                                                          300
                  gr
                                                              
              
                                  
                
                                                                Parmigiano grattugiato
                                                                                          50
                  gr
                                                              
              
                                  
                
                                                                Passata di pomodoro
                                                                                          300
                  gr
                                                              
              
                                  
                
                                                                Olio extravergine di oliva
                                                                                          30
                  gr
                                                              
              
                                  
                
                                                                Burrata
                                                                                          250
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Sale e pepe
                                                                                          
                  q.b.
                                                              
              
                                  
                
                                                                Foglie di basilico
                                                                                          
                  q.b.
                                                              
              
                                  
                
                                                                Olio extravergine di oliva
                                                                  per lo stampo -
                                                                  
                  q.b.
                                                              
              
                                  
                
                                                                Pane grattugiato
                                                                                          
                  q.b.
                                                              
              
                                                                                                Attrezzature
              
                
                                  Cucchiaio /                                   Pentola /                                   Scolapasta /                                   Stampo a cerniera /                                   Tegame                                
              
                          

                    
                            
          
                            Preparazione
                                
                  
                    1
                                                                
                                          
                      Lessa il riso al dente in acqua salata; poi scolalo e mettilo da parte.

                      
                                          
                      Appena tiepido, condisci il riso con le uova, il formaggio e regola di sale e pepe.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In un tegame, nel frattempo, prepara il sugo di pomodoro con lo spicchio di aglio e basilico. Fai cuocere, regola di sale e mettilo da parte.

                      
                                          
                      Prendi uno stampo a cerniera da 18/20 cm di diametro; ungilo con poco olio extravergine di oliva e distribuisci sul fondo e sui bordi del pangrattato.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Versa metà del composto di riso sul fondo livellandolo bene.

                      
                                          
                      Distribuisci al centro qualche cucchiaio di pomodoro, la burrata e ricopri con il restante pomodoro, aggiungi infine il basilico.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Chiudi con l’altra metà del riso compattando bene la torta con le mani.

                      
                                          
                      Distribuisci sulla superficie della torta di riso altro pangrattato e olio extravergine di oliva. Inforna in forno caldo impostato a 180° per circa 25 minuti e 5 minuti con grill.

                      
                                          
                      Fai raffreddare bene prima di sformare la torta. La torta di riso salata con pomodoro e burrata è pronta per essere gustata!
                      
                                                              
                                                
													
												
                                                
													
												
                                              
                                        
                    
                    
                
                                              
          
                  