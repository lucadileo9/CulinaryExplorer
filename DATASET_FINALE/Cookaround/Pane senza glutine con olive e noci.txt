DIFFICOLTÀ
media
Il pane senza glutine con olive e noci è un prodotto molto sfizioso perfetto per chi soffre di celiachia ma gustosissimo anche per tutti gli altri. Tutti conosciamo l'importanza di condividere a tavola ciò che viene preparato e questa ricetta è proprio l'ideale per essere condivisa e apprezzata davvero da tutti.

                                                                                      
                
                                                                Preparato pane e pizza senza glutine
                                                                  della linea "Amo Essere Senza Glutine" -
                                                                  1
                  
                                                              
              
                                  
                
                                                                Acqua tiepida
                                                                                          375
                  ml
                                                              
              
                                  
                
                                                                Olio extravergine d'oliva (EVO)
                                                                                          25
                  ml
                                                              
              
                                  
                
                                                                Gherigli di noci
                                                                                          75
                  gr
                                                              
              
                                  
                
                                                                Olive
                                                                  conservate in olio extravergine d'oliva -
                                                                  80
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Fate sciogliere il contenuto della bustina di lievito, già presente nella confezione, nell'acqua tiepida che avrete dosato in precedenza.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Prendete l'impastatrice oppure una bella ciotola capiente e versatevi tutto il contenuto della busta di preparato.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungete il lievito sciolto in acqua e l'olio extravergine d'oliva.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Azionate la macchina oppure dotatevi di pazienza ed iniziate ad impastare a mano per circa 5-10 minuti o finchè non avrete ottenuto un composto omogeneo.

                      
                                          
                      Non vi aspettate che l'impasto s'incordi come avviene, invece, per gli impasti classici poiché non essendoci glutine la maglia glutinica non si formerà e l'impasto non sarà elastico.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Sminuzzate grossolanamente sia le olive che le noci ed incorporatele all'impasto mescolando con un cucchiaio fino a che non siano distribuite in modo uniforme.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Lasciate l'impasto nella ciotola e coprite con un foglio di pellicola trasparente. Riponete il tutto in un luogo tiepido in modo tale che l'impasto possa lievitare fino al raddoppio del volume iniziale, ci vorranno circa 2 ore.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Una volta lievitato, riprendete l'impasto e trasferitelo in una teglia foderata con carta forno e leggermente unta con olio extravergine d'oliva. Modellate l'impasto come più preferite: a ciabatta oppure tondo o ancora formate dei panini.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Infornate a 230°C per 50 minuti se la pezzatura è grande oppure 30 minuti per pezzature più piccole o fino a che la superficie del pane non risulti leggermente dorata.

                      
                                          
                      Una volta cotto, lasciate riposare il pane qualche istante affinché possa disperdere l'umidità interna, quindi servitelo in tavola per gustarlo.
                      
                                                            
                    
                    
                
                                              
          
                  