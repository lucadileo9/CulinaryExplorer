DIFFICOLTÀ
bassa
La ciambella alle ciliegie è proprio un dolce delle feste d'altri tempi, quando non esistevano le torte ricche di creme o altre sofisticazioni, ma della frutta candita insieme a frutta fresca e secca rendevano un semplice ciambellone IL dolce delle feste per eccellenza.

                                                                                      
                
                                                                Farina
                                                                                          500
                  gr
                                                              
              
                                  
                
                                                                Burro
                                                                                          150
                  gr
                                                              
              
                                  
                
                                                                Zucchero
                                                                                          160
                  gr
                                                              
              
                                  
                
                                                                Tuorlo d'uovo
                                                                                          6
                  
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Ciliegie candite
                                                                                          150
                  gr
                                                              
              
                                  
                
                                                                Latte
                                                                                          10
                  cl
                                                              
              
                                  
                
                                                                Lievito di birra
                                                                                          50
                  gr
                                                              
              
                                  
                
                                                                Arance
                                                                                          1
                  
                                                              
              
                                  
                
                                                                Mandorle
                                                                                          
                  q.b.
                                                              
              
                                  
                
                                                                Zucchero a velo
                                                                                          
                  q.b.
                                                              
              
                                  
                
                                                                Sale
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare questa buonissima ciambella alle ciliegie dovrete amalgamare i primi ingredienti a bagno maria, quindi prendete una pentola con dell'acqua e mettetela sul fuoco, quando l'acqua inizia a produrre vapore, allora potrete appoggiarvi sopra una bella ciotola in vetro o altro materiale termoresistente.

                      
                                          
                      Nel recipiente sopra alla pentola inizierete ad amalgamare il latte nel quale avrete fatto sciogliere il lievito sbriciolato, la farina e le due uova intere.

                      
                                          
                      Lasciate che questi ingredienti si scaldino e si amalgamino insieme al calore del bagnomaria.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In un altro recipiene riunite il burro, possibilmente ammorbidito a temperatura ambiente affinché si possa meglio amalgamare, lo zucchero e i tuorli. Lavorate molto bene questi ingredienti fino a che non otteniate un composto omogeneo e cremoso.

                      
                                          
                       
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto dovrete unire i due composti: quella a bagnomaria e quello a base di uova e burro.  Incorporate, a questo punto, anche le ciliegie candite tagliate in pezzi e la scorza grattugiata di mezza arancia. Mescolate molto bene fino a che siano completamente miscelati formando un composto omogeneo. Mettete da parte questo composto a lievitare fino al raddoppio del volume iniziale.

                      
                                          
                      Gli impasti lievitano meglio a temperature che s'aggirano intorno a 28°C e in luoghi mediamente umidi: l'umidità consente all'impasto di mantenere la propria umidità interna senza seccarsi nemmeno in superficie. Se non avete questa possibilità sarà sufficiente riporre l'impasto nel forno con la lucina accesa e coperto con della pellicola trasparente.

                      
                                          
                       
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Imburrate ed infarinate due stampi, quindi trasferitevi il composto ben lievitato diviso a metà in modo tale da ottenere due ciambelle uguali. Rimettete le due ciambelle a lievitare per una mezz'oretta, giusto il tempo necessario a far tornare l'impasto bello lievitato e leggero.

                      
                                          
                      Nel frattempo scaldate il forno a 180°C e quando l'impasto sarà pronto, infornate per circa 45 minuti o fino a che non noterete la supercie bella dorata. Per verificare anche il grado di cottura interno del dolce, potrete inserire nell'impasto uno spiedo e se uscirà pulito dalla torta allora potrete sfornare il dolce.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Una volta cotte, togliete le ciambelle dagli stampi e spennellatele con un uovo sbattuto. Infine cospargete il dolce a vostro piacere con della granella di zucchero, dello zucchero semolato o ancora con delle mandorle in scaglie.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Questa ricetta è veramente particolare, un ciambellone con lievitazione lunga come per la pizza non l'avevo mai visto! Ma siccome mi piace molto l'aggiunta delle ciliegie, si può fare la stessa cosa con un ciambellone dalla preparazione più veloce ovvero con il lievito per dolci?
Beh per poter fare una cosa del genere ti consiglierei di cambiare proprio ricetta, utilizza questa della ciambella bolognese e aggiungi a tuo piacimento l'ingrediente che più di aggrada in quel momento.
 
 
                  
                
                              
          
                  