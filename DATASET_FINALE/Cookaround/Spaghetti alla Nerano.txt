DIFFICOLTÀ
bassa
Gli spaghetti alla Nerano sono un primo piatto tradizionale della cucina italiana, originario della città di Nerano, sulla costiera amalfitana. Questa deliziosa ricetta è caratterizzata da un mix perfetto tra semplicità e gusto, grazie alla combinazione di pochi ingredienti di alta qualità. L'ingrediente protagonista di questo piatto sono le zucchine, che vengono tagliate a fette sottili e poi fritte, creando una consistenza croccante e un sapore delicato. Infine, l'abbondante aggiunta di formaggio provolone del Monaco e basilico fresco, donano al piatto un sapore unico e avvolgente. 

                                                                                      
                
                                                                Zucchine
                                                                                          600
                  gr
                                                              
              
                                  
                
                                                                Spaghetti
                                                                                          320
                  gr
                                                              
              
                                  
                
                                                                Provolone
                                                                  del monaco -
                                                                  120
                  gr
                                                              
              
                                  
                
                                                                Parmigiano Reggiano
                                                                                          50
                  gr
                                                              
              
                                  
                
                                                                Olio extravergine d'oliva (EVO)
                                                                                          30
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Basilico
                                                                                          1
                  mazzetto
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                      Ingredienti per friggere
                                                                      
                
                                                                Olio di oliva
                                                                                          750
                  ml
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Lava le zucchine sotto l'acqua fresca del rubinetto, asciugale e appoggiale su un tagliere, con un coltello taglia le due estremità. Con una mandolina o un coltello ben affilato, taglia le zucchine a rondelle sottili.

                      
                                          
                      In una padella adatta alla frittura, metti la quantità di olio prevista e scaldalo, quando sarà ben caldo immergi poche rondelle di zucchine alla volta e falle dorare. Ci vorranno 5-6 minuti.

                      
                                          
                      Quando le fette di zucchina saranno cotte e ben dorate, prelevale dall'olio con un mestolo forato e mettile su carta assorbente per eliminare l'olio in eccesso. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando tutte le zucchine saranno fritte, dorate e disposte sulla carta assorbente, cospargile con un pizzico di sale e una spolverata di pepe nero appena macinato. Aggiungi anche le foglie del basilico spezzettate e mescola con le mani per distribuire bene tutti i sapori.

                      
                                          
                      Riempi una pentola di abbondante acqua, portala a bollore, salala e cuoci gli spaghetti. Nel frattempo che la pasta si cuoce, grattugia il Parmigiano Reggiano e il provolone del monaco.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In una capiente padella soffriggi uno spicchio d’aglio con l’olio di oliva, aggiungi le zucchine e un mestolo di acqua di cottura della pasta, questo passaggio serve per far rinvenire le zucchine, per non farle risultare asciutte.

                      
                                          
                      Quando gli spaghetti saranno a metà cottura, trasferiscili nella padella insieme al condimento, lasciando da parte l’acqua di cottura.

                      
                                          
                      Aggiungi l’acqua pian piano per ultimare la cottura degli spaghetti. Spegni e aggiungi il provolone, mescola e fai saltare gli spaghetti per farlo sciogliere, se è necessario aggiungi ancora un po’ di acqua di cottura.

                      
                                          
                      A questo punto versa anche il parmigiano, continua a mescolare fin quando la pasta non risulterà ben mantecata e con una deliziosa cremina. Se ti piace, aggiungi ancora qualche foglia di basilico e servi la tua pasta alla Nerano ben calda!

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Curiosità
                                
                  
                                        La produzione del Provolone del Monaco ha inizio intorno al 1700, quando alcuni pastori residenti nella zona agricola del Vomero, nei pressi di Napoli, si sono visti costretti a spostarsi a causa dell'espansione urbana. Alcune famiglie raggiunsero i Monti Lattari, sfruttando gli ampi pascoli della regione e dedicandosi alla produzione di formaggio, in particolare il caciocavallo. Il principale mercato per la vendita del formaggio era Napoli, e i pastori che scendevano in città per piazzarlo sul mercato cittadino, indossavano pesanti e ingombranti mantelle, per il loro abbigliamento erano soprannominati affettuosamente "monaci". Da qui, i loro formaggi, molto apprezzati e ricercati sul mercato partenopeo, sono diventati noti come "i provoloni del monaco".
A partire dal 2010, il Provolone del Monaco ha ottenuto la Denominazione di Origine Protetta (DOP) a livello europeo, grazie al Regolamento UE 121/2010.
                  
                
                              
          
                  