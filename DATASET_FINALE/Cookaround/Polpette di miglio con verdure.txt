DIFFICOLTÀ
bassa
Antipasto facile, sano e gustoso: le polpette di miglio con verdure sono semplicemente deliziose, perfette anche per chi segue una dieta vegetariana o vegana, sono facili da fare e si preparano in padella! Possono rappresentare anche un secondo, si possono preparare con le verdure di stagione che si preferisce, in questa ricetta si opta per quelle estive. Se deciderete di servirle come secondo piatto, allora potrete accompagnarle con patate saltate o altre verdure di stagione fresche come una bella insalata misata. Il miglio poi, un cereale naturalmente privo di glutine, ha tantissime proprietà ed è molto versatile in cucina, lo scoprirete proprio preparando queste polpette e altre ricette con il miglio!

                                                                                      
                
                                                                Miglio
                                                                                          250
                  gr
                                                              
              
                                  
                
                                                                Melanzane
                                                                                          150
                  gr
                                                              
              
                                  
                
                                                                Zucchine
                                                                                          100
                  gr
                                                              
              
                                  
                
                                                                Peperone rosso
                                                                                          150
                  gr
                                                              
              
                                  
                
                                                                Cipolle
                                                                                          100
                  gr
                                                              
              
                                  
                
                                                                Farina
                                                                                          4
                  cucchiai da tavola
                                                              
              
                                  
                
                                                                brodo vegetale
                                                                                          600
                  ml
                                                              
              
                                  
                
                                                                Prezzemolo tritato
                                                                                          1
                  cucchiaio da tavola
                                                              
              
                                  
                
                                                                Olio extravergine di oliva
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Iniziamo a preparare le polpette di miglio con verdure, pulendo la melanzana e la cipolla. Poi eliminate le estremità dalla zucchina, pulite anche il peperone eliminando i filamenti bianchi interni e i semi. Ora procedete a tagliare le verdure, tagliate a cubetti la melanzana, a rondelle e poi a piccoli pezzi la zucchina, tritate finemente la cipolla e tagliate a piccoli pezzetti anche il peperone.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Versate tutte le verdure in una padella, aggiungete un filo d'olio extravergine d'oliva, regolate di sale e spolverate con del prezzemolo tritato. Mettete sul fuoco e fate cuocere per 20 minuti le verdure dovranno essere ben cotte e molto morbidi 
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Versate in una padella il miglio e fatelo tostare per qualche minuto. Aggiungete poi un filo d'olio extravergine d'oliva e il brodo vegetale, coprite con il coperchio e fate cuocere a fuoco medio per 20 minuti, il brodo si dovrà essere consumato e il miglio bello morbido.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Versate il miglio nella padella con le verdure, mescolate bene, unite la farina e fatela incorporare al miglio.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Riscaldate bene una padella antiaderente a cui avrete aggiunto un filo d'olio extravergine d'oliva. Con le mani leggermente bagnate formate le polpettine e adagiatele nella padella calda, proseguite in questo modo fino a terminare il composto.fate cuocere a fuoco medio per 5minuti, poi girate le polpettine aiutandovi con una paletta e proseguite la cottura per altri 5 minuti, giratele nuovamente ogni tanto e portarte a cottura per altri 10 minuti. 
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Le polpette di miglio con verdure sono pronte per essere servite ben calde.
                      
                                                            
                    
                    
                
                                              
          
                  