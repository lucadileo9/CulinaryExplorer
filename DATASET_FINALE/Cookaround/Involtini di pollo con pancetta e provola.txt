DIFFICOLTÀ
bassa
Volete rendere il petto di pollo morbido e saporito? provate i nostri i involtini di pollo con pancetta e provola: un secondo piatto sfizioso e filante. Questi deliziosi bocconcini  preparano facilmente con un ripieno che piacerà a tutta la famiglia: fettine di pancetta e un cuore saporito di provola. Ed è proprio la pancetta a mantenere il petto di pollo tenero e a renderlo pieno di gusto. Servite gli involtini di pollo con pancetta e provola accompagnandoli con purè di patate, patate arrosto o una semplice insalata di stagione.

                                                                                      
                
                                                                Petto di pollo
                                                                  fettine sottili -
                                                                  600
                  gr
                                                              
              
                                  
                
                                                                Pancetta
                                                                  a fette -
                                                                  200
                  gr
                                                              
              
                                  
                
                                                                Provola
                                                                                          160
                  gr
                                                              
              
                                  
                
                                                                Vino bianco
                                                                                          120
                  gr
                                                              
              
                                  
                
                                                                Rametto di rosmarino
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare gli Involtini di pollo con pancetta e provola, scegliete del petto di pollo a fettine sottili, perfette per realizzare degli involtini non troppo grandi e per avere una cottura veloce e uniforme. Se non le avete, battete il pollo a fette tra due fogli di carta forno, con un batticarne, in modo da renderlo sottile. Eliminate eventuale grasso in eccesso. Prendete una fettina di pollo e salatela leggermente.Tagliate la provola a pezzetti di circa 2 cm.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Adagiate 2 fette di pancetta, sistematele a croce all'inizio della fetta, e posizionate al centro un pezzetto di provola.Arrotolate la provola con una fetta di pancetta, chiudendo il formaggio, in modo che, durante la cottura, non fuoriesca. Arrotolate anche la fettina di pollo e formate l'involtino. Sigillatelo con uno stuzzicadenti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Procedete allo stesso modo con tutte le fettine di pollo, fino ad esaurimento degli ingredienti. Se avete utilizzato le fettine sottilissime di pollo, otterrete una ventina di involtini. In una padella, scaldate 3 cucchiai di olio.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Adagiate all'interno un rametto di rosmarino e gli involtini. Fateli rosolare, a fiamma viva, 2 minuti per lato, per dare la giusta doratura.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Successivamente, spolverate con del pepe nero e sfumate con il vino bianco. Abbassate il fuoco lasciando una fiamma moderata, coprite con un coperchio e fate cuocere per 10 minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Una volta pronti, servite subito gli Involtini di pollo con pancetta e provola nei vari piatti, irrorati con il sughetto che si è formato durante la cottura. Sfiziosi e filanti.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Gli Involtini di pollo con pancetta e provola si possono conservare in frigorifero per 1 giorno, in un contenitore ermetico. Si possono anche congelare.
                  
                
                              
          
                              Consiglio
                                
                  
                                        Per questi involtini, potete scegliere anche dello speck o del prosciutto al posto della pancetta, anche se è preferibile utilizzare la pancetta che dona la giusta morbidezza alla carne. Come formaggi potete orientarvi anche su edamer o fontina. E' preferibile non utilizzare la mozzarella che risulterebbe troppo acquosa.
                  
                
                              
          
                  