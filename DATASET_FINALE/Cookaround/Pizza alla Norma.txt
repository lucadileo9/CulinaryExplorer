DIFFICOLTÀ
bassa
La pizza alla Norma è una pizza tipica siciliana, ricca di gusto e farcita con ingredienti semplici: pomodoro e mozzarella che sono la base indiscutibile di una buona pizza margherita, con aggiunta di melanzane fritte e ricotta salata per trasformala in una pizza alla Norma davvero golosa. La pizza alla Norma è una ricetta che nasce dal gusto di voler riprodurre la famosa pasta alla Norma, sotto forma di pizza in una rivisitazione di un piatto d’eccellenza simbolo della cucina catanese.

                                                Ingredienti per la base
                                                                      
                
                                                                Farina di grano duro
                                                                                          600
                  gr
                                                              
              
                                  
                
                                                                Farina 0
                                                                                          200
                  gr
                                                              
              
                                  
                
                                                                Acqua
                                                                                          600
                  gr
                                                              
              
                                  
                
                                                                Sale
                                                                                          20
                  gr
                                                              
              
                                  
                
                                                                Lievito di birra
                                                                                          8
                  gr
                                                              
              
                                                                                      Ingredienti per farcire 
                                                                      
                
                                                                Polpa di pomodoro
                                                                                          600
                  gr
                                                              
              
                                  
                
                                                                Mozzarella
                                                                                          300
                  gr
                                                              
              
                                  
                
                                                                Ricotta salata
                                                                                          80
                  gr
                                                              
              
                                  
                
                                                                Melanzana
                                                                                          1
                  
                                                              
              
                                  
                
                                                                Foglie di basilico
                                                                                          10
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Origano essiccato
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Ingredienti per friggere 
                                                                      
                
                                                                Olio di semi di arachide
                                                                                          500
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Versa la farina di grano duro e la farina 0 in una ciotola capiente, aggiungi il lievito e inizia a versare l’acqua tiepida, a filo, man mano che verrà assorbita dall’impasto.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Una volta ottenuta una buona massa, quando l’impasto si sarà ormai formato, aggiungi il sale e, sempre lentamente, la restante acqua.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Ribalta il tuo impasto sulla spianatoia e lavoralo in modo energico fino ad ottenere un impasto liscio ed elastico, se lo avrai lavorato nel modo giusto, sentirai formarsi le bolle d’aria.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Dividi l’impasto in due parti e sistemalo in una cassetta da lievitazione o, più semplicemente, in due ciotole, meglio se metti un filo d’olio sul fondo, poi copri con coperchio o con pellicola trasparente. Fai lievitare a temperatura ambiente per 5/6 ore circa o comunque fino al raddoppio di volume.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Una volta raddoppiato di volume, stendi su due teglie (diametro 32) precedentemente unte con un filo d’olio. Copri le teglie con pellicola trasparente e fai lievitare per altre 2 ore circa, o valuta sempre che l’impasto sia arrivato più o meno al raddoppio.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Lava le melanzane, elimina le estremità e tagliale a fette sottili, versa l’olio in una padella capiente e mentre scalda taglia anche la mozzarella.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Cuoci le melanzane velocemente tenendo l’olio alla massima temperatura e girandole di tanto in tanto, ci vorranno solo pochi minuti. Una volta che le melanzane saranno dorate, scolale e sistemale in un piatto su carta assorbente in modo che perdano eventuale olio in eccesso.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Accendi il forno selezionando la modalità ventilato, metti la griglia sul binario basso e portalo alla massima temperatura. Condisci la pizza con la polpa di pomodoro, aggiungi un pizzico di sale, un filo di olio extravergine e l’origano, poi cuocila per una decina di minuti, o fino a doratura del fondo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Sforna la pizza, farcisci con la mozzarella e le melanzane fritte infine inforna per altri due minuti circa, ricorda che i tempi di cottura possono variare in base al forno, se necessario allungali ma avendo cura di tenere la pizza sotto controllo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Sforna la pizza, aggiungi abbondante ricotta salata grattugiata al momento e qualche foglia di basilico fresco, la pizza alla Norma è pronta, ti consiglio di servirla subito.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  