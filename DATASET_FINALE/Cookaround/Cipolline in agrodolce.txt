DIFFICOLTÀ
bassa
Le cipolline in agrodolce sono un contorno tipico della cucina italiana, soprattutto di quella campana. Si tratta di cipolle piccole, di solito si usano le borettane, cotte in una casseruola con burro, zucchero e aceto, che creano una glassa dal caratteristico gusto dolce e aspro. Le cipolle in agrodolce si accompagnano bene a secondi piatti di carne o pesce, ma possono essere servite anche come antipasto con salumi e formaggi. Seguendo la nostra video ricetta con passo passo fotografico, potrai cucinare anche tu questo delizioso piatto semplice, economico e versatile e sempre gradito, infatti le cipolline in agrodolce piacciono sempre a tutti!

                                                                                      
                
                                                                Cipolline
                                                                                          500
                  gr
                                                              
              
                                  
                
                                                                Zucchero
                                                                                          40
                  gr
                                                              
              
                                  
                
                                                                Aceto di vino bianco
                                                                                          170
                  ml
                                                              
              
                                  
                
                                                                Burro
                                                                                          20
                  gr
                                                              
              
                                  
                
                                                                brodo vegetale
                                                                                          2
                  mestoli
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come cucinare delle buone cipolline in agrodolce da fare in casa: in una padella aggiungi un po' di olio d’oliva e il burro, fai sciogliere facendo attenzione a non far colorire altrimenti prenderebbe un cattivo sapore, aggiungi le cipolline precedentemente lavate ed asciugate, falle rosolare un paio di minuti a fiamma vivace e mescolando con un cucchiaio di legno. 

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi due mestoli di brodo vegetale caldo e abbassa un po' la fiamma, chiudi la padella con il suo coperchio e fai cuocere così per circa 10 minuti. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungi, quindi, lo zucchero e fai sciogliere completamente mescolando spesso.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Ora sfuma con l’aceto di vino bianco e fai cuocere altri 10 minuti fino a che il liquido di cottura non si sarà ben ridotto e si sarà formata una glassa. 

                      
                                          
                      Metti le cipolline con la loro glassa in un piatto da portata e servi (vedi consigli).

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Per assaporare al meglio le cipolle in agrodolce ti consiglio di lasciarle riposare e di servirle a temperatura ambiente o tiepide; l'ideale sarebbe prepararle il giorno prima.
Conserva le cipolline in agrodolce in frigorifero per 2-3 giorni, ben chiuse in un contenitore ermetico.
                  
                
                              
          
                  