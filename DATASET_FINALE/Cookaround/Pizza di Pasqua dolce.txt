DIFFICOLTÀ
bassa
Se nelle regioni del centro Italia esiste la crescia di Pasqua, pizza ripiena di tanto buon formaggio grattugiato, chiaramente esiste anche la controparte dolce, ed è la ricetta che oggi vogliamo cucinare insieme a te!

                                                                                      
                
                                                                Uova
                                                                                          5
                  
                                                              
              
                                  
                
                                                                Zucchero
                                                                                          190
                  gr
                                                              
              
                                  
                
                                                                Lievito di birra
                                                                                          25
                  gr
                                                              
              
                                  
                
                                                                Acqua
                                                                                          100
                  ml
                                                              
              
                                  
                
                                                                Farina Manitoba
                                                                                          500
                  gr
                                                              
              
                                  
                
                                                                Burro
                                                                                          60
                  gr
                                                              
              
                                  
                
                                                                Strutto
                                                                                          60
                  gr
                                                              
              
                                  
                
                                                                Sale fino
                                                                                          1
                  pizzico
                                                              
              
                                  
                
                                                                Buccia di limone grattugiata
                                                                                          
                  q.b.
                                                              
              
                                  
                
                                                                Estratto di vaniglia
                                                                                          1
                  cucchiaio da tè
                                                              
              
                                  
                
                                                                Canditi
                                                                                          150
                  gr
                                                              
              
                                  
                
                                                                Uvetta
                                                                                          150
                  gr
                                                              
              
                                  
                
                                                                Rosolio di cannella
                                                                                          50
                  ml
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Sbriciola il lievito di birra in una ciotola, aggiungi l'acqua tiepida e con una piccola frusta o una forchetta, mescola fino a che il lievito non si sarà sciolto.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      A questo punto in una ciotola rompi le uova, aggiungi lo zucchero e con l’aiuto di una frusta elettrica monta il tutto fino ad ottenere un composto chiaro e spumoso.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Versa il burro fuso e fatto intiepidire, la scorza grattugiata del limone, l’estratto di vaniglia e il sale. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Aggiungi la farina a più riprese, quindi il lievito sciolto nell’acqua e continua a mescolare finendo di aggiungere tutta la farina, in ultimo unisci all'impasto il rosolio di cannella.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Quando l’impasto risulterà liscio e omogeneo coprilo con della pellicola da cucina e un canovaccio.  Lascia lievitare l'impasto in forno spento con la luce accesa per circa due ore o comunque fino a quando sarà raddoppiato di volume
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Quando l’impasto sarà lievitato aggiungi i canditi e l’uvetta precedentemente ammollata e strizzata bene. Incorporali impastando con le mani direttamente nella ciotola.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Ungi di burro e infarina uno stampo alto in alluminio da 22 cm (va bene anche uno stampo per panettone da 1 kg). Scrolla la farina in eccesso e metti l’impasto nello stampo, lascialo lievitare in forno spento, coperto da pellicola e da un canovaccio, fino a quando arriva al bordo.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Cuoci la crescia in forno statico e preriscaldato a 180 ° per circa 50 minuti.

                      
                                          
                      E' importante ricordarsi dopo i primi 15 minuti di coprire con un foglio di alluminio per evitare che la torta si bruci in superficie. Effettua questa operazione senza aprire troppo il forno e il più velocemente possibile, per evitare che l’impasto si sgonfi. 

                      
                                          
                      Dopo 50 minuti la pizza di Pasqua dolce è pronta, fai comunque la prova stecchino prima di sfornare. Prendi uno spiedino di legno o uno stuzzicadenti e infilalo per metà al centro della torta, estrailo subito e se ne esce pulito la torta è pronta. Se diversamente ne esce con dell'impasto attaccato, bisogna tenere il dolce qualche minuto in più.

                      
                                          
                      Quando la pizza d pasqua dolce è pronta, estraila dal forno, sformala capovolgendola su una gratella da pasticcere e aspetta che si raffreddi. 

                      
                                          
                      Prima di servirla spennella la superficie della pizza dolce con dell'alchermes e cospargi di zucchero semolato.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Per velocizzare la preparazione dell'impasto, puoi servirti di una planetaria. 
                  
                
                              
          
                              Conservazione
                                
                  
                                        Come tutti i lievitati, anche la pizza di Pasqua dolce è buona per poco tempo dopo la preparazione, tuttavia se ne avanza puoi conservarla avvolta in carta stagnola in un luogo fresco. 
                  
                
                              
          
                  