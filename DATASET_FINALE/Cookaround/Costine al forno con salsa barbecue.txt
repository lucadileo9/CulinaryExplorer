DIFFICOLTÀ
molto bassa
Le costine al forno con salsa barbecue sono uno sfizioso secondo da condividere con gli amici: costine di maiale super saporite, glassate con salsa bbq, da preparare comodamente al forno. Questa ricetta si usa rigorosamente con le mani accompagnata da un buon bicchiere di birra. Credimi se ti dico che con questa ricetta ti sembrerà di fare un salto nella passata estate, profumi e sapori da grigliata ma senza il giardino e senza il sole!

                                                                                      
                
                                                                Costine di maiale
                                                                                          1
                  kg
                                                              
              
                                  
                
                                                                Sale
                                                                                          1
                  cucchiaio da tè
                                                              
              
                                  
                
                                                                Paprika dolce
                                                                                          1
                  cucchiaio da tè
                                                              
              
                                  
                
                                                                Pepe
                                                                                          1
                  cucchiaio da tè
                                                              
              
                                  
                
                                                                Peperoncino in polvere
                                                                                          2
                  pizzichi
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Salsa barbecue
                                                                                          4
                  cucchiai da tavola
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per la realizzazione delle costine al forno con salsa barbecue, procedi subito con la marinatura delle costine di maiale, procedendo in questo modo: disponi le costine in una teglia e aggiungi uno alla volta tutti gli aromi. Inizia con un cucchiaino di sale, uno di paprika dolce, pepe e due pizzichi di peperoncino in polvere.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi uno spicchio d'aglio schiacciato e tritato finemente. Infine, per amalgamare tutto, aggiungi un cucchiaio di salsa barbecue.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Copri con la pellicola trasparente, riponi le costine di maiale a marinare con gli aromi, in frigorifero, per circa 2 ore. Passa le due ore, cuoci le costine al forno a 200°C in modalità statica, posizionando la teglia nel ripiano medio per circa 40 minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Passati i 40 minuti, con un pennello da cucina, passa su tutta la superficie delle costine uno strato di salsa barbecue. Quando avrai terminato questo passaggio su tutte le costine, rimettile in forno per altri 10 minuti alla stessa temperatura ma in modalità ventilata. Se non disponi della modalità ventilata accendi la modalità grill. Sforna e gusta le costine al forno, con salsa barbecue, ben calde!
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Le costine al forno con salsa barbecue si conservano in frigorifero fino a 2 giorni, chiuse ermeticamente in un contenitore. 
Non è il caso di congelarle. 
                  
                
                              
          
                  