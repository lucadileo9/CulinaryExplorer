DIFFICOLTÀ
molto bassa
La torta al limone e noci è un dolce molto soffice e dal sapore delicato. L’impasto, inoltre, è particolarmente versatile: si presta bene sia per delle tortine, che per un buon plumcake. Qui abbiamo cotto la torta nello stampo furbo, che permette di creare un incavo al centro da riempire con un'aromatica e golosa crema dalle note agrumate. Un modo pratico e veloce per farcire le torte, senza dover tagliarle la base!

                                                Ingredienti per la torta
                                                                      
                
                                                                Farina 00
                                                                                          240
                  gr
                                                              
              
                                  
                
                                                                Lievito in polvere
                                                                                          1,5
                  cucchiai da tè
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Burro
                                                                                          125
                  gr
                                                              
              
                                  
                
                                                                Zucchero
                                                                                          220
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Latte
                                                                                          80
                  ml
                                                              
              
                                  
                
                                                                Noci sgusciate
                                                                                          60
                  gr
                                                              
              
                                  
                
                                                                Limone
                                                                                          1
                  
                                                              
              
                                                                                      Ingredienti per la crema di limone
                                                                      
                
                                                                Limone
                                                                                          1
                  
                                                              
              
                                  
                
                                                                Latte
                                                                                          250
                  gr
                                                              
              
                                  
                
                                                                Zucchero
                                                                                          65
                  gr
                                                              
              
                                  
                
                                                                Farina 00
                                                                                          25
                  gr
                                                              
              
                                  
                
                                                                Tuorli d'uovo
                                                                                          3
                  
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per prima cosa con una grattugia grattate la buccia del limone e, in un mixer, tritate le noci. Riscaldate il forno a 190° in modalità ventilata. In una ciotola lavorate con le mani il burro e lo zucchero per ammorbidirlo. Aggiungete le uova e mescolate con le fruste elettriche per amalgamare bene il tutto. Unite la farina setacciata, il lievito in polvere e il latte. Continuate a lavorare il composto fino a renderlo gonfio e soffice. Unite le noci tritate e la scorza grattugiata del limone continuando a mescolare.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Imburrate e infarinate uno stampo furbo. Versatevi il composto della torta al limone e noci. Mettete in forno ben caldo, nel ripiano in mezzo, e fate cuocere per circa 30 minuti. Fate comunque la prova dello stecchino di tanto in tanto per verificare che il dolce sia cotto: infilate uno stecchino nell’impasto e se uscirà fuori asciutto vorrà dire che la torta è pronta per essere sfornata. Quando la torta sarà pronta toglietela dal forno e aspettate che si raffreddi completamente. Una volta che il dolce sarà freddo toglietelo dallo stampo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Preparate la crema di limone. Con un pelapatate tagliate a scaglie solo la parte gialla della scorza dei limoni, dopo averli accuratamente lavati e asciugati. In un pentolino versate il latte, unite le scorze di limone e portate lentamente al bollore. Quando avrà raggiunto il bollore, filtrate il latte, in modo da eliminare la scorza di limone. In una ciotola, mettete i tuorli d’uovo, unite lo zucchero e mescolate molto bene. Aggiungete il latte, la farina setacciata e versate il tutto in un pentolino. Mettetelo sul fuoco, a fiamma dolce, e mescolate fino a quando la crema non si sarà addensata. Togliete dal fuoco e mettete da parte a raffreddare. Versate la crema di limone sulla torta e, se volete, decorate con alcune fette di limone. La vostra torta al limone e noci è pronta per essere mangiata.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  