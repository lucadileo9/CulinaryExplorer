DIFFICOLTÀ
bassa
Le zeppole di San Giuseppe sono dei dolci tradizionali di origine napoletana dedicati alla festa del papà, che in Italia si celebra il 19 marzo. La ricetta originale prevede una classica pasta choux, la stessa con cui si preparano i bigné, che viene prima fritta e poi farcita con crema pasticcera e amarene sciroppate. Con le zeppole senza burro vi proponiamo una sfiziosa variante che si differenzia sia per l’utilizzo dell’olio di oliva che per la cottura in forno! A rimanere inalterata invece è la farcitura per un risultato più leggero ma altrettanto delizioso… non ci credete? Non vi resta che verificare di persona preparando queste fantastiche zeppole senza burro!

                                                Per la pasta choux
                                                                      
                
                                                                Farina 00
                                                                                          150
                  gr
                                                              
              
                                  
                
                                                                Acqua
                                                                                          250
                  ml
                                                              
              
                                  
                
                                                                Olio extravergine d'oliva (EVO)
                                                                                          100
                  ml
                                                              
              
                                  
                
                                                                Uova intere
                                                                                          3
                  
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                      per la crema pasticcera
                                                                      
                
                                                                Latte intero
                                                                                          500
                  ml
                                                              
              
                                  
                
                                                                Zucchero semolato
                                                                                          120
                  gr
                                                              
              
                                  
                
                                                                Tuorlo d'uovo
                                                                                          4
                  
                                                              
              
                                  
                
                                                                Farina 00
                                                                                          50
                  gr
                                                              
              
                                  
                
                                                                Scorza di limone
                                                                                          1
                  
                                                              
              
                                  
                
                                                                Estratto di vaniglia
                                                                                          1
                  cucchiaio da tè
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare le zeppole senza burro iniziate con la preparazione della pasta choux all'olio.

                      
                                          
                      In un pentolino versate l’acqua, il pizzico di sale e l'olio d'oliva.

                      
                                          
                      Mettete sul fuoco e fate sciogliere fino al raggiungimento del bollore.

                      
                                          
                      Una volta raggiunto il bollore, spegnete il fuoco e aggiungete la farina tutta in una volta.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mescolate velocemente con un cucchiaio di legno fino a che il composto non si staccherà dalle pareti e una patina bianca si sarà formata sul fondo del pentolino.

                      
                                          
                      Lasciate raffreddare il composto nel pentolino, poi trasfseritelo in una planetaria con la foglia.

                      
                                          
                      Versate un uovo per volta, mescolando ad alta velocità: non aggiungete il successivo fino a quando quello precedente non sarà stato completamente assorbito. 

                      
                                          
                       
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando avrete ottenuto un impasto omogeneo e dalla consistenza cremosa trasferitelo in una tasca da pasticciere con punta a stella.

                      
                                          
                      Rivestita una leccarda con carta da forno e spremete l'impasto per formare circa 15 ciambelline.

                      
                                          
                      Cuocete le zeppole nel forno statico preriscaldato a 190° per circa 40 minuti.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Per preparare la crema pasticcera fate scaldare il latte in un pentolino insieme alla scorza di limone.

                      
                                          
                      Nel frattempo lavorate i tuorli in una ciotola con la vaniglia e lo zucchero.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungete la farina al composto di tuorli e lavorate il tutto con una frusta fino ad ottenere un composto senza grumi.

                      
                                          
                      Quando il latte sarà arrivato a sfiorare il bollore, versatelo nel composto di tuorli e amalgamate il tutto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Trasferite nuovamente il composto nel pentolino e fatelo addensare sul fuoco, mescolando continuamente.

                      
                                          
                      Coprite la crema con pellicola a contatto e lasciate raffreddare completamente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Una volta trascorso il tempo di cottura delle zeppole, aprite leggermente lo sportello del forno e lasciate riposare le zeppole nel forno spento per altri 10-15 minuti.

                      
                                          
                      Sistemate le zeppole su un piatto da portata e spolverizzatele di zucchero a velo.

                      
                                          
                      Servite le zeppole senza burro farcite con crema pasticcera e guarnite a piacere con amarene o ciliegie candite.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Per questa ricetta è preferibile preparare la crema pasticcera il giorno prima e conservarla in frigorifero fino all’utilizzo, coperta con pellicola a contatto.
L'impasto della pasta choux all’olio si presta anche alla frittura!
                  
                
                              
          
                  