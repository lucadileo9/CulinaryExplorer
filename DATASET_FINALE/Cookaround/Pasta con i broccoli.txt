DIFFICOLTÀ
molto bassa
La pasta con i broccoli è una ricetta della cucina tradizionale del Lazio, pochi e sani ingredienti per un primo piatto che dopo i bagordi delle feste ti rimette al mondo. Pochi passaggi per una preparazione non troppo macchinosa fanno di questa ricetta il perfetto piatto da cucinare all'ultimo momento, infatti la pasta si cuoce nello stesso tegame con i broccoli, così anche l'uso di stoviglie è ridotto al minimo. 

                                                                                      
                
                                                                Broccolo romanesco
                                                                  da pulire -
                                                                  800
                  gr
                                                              
              
                                  
                
                                                                Olio extra vergine di oliva
                                                                                          
                  q.b.
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                Peperoncino  secco
                                                                                          2
                  
                                                              
              
                                  
                
                                                                Pomodorini
                                                                                          10
                  
                                                              
              
                                  
                
                                                                Sale fino
                                                                                          3
                  pizzichi
                                                              
              
                                  
                
                                                                Pecorino  grattugiato
                                                                                          40
                  gr
                                                              
              
                                  
                
                                                                Acqua fino a coprire
                                                                                          
                  q.b.
                                                              
              
                                  
                
                                                                Pasta all’uovo secca
                                                                  tipo pappardelle o fettuccine spezzate, oppure maltagliati -
                                                                  300
                  gr
                                                              
              
                                                                                                Attrezzature
              
                
                                  Ciotole /                                   Coltello /                                   Cucchiaio di legno /                                   Tegame                                
              
                          

                    
                            
          
                            Preparazione
                                
                  
                    1
                                                                
                                          
                      Pulisci il broccolo eliminando il torsolo centrale e staccando tutte le cime, quindi lavalo sotto l’acqua corrente e dividi le cime più grandi in due.

                      
                                          
                      In una padella capiente versa un giro d’olio extra vergine di oliva.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi due spicchi d’aglio e il peperoncino, quando iniziano a soffriggere aspetta un minuto e unisci le cime del broccolo, aggiusta con un pizzico di sale e mescola, facendo insaporire per 4-5 minuti.

                      
                                          
                      Ora versa un filo d’acqua e aggiungi i pomodorini tagliati a metà, facendo cuocere ancora per qualche minuto. Infine copri d’acqua, spolvera con altri due pizzichi di sale, copri e fai cuocere a fiamma dolce fino a che il broccolo non risulta morbido al tocco della forchetta.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto puoi unire la pasta all’uovo secca, spezzando delle pappardelle o fettuccine, oppure utilizzando dei maltagliati. 

                      
                                          
                      Se il brodo si è ritirato troppo, aggiungi un altro fino d'acqua calda, altrimenti mescola il tutto e appena la pasta è cotta (la cottura della pasta all’uovo è veloce) spegni e unisci il pecorino grattugiato. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Impiatta la pasta con i broccoli ben calda in quattro scodelle, terminando i piatti con altro pecorino grattugiato e un filo d'olio extra vergine di oliva.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  