DIFFICOLTÀ
bassa
Noi adoriamo i paccheri! Questo enorme maccherone gigante di origine campana, molto legato alla cucina napoletana, il cui nome deriva da pacca ovvero grosso schiaffo a mano aperta; in effetti, una volta cotti e serviti in tavola, i paccheri assumono proporzioni enormi. Sembra che in passato, i paccheri, fossero chiamati anche "la pasta dei poveri" proprio perché con pochi pezzi ci facevi una porzione.

                                                                                      
                
                                                                Paccheri
                                                                                          400
                  gr
                                                              
              
                                  
                
                                                                Pistacchi sgusciati
                                                                                          150
                  gr
                                                              
              
                                  
                
                                                                Burrata
                                                                                          150
                  gr
                                                              
              
                                  
                
                                                                Guanciale
                                                                                          200
                  gr
                                                              
              
                                  
                
                                                                Olio extravergine d'oliva (EVO)
                                                                                          50
                  gr
                                                              
              
                                  
                
                                                                Parmigiano Reggiano
                                                                                          50
                  gr
                                                              
              
                                  
                
                                                                Aglio
                                                                                          
                  q.b.
                                                              
              
                                  
                
                                                                Basilico
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      In una ciotola metti in ammollo i pistacchi sgusciati, trascorso questo tempo scolali, mettili su un canovaccio pulito e strofinali usando i lembi dello strofinaccio, in questo modo rimuoverai la pellicina. 

                      
                                          
                      Prendi una pentola capiente e riempila di acqua potabile a temperatura ambiente, coprila con il suo coperchio e aspetta che arrivi a bollore. Una volta che l’acqua bolle devi salarla con un pugno di sale grosso. Dopo averla salata, aspetta che l’acqua riprenda il bollore e a questo punto cala i paccheri. Tieni a mente il tempo di cottura indicato nella confezione.

                      
                                          
                      All’interno di un mixer inserisci i pistacchi, l’aglio, qualche foglia di basilico, il Parmigiano Reggiano grattugiato, un pizzico di sale, l’olio e, solo se desideri un pesto più cremoso, aggiungi qualche cucchiaio di acqua di cottura della pasta. Frulla tutto per alcuni istanti. Aggiungi metà burrata, frulla fino a ridurre in crema. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Taglia il guanciale a fette non troppo spesse e poi a listarelle, mettilo in una padella antiaderente già calda, grande abbastanza da contenere anche la pasta una volta scolata, e rosolalo: dovrà diventare croccante. Quando il guanciale sarà cotto a puntino, toglilo dalla padella e mettilo su della carta assorbente per eliminare il grasso in eccesso, attenzione, non buttare il fondo di cottura del guanciale, ti servirà per la pasta!
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Scola i paccheri al dente e versali nella padella con il fondo di cottura del guanciale. A fiamma spenta aggiungi il pesto di pistacchi, qualche cucchiaio di acqua di cottura e mescola, infine unisci il guanciale rosolato e servi subito!

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Come posso evitare che i paccheri si rompano in cottura? 
  							Ecco alcuni consigli che possono aiutarti per far si che i paccheri non si rompano nel momento delicato della loro cottura: 

Scegli una pasta di buona qualità, possibilmente artigianale e con semola di grano duro
Usa una pentola larga e bassa, proporzionata alla quantità di acqua e di pasta
Metti abbondante acqua salata a bollire e aggiungi i paccheri solo quando l'acqua bolle
Mescola i paccheri con delicatezza, usando un cucchiaio di legno e senza esercitare troppa pressione
Rispetta i tempi di cottura indicati sulla confezione e scola i paccheri al dente
Evita di usare il mestolo metallico per servire i paccheri, perché potrebbe graffiarli o tagliarli

  						
  										
				
              
          
                  