DIFFICOLTÀ
bassa
La cacio e pepe è una delle ricette più famose e apprezzate della cucina romana, che si basa su pochi ingredienti ma di grande qualità: pasta, pecorino romano e pepe nero. La pasta cacio e pepe è un primo piatto semplice ma non banale, che richiede alcuni accorgimenti per essere preparato alla perfezione. Il segreto della riuscita di questo piatto sta nella creazione di una crema liscia e vellutata, che avvolge gli spaghetti o i tonnarelli, senza formare grumi. Per ottenere questo risultato, bisogna usare il pecorino romano di media stagionatura, che ha la giusta consistenza e sapidità, e il pepe nero in grani, da pestare al momento e tostare in padella per esaltarne l'aroma. Inoltre, bisogna usare l'acqua di cottura della pasta, che contiene l'amido necessario per legare il formaggio e il pepe. La pasta cacio e pepe è un piatto che si prepara in pochi minuti, ma che richiede attenzione e rapidità, seguendo la nostra ricetta con video e passo passo fotografico potrai cucinarla anche tu in casa con le tue mani.

                                                                                      
                
                                                                Spaghetti
                                                                                          400
                  gr
                                                              
              
                                  
                
                                                                Pecorino romano
                                                                                          170
                  gr
                                                              
              
                                  
                
                                                                Pepe nero
                                                                  in grani pestato -
                                                                  4
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare una cacio e pepe perfetta, dovrai partire dal pepe in grani. Raccogli i grani di pepe in un mortaio e pestali con il pestello, con energia e con un movimento rotatorio più che verticale. Usando il pepe in grani invece di quello già macinato, il sapore risulterà più deciso. Butta un pugnetto di sale nell'acqua e metti a cuocere gli spaghetti.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trasferisci il pepe pestato in una padella molto ampia, che successivamente dovrà contenere anche tutta la pasta per terminare la cottura, accendi il fuoco e lascia tostare il pepe. Dopo un minuto, aggiungi due mestoli di acqua di cottura e lascia ridurre fuoco alto.

                      
                                          
                      Metti il pecorino grattugiato in un'altra ciotola e versaci un altro mestolo d'acqua, infine mescola fino ad ottenere una cremina densa e liscia. Noi abbiamo usato pecorino romano al 100%, chi non amasse il sapore troppo forte del pecorino potrà smezzarlo con il parmigiano grattugiato anche se si travisa un po' il senso e le origini della cacio e pepe. L'importante è che il parmigiano sia anch'esso abbastanza stagionato poiché se troppo fresco, tenderà a fare la palla e a filare invece di rimanere cremoso.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Scola la pasta molto al dente e mettila nella padella con il pepe. Aggiungi un paio di mestoli di acqua e, sempre mescolando, lasciala risottare, infine aggiungi la pastella di pecorino.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Aiutandoti con un altro mestolo d'acqua, mescola bene fino a fare sciogliere completamente il formaggio. Aggiungi una spolverata di pecorino grattugiato e salta la pasta per l'ultima volta.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Impiatta e finisci il piatto con un' altra spolverata di pecorino e una grattata di pepe fresco.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Voi avete usato gli spaghetti per cucinare la cacio e pepe, ma non sono meglio i bucatini?
  							Si, si possono usare anche i bucatini anche se quelli sono usati, per antonomasia, per l'amatriciana. La ricetta originale prevede l'utilizzo dei tonnarelli ovvero spaghettoni all'uovo, ma ciascuno può usare il formato di pasta che predilige addirittura si possono usare anche i maccheroni.
  						
  					  						
  							Il formaggio che bisogna usare è il pecorino, ma quale?
  							Il pecorino usato è pecorino romano grattugiato, mi raccomando per questa ricetta deve essere pecorino romano e preferibilmente ben stagionato per facilitare la formazione della tanto desiderata cremina.
  						
  										
				
              
          
                  