DIFFICOLTÀ
bassa
Le costine di maiale al vino rosso sono un piatto speciale, ma che è talmente facile, veloce ed economico che potrebbe tranquillamente rientrare nella routine settimanale! Questo tipo di carne infatti risulta sfiziosa da mangiare a qualunque età, la presenza del vino rosso le conferisce carattere e sapore e di certo non mancherà l'aroma! Provate questa ricetta e anche se non siete grandi esperti in cucina vi verrà in maniera perfetta! Se poi cercate altre ricette con questo tipo di carne saporito, ecco altre deliziose proposte: costine di maiale con le verze e costine di maiale con salsa barbecue.

                                                                                      
                
                                                                Costine di maiale (spareribs)
                                                                                          1,5
                  kg
                                                              
              
                                  
                
                                                                Vino rosso
                                                                                          500
                  ml
                                                              
              
                                  
                
                                                                Pepe nero in grani
                                                                                          1
                  cucchiaio da tè
                                                              
              
                                  
                
                                                                Concentrato di pomodoro
                                                                                          1
                  cucchiaio da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Per accompagnare
                                                                      
                
                                                                Fagioli
                                                                  già cotti -
                                                                  
                  q.b.
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Salvia
                                                                                          2
                  foglie
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Casseruola dai bordi alti /                                   Padella                                
              
                          

                    
                            
          
                            Preparazione
                                
                  
                    1
                                                                
                                          
                      Quando volete realizzare la ricetta delle costine di maiale al vino rosso, dividete il pezzo di carne e disponete le costine in una casseruola dai bordi alti, senza sovrapporle. Lasciate rosolare senza aggiunta di grassi.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando la carne è ben rosolata, aggiungete il vino rosso, il pepe in grani, il sale e il concentrato di pomodoro.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Mescolate, coprite la casseruola e lasciate cuocere a fiamma bassa per circa 40 minuti, girando la carne di tanto in tanto.

                      
                                          
                      Al termine di cottura delle costine, preparate il contorno: irrorate una padella con dell'olio extravergine, aggiungete i fagioli già lessati e aromatizzate con delle foglie di salvia. Lasciate riscaldare e regolate di sale.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Servite le costine di maiale con il suo liquido di cottura e i fagioli.
                      
                                                              
                                                
													
												
                                              
                                        
                    
                    
                
                                              
          
                              Consiglio
                                
                  
                                        Andrebbero bene anche i fagioli borlotti?
I cannellini hanno un sapore più delicato, ma se hai gli altri puoi usare tranquillamente anche quelli.
Mi è avanzato del vino che non bevo, cosa potrei fare?
Sai ch epuoi farci un'ottima pasta?? Ecco la ricetta!
                  
                
                              
          
                  