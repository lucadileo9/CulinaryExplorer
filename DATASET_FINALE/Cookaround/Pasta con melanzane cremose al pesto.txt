DIFFICOLTÀ
molto bassa
Chi l'ha detto che il pesto è solo quello alla Genovese? Esiste il pesto alla trapanese, il pesto di rucola, di zucchine e anche di melanzane! E infatti, il primo piatto che ti proponiamo oggi è proprio la pasta con melanzane cremose al pesto. 

                                                                                      
                
                                                                Rigatoni
                                                                                          320
                  gr
                                                              
              
                                  
                
                                                                Pomodorini datterini
                                                                                          200
                  gr
                                                              
              
                                  
                
                                                                Melanzane
                                                                  (medie) -
                                                                  2
                  
                                                              
              
                                  
                
                                                                Olio extravergine di oliva
                                                                                          60
                  ml
                                                              
              
                                  
                
                                                                Formaggio grattugiato
                                                                  parmigiano -
                                                                  10
                  gr
                                                              
              
                                  
                
                                                                Formaggio grattugiato
                                                                  pecorino -
                                                                  10
                  gr
                                                              
              
                                  
                
                                                                Foglie di basilico
                                                                                          10
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Lava e spunta le estremità delle melanzane; tagliale a metà nel senso della lunghezza e disponile su una teglia con carta da forno. Punzecchia la buccia con i rebbi di una forchetta. Fai cuocere in forno a 200°C. per circa 20 minuti.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando le melanzane sono cotte, con l’aiuto di un coltello scava la polpa. Tamponale, se necessario, con della carta assorbente da cucina per togliere tutta l’acqua in eccesso.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Metti la polpa delle melanzane in un contenitore con 3 cucchiai di olio, i formaggi grattugiati, un pizzico di sale e pepe e le foglie di basilico. Frulla tutto con l'aiuto di un mixer ad immersione fino ad ottenere una crema. Nel frattempo metti a bollire abbondante acqua salata per la pasta.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      In un tegame fai rosolare lo spicchio di aglio con l’olio restante; lava e taglia i pomodorini datterino e aggiungili al resto nel tegame. Fai cuocere il sugo per circa 6/7 minuti, poi regola di sale e spegni la fiamma.

                      
                                          
                      Cuoci la pasta al dente, quando è cotta scolala e trasferiscila nel tegame con i pomodorini. Fai insaporire qualche minuto a fiamma vivace e infine aggiungi la crema di melanzane. Fai mantecare un paio di minuti, mescolando. Servi la pasta con melanzane cremose al pesto calda, con un pizzico di pepe macinato al momento e basilico fresco spezzetato.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Se vuoi preparare prima il pesto di melanzane, puoi farlo seguendo le istruzioni riportate in questa ricetta, conservalo per non più di 36 ore in frigo, ben chiuso in un barattolo di vetro a chiusura ermetica.
                  
                
                              
          
                  