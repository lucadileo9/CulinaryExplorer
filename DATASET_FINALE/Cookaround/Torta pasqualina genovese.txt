DIFFICOLTÀ
media
la torta pasqualina genovese si differenzia da tutte le altre per il suo involucro fatto con sfoglie di pasta matta. La pasta matta è un'impasto per torte salate che prevede come ingredienti solo acqua, farina, olio e sale.

                                                Ingredienti per l'impasto 
                                                                      
                
                                                                Farina 00
                                                                                          600
                  gr
                                                              
              
                                  
                
                                                                Acqua
                                                                                          350
                  gr
                                                              
              
                                  
                
                                                                Olio extravergine d'oliva (EVO)
                                                                                          35
                  gr
                                                              
              
                                  
                
                                                                Sale fino
                                                                                          1
                  
                                                              
              
                                                                                      Ingredienti per il ripieno di spinaci
                                                                      
                
                                                                Spinaci
                                                                  già puliti e lessati -
                                                                  1,2
                  kg
                                                              
              
                                  
                
                                                                Uova medie
                                                                                          2
                  
                                                              
              
                                  
                
                                                                Formaggio grattugiato
                                                                                          50
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                      Ingredienti per il ripieno di ricotta
                                                                      
                
                                                                Ricotta di mucca
                                                                                          500
                  gr
                                                              
              
                                  
                
                                                                Uova medie
                                                                                          3
                  
                                                              
              
                                  
                
                                                                Formaggio grattugiato
                                                                                          100
                  gr
                                                              
              
                                  
                
                                                                Noce moscata
                                                                                          
                  q.b.
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                      Ingredienti per la decorazione 
                                                                      
                
                                                                Tuorli
                                                                                          7
                  
                                                              
              
                                  
                
                                                                Albumi
                                                                                          7
                  
                                                              
              
                                                                                                Attrezzature
              
                
                                  Ciotola /                                   Forno /                                   Pennello /                                   Stampo /                                   Tegame                                
              
                          

                    
                            
          
                            Preparazione
                                
                  
                    1
                                                                
                                          
                      Iniziamo a preparare la pasta matta: in una ciotola capiente versa la farina, un pizzico di sale, l’acqua e l’olio evo, quindi inizia ad impastare.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Appena l’impasto diventa più consistente, rovescialo sulla spianatoia e lavoralo con le mani fino ad ottenere un panetto compatto ed elastico. Se occorre spolvera leggermente di farina.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Dividi il panetto ottenuto in 4 parti, ricopri con un canovaccio umido e lascia riposare per un’ora.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Nel frattempo trasferisci gli spinaci lessati e strizzati in una scodella, sminuzzali con un coltello e condisci con sale, pepe, 2 uova e 50 g di formaggio grattugiato. Mescola tutto e tieni da parte.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      In un’altra scodella versa i 500 g di  ricotta vaccina, 3 uova, sale fino, una grattata generosa di noce moscata e 100 g di formaggio grattugiato.

                      
                                          
                      Amalgama tutto e riponi in frigorifero fino all’utilizzo.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Trascorso il tempo di riposo dei panetti, spennella il fondo di una tortiera con gancio da 28-30 cm di diametro, con l’olio evo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Spolvera di farina la spianatoia e inizia a stendere il primo panetto con il matterello. Dovrà essere molto sottile, aiutati anche con le mani allargandolo leggermente, maneggiando con cura per non strapparlo.

                      
                                          
                      La sua circonferenza dovrà essere più ampia dello stampo, in modo che fuoriesca abbondantemente dal bordo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Rivesti lo stampo con la prima sfoglia stesa, e con un po’ di pazienza sistema cercando di farla aderire bene anche sui bordi interni. La sua ampiezza favorirà questo passaggio.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Spennella la superficie con l’olio evo e stendi il secondo panetto, ottenendo una sfoglia grande e sottile esattamente come la prima, quindi adagiala sopra alla prima sfoglia nello stampo.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Non spennellare di olio la superficie, ma bensì ricopri con la farcitura di spinaci, livellando con il dorso di un cucchiaio. 

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    11
                                                                
                                          
                      Ora riprendi la farcitura di ricotta dal frigorifero e versala sopra gli spinaci, livellando anch’essa con il dorso di un cucchiaio. 

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    12
                                                                
                                          
                      Sempre utilizzando un cucchiaio, scava 7 piccole conche, una centrale e sei laterali, in ognuna di esse dovrai trasferire un tuorlo d’uovo, tenendo da parte gli albumi. 

                      
                                          
                      Questo passaggio è decisamente delicato, devi cercare di non rompere i tuorli! Quindi mi raccomando, utilizza uova freschissime. 

                      
                                          
                      Inizia a dividere un uovo dall’albume e cola il tuorlo pian piano nella prima buchetta, continua con gli altri sei. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    13
                                                                
                                          
                      Una volta terminato, sbatti leggermente con una forchetta gli albumi e rovesciali sopra tutta la superficie della torta.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    14
                                                                
                                          
                      Stendi il terzo panetto, ottenendo una sfoglia grande e sottile come le prime due. Ricopri la torta sempre facendo trasbordare la sfoglia, spennella con l’olio evo e stendi l’ultimo panetto. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    15
                                                                
                                          
                      Rivesti la torta con l’ultima sfoglia, e con un coltellino molto affilato rifila la pasta in eccesso, lasciando 2-3 cm da ripiegare verso l’interno, così da creare il cordolo del bordo. 

                      
                                          
                      Spennella tutta la superficie con l’olio evo e inforna nella parte bassa a 180°C forno statico per circa 60’ (forno già a temperatura), oppure ventilato a 160°C per 55’.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    16
                                                                
                                          
                      Sforna la torta Pasqualina e lasciala ben raffreddare prima di sganciare lo stampo e sistemarla sopra un piatto da portata. 

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Stendi la pasta in eccesso che hai tagliato via, puoi utilizzarla per delle simpatiche decorazioni da mettere sulla superficie della torta!
Per una versione ancora più gustosa, puoi saltare gli spinaci in padella con olio e cipolla, e poi condirli una volta freddi come descritto nella ricetta. 
 
                  
                
                              
          
                              Conservazione
                                
                  
                                        Conserva la torta pasqualina per 3 giorni in frigorifero coperta con la pellicola trasparente.
Puoi congelare la torta già porzionata in fette, da scongelare in frigorifero per poi scaldare a piacimento nel forno classico o microonde, oppure gustarla fredda.
 
                  
                
                              
          
                  