DIFFICOLTÀ
media
I brutti ma buoni sono dei biscotti particolarmente fragranti, tanto irregolari nell’aspetto quanto deliziosi nel gusto! Noi vi proponiamo la versione piemontese realizzata con le nocciole, ma esiste anche una variante tipica di Prato a base di mandorle. La mousse con brutti ma buoni è un modo goloso per assaporare questi dolcetti, oltre che un originale dessert al cucchiaio! La mousse si prepara con panna montata e Nutella e viene guarnita con briciole di brutti ma buoni: scoprite come farli a casa vostra!

                                                Per i biscotti
                                                                      
                
                                                                Nocciole
                                                                                          125
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Albumi
                                                                                          60
                  gr
                                                              
              
                                                                                      Per la mousse
                                                                      
                
                                                                Panna fresca liquida
                                                                                          400
                  gr
                                                              
              
                                  
                
                                                                Nutella®
                                                                                          60
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Mettete le nocciole in un mixer o in un frullatore, tritate grossolanamente e tenete da parte.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In una ciotola versate gli albumi, aggiungete lo zucchero e montate fino ad ottenere un composto stabile.

                      
                                          
                      Incorporate le nocciole tritate mescolando con movimenti dal basso verso l’alto per non smontare il composto.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trasferite il composto in una padella antiaderente, dal fondo spesso, e mettetela sul fornello piccolo a fiamma moderata.

                      
                                          
                      Mescolate continuamente, aiutandovi con un cucchiaio di legno, per non far attaccare il composto al fondo e alle pareti, e cuocete fino a che lo zucchero comincerà a caramellare (circa 6-7 min).

                      
                                          
                      Fate dei mucchietti su una teglia, ricoperta di carta forno, e cuocete a 130°C per 23 min, in forno statico preriscaldato.

                      
                                          
                      I tempi sono indicativi, i brutti ma buoni devono presentarsi bruni e asciutti. Fate raffreddare completamente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Intanto, in una ciotola, montate la panna, e incorporate la Nutella con movimenti dal basso verso l'alto per non smontare il composto.

                      
                                          
                      Conservate in frigo fino al momento dell’utilizzo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Componete i bicchieri: sul fondo sbriciolate grossolanamente un biscotto, coprite con la mousse e completate con uno o due brutti ma buoni sbriciolati.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Si consiglia di consumare subito la mousse con brutti ma buoni.
Se necessario si può cconservare in frigorifero per un paio di giorni.
                  
                
                              
          
                              Consiglio
                                
                  
                                        Assemblate il dessert all’ultimo minuto per preservare le diverse consistenze.
Si possono realizzare più strati di mousse, inframezzati da biscotti sbriciolati.
La dose di Nutella può essere variata in base ai gusti personali.
                  
                
                              
          
                  