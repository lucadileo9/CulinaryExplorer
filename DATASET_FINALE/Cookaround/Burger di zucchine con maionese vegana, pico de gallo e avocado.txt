DIFFICOLTÀ
bassa
Un bel burger di zucchine con maionese vegana, pico de gallo e avocado...parliamo di un signor panino, goloso e gustoso per tutti i vostri amici vegetariani e vegani. Perfetto per una cena informale, magari davanti alla tv per guardare una partita con un boccale di birra e patatine fritte.

                                                                                      
                
                                                                Burger bio vegetale con zucchine
                                                                  Granarolo -
                                                                  4
                  
                                                              
              
                                  
                
                                                                Pane
                                                                  grigliato -
                                                                  8
                  fette
                                                              
              
                                  
                
                                                                Avocado
                                                                                          1
                  
                                                              
              
                                                                                      Per il pico de gallo
                                                                      
                
                                                                Pomodorini
                                                                                          400
                  gr
                                                              
              
                                  
                
                                                                Lime
                                                                                          1
                  
                                                              
              
                                  
                
                                                                Peperoncini verdi
                                                                  dolci -
                                                                  3
                  
                                                              
              
                                  
                
                                                                Cipolle
                                                                  piccola -
                                                                  1
                  
                                                              
              
                                  
                
                                                                Peperoncino piccante secco
                                                                                          1
                  cucchiaio da tè
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Per la maionese vegana
                                                                      
                
                                                                Olio di semi
                                                                                          160
                  gr
                                                              
              
                                  
                
                                                                Latte di soia
                                                                                          80
                  gr
                                                              
              
                                  
                
                                                                Aceto di vino bianco
                                                                                          15
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il panino con il burger di zucchine dovrete come prima cosa dedicarvi al pico de gallo, salsa di origine messicana che ha bisogno, per insaporirsi a dovere, di riposare giusto il tempo di preparare gli altri ingredienti.

                      
                                          
                      Quindi partiamo proprio dal pico de gallo: lavate ed asciugate i pomodorini, quindi tagliateli a pezzettini, una sorta di concassè. Passate alla cipolla che monderete dagli strati più esterni e che affetterete molto sottilmente.

                      
                                          
                      Tritate finemente il prezzemolo dopo averlo lavato e aver separato le foglie dagli steli.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Riunite gli ingredienti appena preparati in una ciotola, aggiungete anche il peperoncino piccante e mescolate bene. Condite il tutto con il succo di un lime ed il sale, mescolate di nuovo, coprite la ciotola con della pellicola e mettete da parte la salsa ad insaporire.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Preparate, ora, la velocissima e semplicissima maionese vegana: prendete un bicchiere nel quale possa entrare il frullatore ad immersione e versatevi tutto l'olio di semi a disposizione.

                      
                                          
                      Aggiungete, quindi, anche il latte di soia, l'aceto bianco ed il sale.

                      
                                          
                      Ora non vi resta che prendere il frullatore ad immersione e inserirlo nel bicchiere facendo in modo che tocchi il fondo del bicchiere stesso, azionate successivamente il frullatore e piano piano portatelo verso la superficie degli ingredienti, molto lentamente.

                      
                                          
                      Vedrete che via via che spostate il frullatore si formerà una bella maionese montata e soda.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Passate alla cottura dei burger vegetali in padella: spennellate una padella con dell'olio extravergine d'oliva, mettetela sul fuoco e fatela scaldare. Trasferite i burger in padella e fateli cuocere per circa 3 minuti per lato o finché non siano diventati leggermente dorati in superficie.

                      
                                          
                       
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Preparate anche l'avocado: tagliatelo a metà, rimuovete il nocciolo e la buccia, quindi affettatelo non troppo sottilmente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Non vi resta che assemblare i panini: distribuite un cucchiaio di maionese vegana sulle 4 fette di pane che costituiranno la base del panino, poggiatevi sopra qualche fetta di avocado, dividendole equamente tra i quattro panini, posizionate sopra il burger vegetale e concludete la farcitura con una generosa quantità di pico de gallo.

                      
                                          
                      Chiudete il panino con la seconda fetta di pane grigliato e se vi piace, fissate il panino con uno stecchino decorativo.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  