DIFFICOLTÀ
bassa
Crepes fragole e cocco: una versione di crepes decisamente fresca e leggera! La classica base farcita con marmellata, cocco in scaglie e fragole fresche... Cosa aspettate a provarla? Scommettiamo che tra di voi che ci state leggendo non ci sia nessuno che non abbia mai assaggiato una crepes? Eh già perché provata una volta diventano irresistibili! Prova tutte varianti delle crepes dolci e salate.

                                                Per 4 crêpes
                                                                      
                
                                                                Latte intero
                                                                                          250
                  ml
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Farina 00
                                                                                          125
                  gr
                                                              
              
                                  
                
                                                                Burro
                                                                                          20
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                                                                      Per la farcia
                                                                      
                
                                                                Fragole
                                                                                          500
                  gr
                                                              
              
                                  
                
                                                                Zucchero
                                                                                          3
                  cucchiai da tavola
                                                              
              
                                  
                
                                                                Burro
                                                                                          20
                  gr
                                                              
              
                                  
                
                                                                Marmellata di fragole
                                                                                          50
                  gr
                                                              
              
                                  
                
                                                                Cocco disidratato
                                                                                          100
                  gr
                                                              
              
                                  
                
                                                                Zucchero a velo
                                                                                          1
                  cucchiaio da tavola
                                                              
              
                                                                                                Attrezzature
              
                
                                  Frullatore ad immersione /                                   Padella per crêpes                                
              
                          

                    
                            
          
                            Preparazione
                                
                  
                    1
                                                                
                                          
                      Quando volete realizzare la ricetta delle crepes con fragole e cocco, per prima cosa togliete il picciolo alle fragole, tagliatele a fettine e trasferitele in un pentolino.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete lo zucchero nel pentolino e ponete il tutto sul fuoco lasciando cuocere fino a che non si sarà formato sul fondo un bello sciroppo rosato.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel frattempo tagliate qualche altra fragola da utilizzare al naturale come farcitura delle crêpes.

                      
                                          
                      Ungete una padella per crêpes con una noce di burro, quindi accendete il fuoco e prendete la pastella preparata in precedenza utilizzando la ricetta che preferite.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Versate un mestolo di pastella nella padella e lasciate cuocere la crêpe da entrambi i lati.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Frullate, a questo punto, le fragole cotte con lo zucchero.

                      
                                          
                      Distribuite un velo di marmellata di fragole su di una crêpe, distribuite del cocco rapé e le fragole tagliate al naturale.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Chiudete la crêpe come preferite: a libro o arrotolandola.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Procedete allo stesso modo con le altre crêpes e spolveratele con lo zucchero a velo e distribuite un po' di salsa tiepida di fragole frullate prima di servirle in tavola.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consigli
                                
                  
                                        Se mi dovesse avanzare l'impasto per quanto tempo posso conservarlo?
Puoi conservarlo in frigorifero in un contenitore ermetico per dodici ore al massimo.
Mi sono avanzate crepes cotte, ma non voglio buttarle, come posso fare?
Puoi lasciarle impilate una sull'altra su un piatto e avvolgerele con la pellicola trasparente conservandole in frigorifero poi per due giorni al massimo. 
Adoro i sapori speziati, cosa potrei usare?
All'impasto base puoi aggiungere della cannella in polvere che ci sta benissimo!
 
                  
                
                              
          
                  