DIFFICOLTÀ
bassa
Com'è l'insalata di patate all'americana? Buonissima! Non c'è film americano in cui accanto al bbq non ci siano anche le patate all'americana. Si tratta di un piatto tanto buono quanto calorico, ma si sa gli americani non hanno come modello la dieta mediterranea! Quindi quando volete concedervi il lusso di un piatto peccaminoso, provate questa ricetta che di certo si allontana tanto dalla semplice insalatina alla quale siamo abituati! L'insalata di patate è anche un ottimo punto di partenza dal quale poi potete fare mille variazioni aggiungendo anche altri ingredienti!

                                                                                      
                
                                                                Patate
                                                                                          600
                  gr
                                                              
              
                                  
                
                                                                Cipolle rosse di Tropea
                                                                                          1
                  
                                                              
              
                                  
                
                                                                Cipollotti
                                                                                          2
                  
                                                              
              
                                  
                
                                                                Coste di sedano
                                                                  solo il cuore -
                                                                  3
                  
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Peperoni verdi
                                                                                          1
                  
                                                              
              
                                  
                
                                                                Barbarbietola rossa
                                                                                          ½
                  
                                                              
              
                                  
                
                                                                Uova sode
                                                                                          2
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                      Per servire
                                                                      
                
                                                                Maionese
                                                                  a piacere -
                                                                  
                  q.b.
                                                              
              
                                                                                                Attrezzature
              
                
                                  Insalatiera                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare la ricetta dell'insalata di patate all'americana, prima di tutto: pelate e tagliate le patate a cubetti di circa 2 cm per lato. Cuocete le patate a vapore per circa 10 minuti. In alternativa lessate le patate in abbondante acqua bollente, per pochi minuti.

                      
                                          
                      Il fatto che le patate siano tagliate a cubetti piccoli consentirà una cottura breve, verificate comunque che i cubetti di patata siano cotti ma ancora integri.

                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      Lessate le uova per 7 minuti dalla ripresa del bollore. Quindi lasciatele raffreddare, poi eliminate il guscio e tagliatele in quattro parti ciascuna, o più semplicemente utilizzate il taglia uova.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Scolate e lasciate freddare le patate, quindi trasferitele in un'insalatiera.

                      
                                          
                      Affettate finemente la cipolla di Tropea e i cipollotti, uniteli alle patate nell'insalatiera.

                      
                                          
                      Lavate il peperone verde, eliminate i semi e i filamenti interni e tagliatelo a listarelle; aggiungetelo nell'insalatiera.

                      
                                          
                      Unite al resto degli ingredienti anche la barbabietola rossa tagliata a dadini e i cuori di sedano, anch'essi tagliati a pezzetti. 
                      
                                                            
                    
                    
                
                                                
                  
                    4
                                                                
                                          
                      Insaporite l'insalata con un pizzico di sale e una macinata di pepe. Aromatizzate con un trito di prezzemolo fresco, condite con un leggero filo d'olio extravergine d'oliva. Mescolate bene in maniera tale da fare insaporire bene tutti gli ingredienti.

                      
                                          
                      
                      
                                                            
                    
                    
                
                                                
                  
                    5
                                                                
                                          
                      L'insalata è pronta, prima di servire aggiungete le uova sode e accompagnate con fiocchetti di maionese a piacere.
                      
                                                            
                    
                    
                
                                              
          
                              Consiglio
                                
                  
                                        Volendola alleggerire, come posso fare?
Puoi eliminare la maionese e sostuituirla con una emulsione di aceto e olio, oppure utilizzare una salsa a base di yogurt.
Posso utilizzare delle patate al forno avanzate dal giorno prima?
Certo, è un'ottima idea!
Mi sai dire quanto tempo prima posso realizzare questa ricetta?
Puoi fara anche un due o tre ore prima, prenderà ancora più gusto!
 
                  
                
                              
          
                  