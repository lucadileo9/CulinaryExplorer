DIFFICOLTÀ
bassa
I dorayaki portano subito a un ricordo, il famoso manga di Doraemon, infatti tutti sanno che questi panini dolci sono la sua merenda preferita. Questi dolci giapponesi sono composti da due pancake che racchiudono un cuore ricco di anko, tipica confettura giapponese a base di fagioli rossi azuki. I dorayaki sono molto semplici da preparare e sono perfetti per la colazione o la merenda di grandi e bambini. La base dei dorayaki è una via di mezzo tra pancake e pan di spagna, un pizzico di lievito, ma senza grassi nell’impasto, una sorta di panini dolci molto golosi ma cotti in padella, di questi famosi dorayaki ovviamente troverete tante ricette diverse, queste possono cambiare leggermente negli ingredienti o nelle dosi, ma sono tutte dalla realizzazione abbastanza semplice.

                                                Per la base
                                                                      
                
                                                                Uova
                                                                                          2
                  
                                                              
              
                                  
                
                                                                Farina 00
                                                                                          200
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Acqua
                                                                                          130
                  ml
                                                              
              
                                  
                
                                                                Lievito istantaneo per dolci
                                                                                          5
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Olio di semi
                                                                  Per la padella -
                                                                  
                  q.b.
                                                              
              
                                                                                      Per farciri
                                                                      
                
                                                                Anko
                                                                  confettura giapponese -
                                                                  200
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i dorayaki versate le uova intere in una ciotola, aggiungete lo zucchero e lavorate il tutto con le fruste elettriche per due o tre minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete la farina, l’acqua a filo, un pizzico di sale, il  lievito e continuate a lavorare il composto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Una volta ottenuto un composto cremoso e omogeneo, prendete una padella o una piastra antiaderente, scaldatela, versate un filo d’olio di semi sul fondo avendo cura di eliminare quello in eccesso con carta da cucina. Prendete un mestolo di dimensioni piccole, versate un mestolo del composto sulla padella, proseguite allo stesso modo versando il composto per altri due o tre dorayaki.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Tenete la fiamma media, quando noterete le bollicine in superficie, girate i dorayaki dall’altra parte e cuoceteli ancora per qualche istante. Una volta dorati, spostateli in un piatto e proseguite fino ad ultimare il composto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Una volta cotti tutti i dorayaki, non vi resta che farcirli spalmando l’anko tra una frittella e l’altra ottenendo dei panini farciti, dovreste riuscire ad ottenere un totale di 16 frittelle che vi serviranno per comporre 8 dorayaki. I dorayaki sono pronti, non vi resta che servirli.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Se non consumate tutti i dorayaki in giornata, conservateli a temperatura ambiente per un giorno, o in frigorifero fino a un massimo di tre giorni, meglio se li farcite al momento di servirli. Si sconsiglia la congelazione.
                  
                
                              
          
                              Consiglio
                                
                  
                                        Se volete una variante, potete farcire i vostri dorayaki con crema di nocciole spalmabile.
                  
                
                              
          
                  