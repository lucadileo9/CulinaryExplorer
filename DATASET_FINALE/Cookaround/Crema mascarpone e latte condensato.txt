DIFFICOLTÀ
molto bassa
La crema mascarpone e latte condensato è una variante della tradizionale crema utilizzata per accompagnare Panettone e Pandoro durante le feste. Perfetta per farcire torte o da utilizzare anche per dolci al cucchiaio. Si prepara molto velocemente e non necessita di grandi prestazioni culinarie, ottima per chi non vuole mettersi ai fornelli. E' una crema molto delicata e gustosa allo stesso tempo.La possiamo utilizzare anche sul gelato e perchè no, anche per il Tiramisù classico. La crema mascarpone e latte condensato si può preparare in diversi modi, noi abbiamo scelto la versione classica e se volete potete aggiungere anche della panna montata per renderla ancora più soffice. Potete anche omettere le uova o arricchirla di scaglie di cioccolato, frutta fresca e granella di nocciole o pistacchi.

                                                Ingredienti 
                                                                      
                
                                                                Mascarpone
                                                                                          250
                  gr
                                                              
              
                                  
                
                                                                Latte condensato
                                                                                          150
                  gr
                                                              
              
                                  
                
                                                                Uova
                                                                  3 tuorli e 3 albumi -
                                                                  3
                  
                                                              
              
                                  
                
                                                                Zucchero
                                                                                          150
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la crema mascarpone e latte condensato, iniziate con il montare in una ciotola i tuorli e lo zucchero, con delle fruste elettriche, per 3 minuti circa.
                      
                                                              
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In un’altra ciotola montate a neve gli albumi, devono risultare belli fermi.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto aggiungete il mascarpone alla ciotola con i tuorli montati in precedenza e continuate a lavorare con le fruste elettriche, deve risultare un composto liscio e senza grumi. Aggiungete gli albumi montati a neve e mescolate il composto con una paletta dal basso verso l’alto per non smontare il tutto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Adesso aggiungete a filo il latte condensato e continuate a mescolare, deve risultare un composto spumoso e molto leggero.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                              
          
                  