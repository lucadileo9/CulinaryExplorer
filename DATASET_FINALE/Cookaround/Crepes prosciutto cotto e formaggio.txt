DIFFICOLTÀ
bassa
Se c'è una cosa che piace a tutti mettendo d'accordo grandi e piccoli, queste sono le crepes prosciutto cotto e formaggio. In effetti sono un asso nella manica, parti dalla ricetta base delle crepes, perfette per la cena, ideali a colazione, ma straordinarie anche in un brunch o un aperitivo! Provate questa ricetta che vi svela piccoli trucchi e rende il risultato finale perfetto! 

                                                                                      
                
                                                                Prosciutto cotto
                                                                  a fette -
                                                                  200
                  gr
                                                              
              
                                  
                
                                                                Edamer
                                                                  grattugiato -
                                                                  200
                  gr
                                                              
              
                                  
                
                                                                Erba cipollina
                                                                                          
                  q.b.
                                                              
              
                                  
                
                                                                Burro
                                                                  per ungere la padella -
                                                                  
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          1
                  goccia
                                                              
              
                                                                                      Per le crepes
                                                                      
                
                                                                Latte
                                                                                          250
                  gr
                                                              
              
                                  
                
                                                                Farina
                                                                                          90
                  gr
                                                              
              
                                  
                
                                                                Burro a temperatura ambiente
                                                                                          20
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Sale
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le crepes prosciutto cotto e formaggio iniziate preparando le crepes. Lavorate con le fruste le uova ed il latte, incorporate al composto la farina setacciata poco alla volta sempre mescolando, amalgamate bene fino ad ottenere una pastella liscia ed omogenea, aggiungete il burro fuso a temperatura ambiente ed in ultimo un pizzico di sale, mescolate quindi coprite con della pellicola trasparente e mettete a riposare in frigorifero per almeno 30minuti. 
                      
                                                                                
                    
                    
                    
                
                                                
                  
                    2
                                                                
                                          
                      Trascorso questo tempo, ungete leggermente con del burro il fondo di una padella da crepes del diametro di 22 cm , con l'aiuto di un mestolo versate il composto sulla padellina, inclinatela leggermente in maniera da distribuire omogeneamente il composto su tutta la superficie. Lasciate cuocere a fuoco medio, basso per circa 2 minuti, alzate la crepes da un lato per verificare la colorazione  e appena prende una leggera doratura nella parte inferiore giratela dall'altro lato e, continuate la cottura per circa 1 minuto. 
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Dopo di che adagiate su metà di ogni crepes qualche fetta di prosciutto e un po' di edamer grattugiato, richiudete a portafoglio e trasferite in padella calda con una noce di burro ed un goccio di olio, fate cuocere poco più di un minuto quindi girate, coprite con un coperchio e proseguite a fuoco basso per pochi istanti, il tempo di far sciogliere il formaggio all'interno. Servite le crepes calde cosparse con dell'erba cipollina tritata.
                      
                                                            
                    
                    
                
                                              
          
                  