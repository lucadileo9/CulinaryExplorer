DIFFICOLTÀ
bassa
Le zucchine in agrodolce in padella sono un contorno estivo semplice e sfizioso, perfetto da accompagnare a secondi piatti di carne o pesce grigliati. Questa ricetta rustica e casalinga è un piatto intramontabile dai sapori forti e decisi che esalta al meglio il gusto delicato di ortaggi di stagione.

                                                                                      
                
                                                                Zucchine
                                                                                          300
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Olio extravergine di oliva
                                                                                          30
                  ml
                                                              
              
                                  
                
                                                                Aceto di vino bianco
                                                                                          30
                  ml
                                                              
              
                                  
                
                                                                Zucchero
                                                                                          20
                  gr
                                                              
              
                                  
                
                                                                Foglie di basilico
                                                                                          4
                  
                                                              
              
                                  
                
                                                                Foglie di menta
                                                                                          4
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le zucchine in agrodolce in padella lavate ed asciugate accuratamente le zucchine, spuntatele e dividetele a metà nel senso della lunghezza. Tagliate ogni metà zucchina a julienne spessa. In una padella versate l'olio extravergine d’oliva con lo spicchio d’aglio diviso a metà e lasciatelo dorare a fiamma media quindi unite le zucchine.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Fate cuocere le zucchine a fiamma media finché non saranno dorate da tutti i lati, mescolate delicatamente. In un pentolino versate l’aceto bianco e lo zucchero e mettete sulla fiamma il tempo necessario a far sciogliere lo zucchero, quindi aggiungete le foglie di basilico, di menta ed il pepe nero. Versate l'emulsione agrodolce sulle verdure e mescolate delicatamente.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Alzate leggermente la fiamma in modo da facilitare l’evaporazione dell’aceto, lasciate cuocere finché non sarà del tutto evaporato e regolate di sale.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Per questa ricetta vanno benissimo sia le zucchine scure che quelle chiare, con quelle chiare avrete solo un gusto più delicato della verdura.
                  
                
                              
          
                              Conservazione
                                
                  
                                        Le zucchine in agrodolce si conservano in frigorifero per massimo 3 giorni, coperte con della pellicola per alimenti o in un contenitore ermetico.
                  
                
                              
          
                  