DIFFICOLTÀ
media
Il coniglio in porchetta è una variante della classica porchetta di maiale. Nel corso degli anni, nelle cucine italiane, si sono sperimentate varie ricette cambiando il tipo di carne cucinato, una delle più apprezzate, soprattutto nelle regioni del centro Italia è quella con la carne del coniglio, animale che nel secolo scorso era allevato in quasi tutte le famiglie di estrazione rurale, il cui consumo era destinato soprattutto ai tradizionali pranzi della Domenica. 

                                                                                      
                
                                                                Coniglio
                                                                  già disossato -
                                                                  1
                  
                                                              
              
                                  
                
                                                                Salsiccia di maiale
                                                                                          150
                  gr
                                                              
              
                                  
                
                                                                Pancetta (tesa)
                                                                                          4
                  fette
                                                              
              
                                  
                
                                                                Foglie di salvia
                                                                                          5
                  
                                                              
              
                                  
                
                                                                Rosmarino
                                                                                          2
                  rametti
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Finocchietto selvatico
                                                                                          50
                  gr
                                                              
              
                                  
                
                                                                Vino bianco secco
                                                                                          1
                  bicchiere
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare il coniglio in porchetta, compra un coniglio già disossato dal tuo macellaio. Aprilo tra due fogli di carta forno e battilo con un batticarne o in alternativa con l'estremità di un mattarello, per uniformarne lo spessore.

                      
                                          
                      Prepara gli aromi: trita finemente la salvia, il rosmarino, l’aglio e dei rametti di finocchietto selvatico, mettili da parte.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Metti due prese di sale, una spolverata di pepe e un filo di olio su tutta la sua superficie del coniglio, massaggia con le mani per distribuire gli ingredienti e per insaporire bene la carne. Cospargi gli aromi preparati e copri con le fettine di pancetta precedentemente battuta per renderla più sottile. Completa con la salsiccia sgranata.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Dopo aver terminano di condire e farcire il coniglio, parti dal lato stretto e arrotola la carne su se stessa fino a formare un rotolo. Chiudilo con lo spago da cucina, legando prima per il lungo e poi arrotolando tutto intorno. Trasferisci il coniglio in porchetta su una teglia ben oleata, aggiungi del sale, del pepe e qualche rametto di rosmarino. Inforna nel ripiano centrale a 200°C per circa 50 minuti in modalità statica, forno già caldo a temperatura.

                      
                                          
                      Quando la cottura sarà quasi terminata sfuma con del vino bianco.

                      
                                          
                      Il coniglio in porchetta è pronto, prima di affettarlo deve riposare 10 minuti, servilo ben caldo accompagnato da verdure di stagione.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il coniglio in porchetta si può conservare in frigorifero per 48 ore chiuso in un contenitore ermetico, oppure in congelatore per circa un mese.
                  
                
                              
          
                              Lo sai che...
                                
                  
                                        La ricetta del coniglio in porchetta non è strettamente legata a una particolare regione italiana anche se è molto diffusa in tutte quelle del centro. È una variante che può essere trovata in diverse parti del paese, spesso con alcune modifiche o aggiustamenti anche familiari, nel secolo scorso, il coniglio era allevato ad uso alimentare nelle case contadine site nelle campagne di Toscana, Umbria e Marche ed è proprio grazie a queste regioni che ne conosciamo la ricetta tramandata di generazione in generazione.
                  
                
                              
          
                  