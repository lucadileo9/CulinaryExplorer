DIFFICOLTÀ
bassa
Se amate i secondi piatti di mare, non dovete perdere la ricetta di questi tranci di pesce persico alla mediterranea: facilissimi da fare e molto gustosi, vi permetteranno di portare a tavola un piatto saporito e gustoso, e verranno apprezzati anche da chi in genere non ama questo ingrediente. Provate questa ricetta di pesce semplice e buonissima! 

                                                                                      
                
                                                                Tranci di persico
                                                                                          4
                  
                                                              
              
                                  
                
                                                                Pomodorini
                                                                                          440
                  gr
                                                              
              
                                  
                
                                                                Foglie di basilico
                                                                                          6
                  
                                                              
              
                                  
                
                                                                Olive taggiasche
                                                                                          60
                  gr
                                                              
              
                                  
                
                                                                Capperi
                                                                                          20
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Brodo di pesce
                                                                                          1
                  mestolo
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando volete preparare i tranci di pesce persico alla mediterranea: versate un giro d'olio extravergine d'oliva in una grande padella. Profumate l'olio con uno spicchio d'aglio diviso a metà al quale avrete tolto l'anima interna e, lasciate scaldare bene.

                      
                                          
                      Appena l'olio sarà caldo mettete i tranci di persico nell'olio bollente e, a fuoco vivo lasciateli cuocere per 1 minuto circa da un lato. 
                      
                                                                                
                    
                    
                    
                
                                                
                  
                    2
                                                                
                                          
                      Trascorso il tempo indicato, girate i tranci di pesce nell'altro lato e, unite in padella i pomodorini divisi a metà, le olive taggiasche e, i capperi. Inumidite il tutto con un mestolo di brodo di pesce, quindi regolate con un pizzico di sale e una macinata di pepe, infine unite in padella anche le foglie di basilico, a fuoco vivace lasciate insaporire bene il tutto.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Coprite e proseguite la cottura per altri 2-3 minuti a fiamma medio-bassa. Trascorso il tempo necessario per la cottura, mantenendo la padella coperta, allontanate dal fuoco, lasciate riposare per 5 minuti, prima di servire.
                      
                                                            
                    
                    
                
                                              
          
                  