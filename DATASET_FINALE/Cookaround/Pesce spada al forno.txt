DIFFICOLTÀ
molto bassa
La ricetta che cuciniamo oggi è un classico piatto di mare che almeno una volta nella vita dovete aver provato a cucinare, stiamo parlando del pesce spada al forno, La versione che ci piace condividere in questo articolo è quella in cui il pesce spada viene cotto in un cartoccio di carta forno. La cottura al cartoccio rende la carne del pesce ricca di sapori e densa di profumi, infatti, ogni ingrediente aggiuntivo usato per condire il pesce spada verrà reso parte integrante del piatto finito. 

                                                                                      
                
                                                                Pesce spada
                                                                                          4
                  fette
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Spicchi di aglio
                                                                                          2
                  
                                                              
              
                                  
                
                                                                Capperi sotto sale
                                                                                          2
                  cucchiai da tavola
                                                              
              
                                  
                
                                                                Olive verdi
                                                                                          8
                  
                                                              
              
                                  
                
                                                                Prezzemolo
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Alluminio /                                   Carta assorbente /                                   Carta forno /                                   Coltelli /                                   Scolapasta /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare il pesce spada al forno nel cartoccio per prima cosa preparate le fette di pesce spada lavandole sotto acqua corrente, quindi tamponatele con carta da cucina. Disponete ogni fetta di pesce spada al centro di un foglio di carta forno ed adagiatelo sopra un foglio di alluminio.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Tagliate a fette sottili il limone, tritate le olive verdi e dividete gli spicchi d’aglio a metà, lavate i capperi sotto sale sotto acqua corrente. Spolverizzate le fette di pesce con un pizzico di sale e di pepe, distribuite sulla superficie gli spicchi d’aglio, le olive tritate ed i capperi, adagiateci delle fette di limone ed il prezzemolo.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Piegate la carta forno in modo da ricoprire il pesce spada, chiudete le estremità con dello spago in modo da avere una forma simile a quella di una caramella. Sigillate il tutto avvolgendo con la carta forno, infornate in forno statico già caldo a 180°C per 35 minuti. Sfornate e delicatamente eliminate lo strato di alluminio quindi impiattate il vostro pesce spada al forno al cartoccio con il cartoccio ancora chiuso.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Se l’idea delle fette di limone sopra il pesce spada non vi piace potete non metterle ma prima di chiudere il cartoccio versate due cucchiaini da caffè di succo di limone sopra ogni fetta di pesce spada.
                  
                
                              
          
                              Conservazione
                                
                  
                                        Il pesce spada al forno al cartoccio si conserva in frigorifero per massimo 1 giorno.
                  
                
                              
          
                  