DIFFICOLTÀ
media
I pretzel sono una preparazione tipica dei paesi del nord Europa, in particolare di Germania e Austria. Si tratta di un tipo di pane dal colore ambrato, dal gusto deciso e inconfondibile. La loro forma distintiva è il tradizionale nodo che li rende unici. Qui vi proponiamo una versione mini, gustosa e accattivante, da gustare con salumi e formaggi o come companatico.

                                                                                      
                
                                                                Farina 0
                                                                                          500
                  gr
                                                              
              
                                  
                
                                                                Acqua
                                                                                          250
                  gr
                                                              
              
                                  
                
                                                                Burro
                                                                                          50
                  gr
                                                              
              
                                  
                
                                                                Sale
                                                                                          10
                  gr
                                                              
              
                                  
                
                                                                Zucchero
                                                                                          10
                  gr
                                                              
              
                                  
                
                                                                Lievito  secco
                                                                                          2
                  gr
                                                              
              
                                  
                
                                                                Acqua
                                                                  per bollire -
                                                                  2
                  l
                                                              
              
                                  
                
                                                                Bicarbonato di sodio
                                                                                          20
                  gr
                                                              
              
                                  
                
                                                                Sale grosso
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Versate l’acqua a temperatura ambiente in un contenitore, aggiungete il lievito e lo zucchero. Mescolate e fate sciogliere il tutto. Lasciate riposare qualche minuto, questo procedimento servirà per idratare e attivare il lievito secco.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Intanto in una ciotola versate la farina, aggiungete il burro morbido. Cominciate ad impastare incorporando un po’ per volta l’acqua con il lievito. In ultimo aggiungete il sale. Lavorate l’impasto per almeno 10 minuti, dovrà risultare liscio e soffice. Se non riuscite ad incorporare tutta la farina dovrete aggiungere qualche altra goccia d’acqua. Coprite la ciotola con pellicola per alimenti e fate lievitare fino al raddoppio (3-4 ore), in un luogo ben riparato da correnti e spifferi.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando l'impasto sarà raddoppiato di volume, dividetelo in 15 parti di ugual peso.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Con ogni porzione formate un bigolo lungo circa 50 cm. Formate una U, intrecciate per due volte le estremità e riportatele sulla sezione curva, premendo con le dita per saldarle.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      In una pentola portate a bollore 2 litri di acqua, in cui avrete disciolto 20 g di bicarbonato (10 g per litro d’acqua). Immergete, aiutandovi con una schiumarola, due mini pretzel per volta e fate cuocere per 30 secondi. Disponete i mini pretzel su una teglia ricoperta di carta forno, e cospargeteli di sale grosso non appena scolati. Cuocete a 220°C per 12-15 minuti in forno statico preriscaldato, dovranno avere la tipica colorazione marrone.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Si conservano fragranti per 3 giorni, a temperatura ambiente. Prima di consumarli si possono riscaldare.
                  
                
                              
          
                              Consiglio
                                
                  
                                        La dimensione dei pretzel dipende dal peso delle porzioni, se volete preparare dei pretzel più grandi dovrete formare dei bigoli di almeno 70 cm. Potete utilizzare l'impastatrice per realizzare l’impasto, seguendo la stessa procedura.
                  
                
                              
          
                  