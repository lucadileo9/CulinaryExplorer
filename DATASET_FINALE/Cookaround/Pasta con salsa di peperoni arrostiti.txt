DIFFICOLTÀ
bassa
La pasta con salsa di peperoni arrostiti è un ottimo primo piatto estivo. Ottima pasta corta, del formato che più preferite, noi abbiamo scelto dei fusilli, conditi con una salsa vellutata realizzata con dei peperoni arrostiti, basilico e olio, niente di più!

                                                                                      
                
                                                                Fusilli
                                                                                          400
                  gr
                                                              
              
                                  
                
                                                                Peperoni
                                                                  1 rosso e 1 giallo -
                                                                  2
                  
                                                              
              
                                  
                
                                                                Basilico
                                                                                          1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Parmigiano grattugiato
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare questa pasta con salsa di peperoni arrostiti dovrete come prima cosa occuparvi dei peperoni: non dovrete fare molto, sarà sufficiente lavarli e disporli su di una teglia rivestita con un foglio di carta forno.

                      
                                          
                      Infornate i peperoni interi a 180°C per circa 50 minuti. 

                      
                                          
                      Questa operazione vi consentirà di eliminare la buccia dei peperoni più facilmente e conferire a questa verdura un sapore più ricco dato dalla caramellizzazione degli zuccheri in cottura.
                      
                                                                                
                    
                    
                    
                
                                                
                  
                    2
                                                                
                                          
                      Una volta ben cotti potrete riporli in una busta di plastica, chiudete il sacchetto e lasciate che il vapore rilasciato dai peperoni stessi agisca. Lasciateli riposare, 10 minuti e poi vedrete quanto sarà semplice rimuovere la buccia!

                      
                                          
                      Pulite le falde cotte dei peperoni anche dai filamenti bianchi e dai semi, quindi trasferite la polpa in un bicchiere dall'imboccatura abbastanza ampia da far entrare un frullatore ad immersione.

                      
                                          
                      Tenete da parte qualche strisciolina di peperone, rosso e giallo per la decorazione finale.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Aggiungete alla polpa dei peperoni anche le foglie di un bel ciuffo di basilico, un generoso giro d'olio extravergine d'oliva e una presa di sale. Frullate bene il tutto fino ad ottenere una bella crema vellutata e morbida.
                      
                                                            
                    
                    
                
                                                
                  
                    4
                                                                
                                          
                      Nel frattempo avrete messo sul fuoco una pentola colma d'acqua, lasciate che questa prenda bollore, quindi aggiungete una bella presa di sale grosso e la pasta del formato prescelto.

                      
                                          
                      Portate la pasta a cottura al dente.
                      
                                                            
                    
                    
                
                                                
                  
                    5
                                                                
                                          
                      Scolate la pasta e trasferitela direttamente in una boule con il condimento a base di peperoni e mescolate affinché la pasta possa condirsi alla perfezione. Aggiungete abbondante parmigiano grattugiato per conferire ulteriore sapore alla pasta e ultimate con una bella grattata di pepe nero, se vi piace.

                      
                                          
                       

                      
                                          
                      Servite immediatamente la pasta con salsa di peperoni arrostiti in tavola.
                      
                                                            
                    
                    
                
                                              
          
                  