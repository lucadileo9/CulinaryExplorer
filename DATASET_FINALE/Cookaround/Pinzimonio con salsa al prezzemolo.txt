DIFFICOLTÀ
molto bassa
Aprire un pranzo o una cena con un bel pinzimonio è sempre una buona idea, in qualsiasi stagione, anche se spesso si associa questa ricetta all’estate per la sua particolare leggerezza e per l’assenza di cottura. Il pinzimonio con salsa al prezzemolo, in particolare, è un'idea fresca e golosa per un antipasto sfizioso o per un aperitivo semplice, magari da fare in terrazza con un bicchiere di bollicine. Questo piatto può essere arricchito e personalizzato aggiungendo anche altre verdure di stagione, formaggi freschi e crostini abbrustoliti sfregati con aglio fresco e irrorati di olio buono. In tutti i modi, comunque, rimarrà sempre una ricetta ad alto impatto visivo e farà la goia dei palati più esigenti. 

                                                Ingredienti per la salsa
                                                                      
                
                                                                Prezzemolo
                                                                                          50
                  gr
                                                              
              
                                  
                
                                                                Olio extravergine d'oliva (EVO)
                                                                                          90
                  gr
                                                              
              
                                  
                
                                                                Alici o Acciughe sott'olio
                                                                                          1
                  
                                                              
              
                                  
                
                                                                Succo di limone
                                                                                          1
                  cucchiaio da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Ingredienti per il pinzimonio
                                                                      
                
                                                                Zucchine
                                                                                          150
                  gr
                                                              
              
                                  
                
                                                                Sedano
                                                                                          150
                  gr
                                                              
              
                                  
                
                                                                Carote
                                                                                          200
                  gr
                                                              
              
                                  
                
                                                                Pomodori oblunghi
                                                                                          150
                  gr
                                                              
              
                                                                                                Attrezzature
              
                
                                  Ciotola /                                   Coltelli /                                   Pelapatate                                
              
                          

                    
                            
          
                            Preparazione
                                
                  
                    1
                                                                
                                          
                      Per prima cosa preparate la salsa al prezzemolo. Per farlo potrete usare un tritatutto, un frullatore a immersione o un classico mortaio. Tritate il prezzemolo fresco con l’acciuga, l’olio extravergine d’oliva e il succo di limone, insaporendo con un pizzico di sale. Tritiamo fino ad ottenere una salsa densa. Trasferitela in una ciotola e tenetela da parte, protetta dalla pellicola trasparente
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Passate, adesso, alle verdure. Per prima cosa lavatele ed asciugatele accuratamente.

                      
                                          
                      Partendo dalle zucchine tagliate via le estremità e riducetele in bastoncini.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Tagliate il fondo del sedano, eliminando i filamenti sulle singole coste con un pela patate. Anche in questo caso tagliate le coste in bastoncini.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Fate la stessa cosa con le carote: pelatele con il pela patate e tagliatele a bastoncini. Il pomodoro, invece, andrà tagliato in spicchi e fatto un po’ scolare in un colapasta. Basteranno un paio di minuti.

                      
                                          
                      Servite il pinzimonio di verdure insieme alla salsa al prezzemolo.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Il pinzimonio è uno di quei piatti che si può personalizzare in toto, intercambiando le verdure proposte e addirittura arricchendolo anche con dei formaggi e dei bastoncini di pane croccante.
Cosa ne pensate, ad esempio, di una versione che comprenda le foglioline interne e tenere del radicchio e delle noccioline di mozzarella? Possiamo anche aggiungere dei ravanelli affettati sottilmente, i peperoni sia rossi sia gialli, il finocchio a spicchi e anche le foglioline di invidia!
Anche la salsa al prezzemolo è una preparazione versatile: oltre ad essere utilizzata per intingere le verdure, può essere usata per arricchire crostini o insalate!
                  
                
                              
          
                              Conservazione
                                
                  
                                        Il pinzimonio di verdure con salsa al prezzemolo va consumato subito, per evitare che le verdure diventino molli. La salsa al prezzemolo, invece, può essere trasferita in un barattolo e riposta in frigo per alcuni giorni, si conserverà profumatissimo e potrà arricchire i vostri piatti.
                  
                
                              
          
                  