DIFFICOLTÀ
bassa
Il cocktail di gamberi alla messicana è facile e veloce, perfetto per l'aperitivo o per un antipasto simpatico in amicizia! Se avete voglia di un cocktail di gamberi leggero e allo stesso tempo aromatico e gustoso? Bene la versione alla messicana è ciò che fa per voi.

                                                                                      
                
                                                                Gamberi
                                                                                          600
                  gr
                                                              
              
                                  
                
                                                                Avocado
                                                                                          1
                  
                                                              
              
                                  
                
                                                                Pomodorini
                                                                                          30
                  
                                                              
              
                                  
                
                                                                Cipolle rosse
                                                                                          1
                  
                                                              
              
                                  
                
                                                                Cetrioli
                                                                                          1
                  
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Sriracha rossa
                                                                                          1
                  cucchiaio da tavola
                                                              
              
                                  
                
                                                                Salsa Tabasco
                                                                                          5
                  gocce
                                                              
              
                                  
                
                                                                Succo di lime
                                                                                          1
                  
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per fare il cocktail di gamberi alla messicana, per prima cosa portate ad ebollizione una pentola colma d'acqua salata, aggiungete una foglia d'alloro e tuffatevi i gamberi sgusciati.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mentre i gamberi cuociono, affettate la cipolla rossa e mettetela a bagno in acqua e succo di lime.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Scolate i gamberi dopo 5 minuti di cottura e trasferiteli in una ciotola colma di ghiaccio affinché possano raffreddarsi velocemente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Lavate e spuntate il cetriolo, quindi sbucciatelo lasciando strisce di buccia alternate a strisce senza buccia.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Tagliate il cetriolo in quarti per il lungo, rimuovete la parte centrale più ricca di semi e tagliatelo a cubetti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Pulite e tagliate anche il peperone per il lungo, rimuovete i semi ed i filamenti bianchi e tritatelo molto grossolanamente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Tagliate i pomodorini a metà e riuniteli insieme al peperone ed al cetriolo in una insalatiera molto capiente.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Aprite l'avocado, rimuovete il nocciolo centrale, sbucciatelo e tagliatelo a cubetti. Trasferite i cubetti di avocado nell'insalatiera con le altre verdure.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Spremete il succo di un lime nell'insalatiera e mescolate gli ingredienti.
                      
                                                              
                                                
													
												
                                              
                                        
                    
                    
                
                                                
                  
                    10
                                                                
                                          
                      Strizzate molto bene le cipolle dall'acqua d'ammollo e trasferite anch'esse nella stessa insalatiera.
                      
                                                              
                                                
													
												
                                              
                                        
                    
                    
                
                                                
                  
                    11
                                                                
                                          
                      Tritate il ciuffo di prezzemolo e aggiungete anch'esso alle altre verdure nell'insalatiera.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    12
                                                                
                                          
                      Unite, quindi, anche i gamberi ormai freddi, mescolate, condite con un bel giro d'olio e dell'altro succo di lime.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    13
                                                                
                                          
                      Salate il tutto ed aromatizzate il cocktail di gamberi con salsa sriracha (o salsa chili piccante) e tabasco.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    14
                                                                
                                          
                      Servite a piacere il cocktail di gamberi alla messicana in bicchieri o in coppette.
                      
                                                              
                                                
													
												
                                              
                                        
                    
                    
                
                                              
          
                              Consiglio
                                
                  
                                        Posso utilizzare anche i gamberetti?
Sì certo, andranno benissimo!
Quanto tempo prima si può fare questa ricetta?
Puoi anticiparti di qualche ora, sarà buonissima.
                  
                
                              
          
                  