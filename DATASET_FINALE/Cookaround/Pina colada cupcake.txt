DIFFICOLTÀ
bassa
La ricetta dolce che ti proponiamo oggi, è perfetta per concludere una cena estiva, magari organizzata in terrazza o in giardino. La freschezza di un cocktail abbinata a questi dolcetti monoporzione, regaleranno a tutti i commensali una coccola golosa a conclusione di un pasto sicuramente ben riuscito! Si sa che comunque i cupcakes sono sempre ben graditi alle persone di ogni età, quindi giochiamo facile!

                                                                                      
                
                                                                Panna fresca
                                                                                          200
                  gr
                                                              
              
                                  
                
                                                                Farina 00
                                                                                          150
                  gr
                                                              
              
                                  
                
                                                                Ananas
                                                                                          125
                  gr
                                                              
              
                                  
                
                                                                Latte di cocco
                                                                                          100
                  gr
                                                              
              
                                  
                
                                                                Farina di cocco
                                                                                          55
                  gr
                                                              
              
                                  
                
                                                                Succo di ananas
                                                                                          50
                  gr
                                                              
              
                                  
                
                                                                Zucchero
                                                                                          50
                  gr
                                                              
              
                                  
                
                                                                Olio di semi di arachide
                                                                                          35
                  gr
                                                              
              
                                  
                
                                                                Rum bianco
                                                                                          30
                  ml
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Lievito per dolci
                                                                                          1
                  bustina
                                                              
              
                                  
                
                                                                Ciliegie candite
                                                                                          9
                  
                                                              
              
                                  
                
                                                                Ananas
                                                                  a pezzi -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Inizia la preparazione dei pina colada cupcake partendo dalla panna. Prendi una ciotola e versaci la panna fresca, sbattila con una frusta elettrica fino a montarla a neve ferma. Aggiungi 50 g. di latte di cocco e 40 g. di farina di cocco.

                      
                                          
                       
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Usando una spatola in silicone o una frusta a mano, incorpora il latte e la farina di cocco alla panna, procedi molto delicatamente e con movimento dal basso verso l'alto e viceversa, in questo modo non rischierai di smontare la panna. Metti la crema ottenuta in una sac a poche munita di bocchetta a stella e riponi in frigorifero, lasciala in frigo fino al momento dell'utilizzo. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In una ciotola rompi un uovo, aggiungi lo zucchero, il restante latte di cocco, l’olio di arachide e il succo di ananas.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Lavora gli ingredienti con una frusta per qualche minuto, aggiungi la farina 00 e continua a lavorare con la frusta fino ad ottenere un impasto senza grumi.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungi quindi l’ananas a pezzetti, la restante farina di cocco, il rum, il lievito per dolci e amalgama il tutto fino ad ottenere un composto dalla consistenza morbida e omogenea.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Disponi dei pirottini di carta in una teglia per muffin e versa l'impasto al loro interno. Cuoci a 180°C per 20 minuti in forno statico preriscaldato. Quando i cupcakes sono cotti estraili dal forno e falli raffreddare completamente nella teglia. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Decora i cupcake con la crema preparata precedentemente, un pezzetto di ananas e, in cima, una ciliegina candita.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        I pina colada cupcake Si conservano in frigo, in un contenitore a chiusura ermetica, per 2-3 giorni.
                  
                
                              
          
                              Consiglio
                                
                  
                                        L’ananas può essere sia fresco che sciroppato, se scegli quello fresco fai in modo che sia abbastanza maturo.
Se non vuoi usare il rum puoi sostituirlo con la stessa quantità di succo di ananas.
Al posto delle ciliegine candite, puoi utilizzare quelle al maraschino o sotto spirito.
Puoi preparare in anticipo sia la crema che le basi per poi comporre i cupcake all’ultimo minuto, in questo modo le basi non si ammorbidiranno troppo a causa del contatto prolungato con la crema. 
                  
                
                              
          
                  