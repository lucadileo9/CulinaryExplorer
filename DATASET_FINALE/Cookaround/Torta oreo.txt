DIFFICOLTÀ
molto bassa
La torta Oreo, la cheesecake senza cottura conosciuta anche come Oreo Dream Pie, è una famosissima ricetta americana diffusa in tutto il mondo. La base della torta Oreo, dal sapore deciso, creata con un mix di biscotti Oreo e burro, fa da contrasto alla delicatezza della crema a base di panna fresca e formaggio. Questo dolce senza cottura è anche bello esteticamente: il candore della panna fa un bellissimo contrasto con il colore intenso dei famosi biscotti d'oltre oceano. 

                                                Ingredienti per la base
                                                                      
                
                                                                Biscotti Oreo
                                                                                          200
                  gr
                                                              
              
                                  
                
                                                                Burro fuso
                                                                                          100
                  gr
                                                              
              
                                                                                      Ingredienti per la crema 
                                                                      
                
                                                                Formaggio spalmabile
                                                                                          500
                  gr
                                                              
              
                                  
                
                                                                Panna fresca liquida
                                                                                          200
                  gr
                                                              
              
                                  
                
                                                                Zucchero
                                                                                          150
                  gr
                                                              
              
                                  
                
                                                                Biscotti Oreo
                                                                  sbriciolati -
                                                                  6
                  
                                                              
              
                                  
                
                                                                Gelatina in fogli
                                                                                          6
                  gr
                                                              
              
                                  
                
                                                                Panna
                                                                  o latte -
                                                                  20
                  ml
                                                              
              
                                                                                      Ingredienti per la decorazione 
                                                                      
                
                                                                Biscotti Oreo
                                                                                          
                  q.b.
                                                              
              
                                  
                
                                                                Panna montata
                                                                                          
                  q.b.
                                                              
              
                                                                                                Attrezzature
              
                
                                  Anello per torte da 18 cm.                                
              
                          

                    
                            
          
                            Come fare la base della Torta Oreo
                                
                  
                    1
                                                                
                                          
                      in un mixer metti i biscotti Oreo e tritali finemente.

                      
                                          
                       
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trasferisci gli Oreo in una ciotola e aggiungi il burro fuso, mescola fino a ottenere un composto compatto e versalo in una tortiera a cerniera foderata con carta forno, oppure in un anello per torte poggiato direttamente sul piatto da portata.

                      
                                          
                       
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Compatta il composto di biscotti e burro con il dorso di un cucchiaio, infine metti la base della cheesecake Oreo in frigorifero.
                      
                                                              
                                                
													
												
                                                
													
												
                                              
                                        
                    
                    
                
                                              
          
                            Come fare la crema della Torta Oreo
                                
                  
                    4
                                                                
                                          
                      In una ciotola con poca acqua fredda, immergi i fogli di gelatina e lasciali ammorbidire per qualche minuto. Trasferisci la gelatina ammorbidita in un'altra ciotola e falla sciogliere, mescolandola, in poco latte (o panna) caldo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      In una ciotola più grande, unisci formaggio e zucchero.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Monta il formaggio zuccherato con le fruste elettriche e, quando avrai ottenuto una crema, aggiungi la panna fresca liquida, continua a montare fino a quando non avrai ottenuto una crema al formaggio liscia e morbida, a questo punto aggiungi il liquido in cui hai sciolto la gelatina e mescola per amalgamare bene alla crema. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Aggiungi anche i 6 Oreo sbriciolati grossolanamente e mescola tutto con delicatezza. 

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Estrai la base della cheesecake dal frigo e versaci sopra la crema di formaggio. Livella la superficie con una spatola, decora a piacere con i biscotti e riponi la Torta Oreo in frigorifero per almeno 3 ore.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Quando la crema sarà ben rappresa, togli la torta dalla tortiera e, se vuoi, decora la Cheesecake Oreo con ciuffi di panna montata prima di servirla tagliata a fette.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Puoi aromatizzare la crema con vaniglia o scorza di limone. Al posto del formaggio puoi utilizzare la ricotta o il mascarpone. Se non vuoi utilizzare la gelatina in fogli, puoi conservare la torta in freezer e gustarla come semifreddo.
 
                  
                
                              
          
                              Conservazione
                                
                  
                                        La cheesecake Oreo si conserva in frigorifero per 2 giorni, oppure in freezer per 1 settimana.
 
                  
                
                              
          
                  