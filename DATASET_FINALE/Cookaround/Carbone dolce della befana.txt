DIFFICOLTÀ
media
Il carbone dolce, il tipico dolce della Befana che non può mancare nella calza dei bambini il giorno dell’Epifania.

                                                                                      
                
                                                                Zucchero a velo
                                                                                          225
                  gr
                                                              
              
                                  
                
                                                                Albume
                                                                  (35 g) -
                                                                  1
                  
                                                              
              
                                  
                
                                                                Succo di limone
                                                                                          5
                  gocce
                                                              
              
                                  
                
                                                                Alcool puro
                                                                  (o anche vodka secca o rum bianco) -
                                                                  1
                  cucchiaio da tavola
                                                              
              
                                  
                
                                                                Carbone vegetale
                                                                                          5
                  gr
                                                              
              
                                  
                
                                                                Zucchero
                                                                                          300
                  gr
                                                              
              
                                  
                
                                                                Acqua
                                                                                          100
                  gr
                                                              
              
                                  
                
                                                                Bicarbonato
                                                                                          1
                  cucchiaio da tè
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Versa l’albume in una ciotola, aggiungi 5 gocce di succo di limone e monta a neve ben ferma con le fruste elettriche.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi anche un cucchiaio di alcool, ricordati che se non hai l’alcool in casa, puoi sostituirlo con vodka secca o rum bianco. Continua a lavorare il composto con le fruste aggiungendo un cucchiaio di zucchero a velo alla volta.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Una volta che avrai finito con lo zucchero a velo, aggiungi metà del carbone vegetale (se non hai il carbone vegetale puoi utilizzare del colorante nero in polvere), ora la tua glassa, risulterà densa e corposa al punto giusto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      A questo punto, dovrai preparare lo sciroppo. Versa lo zucchero in una pentola dal fondo spesso, ricorda che deve essere capiente perchè il composto tenderà a gonfiarsi, aggiungi l’acqua e accendi la fiamma, fai sciogliere lo zucchero a fiamma dolce.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Dopo circa 10/12 minuti, noterai che lo sciroppo cambierà colore e densità, risulterà leggermente dorato, se hai un termometro da cucina, assicurati che sia arrivato a 140°/141°, se non hai un termometro puoi fare i test con l’acqua fredda.

                      
                                          
                      Per fare il test: prendi un cucchiaino di sciroppo, immergi il cucchiaino in un bicchiere con acqua fredda, se si scioglie, non è ancora pronto, se fila, il tuo sciroppo è perfetto.

                      
                                          
                       Aggiungi il restante carbone vegetale e mescola bene, poi unisci anche tre cucchiai della glassa preparata, incorporandone sempre poca alla volta. Ora non ti resta che versare un cucchiaino di bicarbonato, continua a mescolare, noterai il composto addensarsi e gonfiarsi.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Quando il composto sarà gonfio non aspettare ulteriormente, versalo subito in uno stampo da plumcake ricoperto di carta forno. Fai riposare il carbone per almeno 30 minuti in modo che si  raffreddi e si assesti perfettamente. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Ora il tuo carbone dolce è freddo, puoi tirarlo fuori dallo stampo e tagliarlo, andranno benissimo dei tagli irregolari, in questo modo sarà ancora più realistico. Il carbone dolce è pronto, non ti resta che nasconderlo o sparirà prima di arrivare dentro alla calza della Befana.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il carbone dolce della befana, essendo molto ricco di zucchero si può conservare anche per un mese, abbi l'accortezza di riporlo in una scatola di latta ben chiusa.
                  
                
                              
          
                  