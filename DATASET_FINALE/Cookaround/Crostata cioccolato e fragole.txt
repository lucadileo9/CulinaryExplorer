DIFFICOLTÀ
bassa


                                                Per circa 250 g di pasta frolla
                                                                      
                
                                                                Farina
                                                                                          125
                  gr
                                                              
              
                                  
                
                                                                Burro
                                                                                          50
                  gr
                                                              
              
                                  
                
                                                                Zucchero
                                                                                          60
                  gr
                                                              
              
                                  
                
                                                                Uova
                                                                                          ½
                  
                                                              
              
                                  
                
                                                                Vanillina
                                                                                          ½
                  bustine
                                                              
              
                                  
                
                                                                Sale
                                                                                          1
                  pizzico
                                                              
              
                                                                                      Per la farcia
                                                                      
                
                                                                Cioccolato fondente
                                                                                          75
                  gr
                                                              
              
                                  
                
                                                                Fragole
                                                                                          500
                  gr
                                                              
              
                                  
                
                                                                Gelatina
                                                                  neutra -
                                                                  150
                  gr
                                                              
              
                                                                                                Attrezzature
              
                
                                  Carta forno /                                   Microonde /                                   Pennello /                                   Stampo da crostata                                
              
                          

                    
                            
          
                            Preparazione
                                
                  
                    1
                                                                
                                          
                      Qualora non abbiate a disposizione un guscio precotto di pasta frolla, realizzate un impasto di frolla per cottura in bianco.

                      
                                          
                      Quindi disponete la pasta frolla in uno stampo di circa 20 cm di diametro e cuocetelo per 20 minuti in forno a 200°C avendo l'accortezza di coprire la frolla con della carta forno riempita con dei pesetti da pasticceria o con riso o fagioli.

                      
                                          
                      Sfornate il guscio di pasta frolla, rimuovete la carta forno con i pesetti o con il riso e infornate nuovamente per circa 5 minuti o fino a doratura.

                      
                                          
                      Fate fondere il cioccolato fondente a bagno maria o in forno a microonde.

                      
                                          
                      Colate il cioccolato fuso sul guscio di pasta frolla.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lavate e pulite le fragole, quindi tagliatele a metà e disponetele sul cioccolato fuso.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Lasciate freddare bene la crostata, quindi spennellate le fragole con della gelatina neutra oppure spolverate a piacere con dello zucchero a velo.
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                        Se avete un po' più di tempo e vi piace la consistenza cremosa nelle crostate, invece di farcire col solo cioccolato potete preparare una semplice crema al cioccolato fondente.Ovviamente va bene la ricetta di crema al cioccolato che preferite ma potete anche fare questa, semplice e veloce: battete energicamente 2 tuorli con 60 g di zucchero (di più se il vostro cioccolato è molto amaro), aggiungete 50 g di amido di mais. A parte fate scaldare, senza portare all'ebollizione, 300 ml di latte e 200 ml di panna, metteteci dentro 200 g ci cioccolato fondente (circa al 50% di cacao) ridotto in pezzi, mescolate velocemente per farlo sciogliere. Aggiungete questo composto ai tuorli e mescolate con cura per evitare la formazione di grumi. Mettete tutto sul fuoco bassissimo e fate addensare senza fare mai bollire.E' una crema versatile e golosissima, che ben si sposa con le fragole.
                  
                
                              
          
                                                                    Come dorare
                    
                                                                  
          
                                                                    Come fondere
                    
                                                                  
          
                  