DIFFICOLTÀ
bassa
L'erbazzone, o scarpazzone, è una torta salata tipica della provincia di Reggio Emilia; la ricetta si prepara con un impasto di farina, strutto, olio e acqua, e un ripieno di bietole, cipolle, formaggio e lardo. L'erbazzone è una ricetta antica, che nasce dalla tradizione contadina, e che prevede l'utilizzo di ingredienti semplici. Il nome scarpazzone deriva dal fatto che tra le verdure usate ci sono le scarpe, ovvero le coste delle bietole, che conferiscono al ripieno una consistenza croccante.

                                                Ingredienti per la pasta matta
                                                                      
                
                                                                Farina 00
                                                                                          300
                  gr
                                                              
              
                                  
                
                                                                Strutto
                                                                                          50
                  gr
                                                              
              
                                  
                
                                                                Acqua
                                                                                          120
                  gr
                                                              
              
                                  
                
                                                                Sale
                                                                                          7
                  gr
                                                              
              
                                                                                      Ingredienti per il ripieno 
                                                                      
                
                                                                Bietole
                                                                                          1
                  kg
                                                              
              
                                  
                
                                                                Lardo pancettato
                                                                                          120
                  gr
                                                              
              
                                  
                
                                                                Cipolla
                                                                                          1
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Parmigiano Reggiano grattugiato
                                                                                          70
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come cucinare un buonissimo erbazzone tradizionale: pulisci e monda le bietole, tagliale in pezzi e sbollentali in abbondante acqua salata.

                      
                                          
                      Quando l'erba sarà cotta, scolala, lasciala sgocciolare stizzandola un po' con me mani e riducila, tagliandola ulteriormente con un coltello.

                      
                                          
                      Sminuzza il lardo, fallo rosolare in padella per far rilasciare il suo grasso.

                      
                                          
                      Trita aglio e cipolla e aggiungili in padella, fai rosolare fino a che non diventano traslucidi, infine aggiungi le bietole. Insaporisci con due prese di sale, una spolverata di pepe e lascia che si asciughi l'acqua che le bietole rilasciano.

                      
                                          
                      Quando il ripieno sarà asciutto, mettilo in un recipiente, lascialo raffreddare e aggiungi il parmigiano.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Prepara la pasta matta: in un recipiente metti la farina e lo strutto. Sciogli il sale in acqua tiepida e aggiungila alla farina. Impasta con le mani per compattare gli ingredienti, infine trasferisci l'impasto sul piano di lavoro e continua a impastare fino a quando non si è creata una pasta morbida, malleabile e liscia. 

                      
                                          
                      Rimetti la pasta nella ciotola, copri con la pellicola trasparente e lascia riposare almeno 45 minuti in frigorifero, questo passaggio è molto importante per donare alla pasta la giusta elasticità.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando avrai fatto riposare la pasta matta, prendine i due terzi e stendila sottilmente con un mattarello, deve avere lo spessore di mezzo cm circa. Adagia la sfoglia su una teglia, farcisci con il ripieno e coprilo con la restante pasta matta messa da parte e stesa al mattarello.

                      
                                          
                      Chiudi i contorni girando i lati verso l'interno e bucherella la superficie con la punta di un coltello.

                      
                                          
                      Fare cuocere l'erbazzone a 220°C  nel ripiano centrale del forno in modalità statica per circa 20 minuti o comunque fino a doratura.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Puoi conservare l'erbazzone in frigorifero per massimo 48h ben chiuso ermeticamente. Puoi anche surgelarlo per circa un mese, chiaramente solo se avrai utilizzato ingredienti freschi per cucinarlo.
 
                  
                
                              
          
                              Consiglio
                                
                  
                                        Se non vuoi utilizzare lo strutto, puoi utilizzare il burro nelle stesse quantità.
 
                  
                
                              
          
                  