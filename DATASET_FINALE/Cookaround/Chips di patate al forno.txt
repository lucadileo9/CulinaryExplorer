DIFFICOLTÀ
molto bassa
Con la ricetta di oggi ti propongo uno snack leggero e golosissimo: le chips di patate al forno. Queste deliziose patatine sottili sono sfiziosissime, super croccanti e facili da preparare, usando una mandolina invece del coltello otterrai dei veli di patata che potrai servire come contorno per arrosti di carne o grigliate di pesce, oppure semplicemente gustarle come merenda vegetariana e decisamente più sana rispetto ai prodotti industriali. Scopri le nostre migliori ricette con le patate.

                                                Ingredienti per le chips di patate
                                                                      
                
                                                                Patate
                                                                                          2
                  
                                                              
              
                                  
                
                                                                Farina di riso
                                                                                          1
                  cucchiaio da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Rosmarino secco
                                                                                          1
                  cucchiaio da tavola
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                      Ingredienti per la salsa allo yogurt
                                                                      
                
                                                                Yogurt greco bianco
                                                                                          2
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          1
                  cucchiaio da tè
                                                              
              
                                  
                
                                                                Erba cipollina
                                                                  tritata -
                                                                  1
                  cucchiaio da tavola
                                                              
              
                                                                                      Ingredienti per la maionese veg
                                                                      
                
                                                                Aquafaba
                                                                  ben fredda -
                                                                  100
                  ml
                                                              
              
                                  
                
                                                                Olio di semi
                                                                                          260
                  gr
                                                              
              
                                  
                
                                                                Senape dolce
                                                                                          1
                  cucchiaio da tè
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Succo di limone filtrato
                                                                  o aceto di mele -
                                                                  1
                  cucchiaio da tavola
                                                              
              
                                                                                                Attrezzature
              
                
                                  Carta forno /                                   Ciotola /                                   Coltelli /                                   Cucchiaio /                                   Frullatore ad immersione /                                   Mandolina /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Pela e lava le patate. Non usare quelle farinose, ma quelle adatte ad essere cotte al forno. Con una mandolina o con un coltello taglia delle fettine sottili. Più saranno sottili più saranno croccanti dopo la cottura.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mettile in una ciotola e aggiungi la farina di riso, il sale e il rosmarino.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Mescola con le mani per far aderire bene tutti gli ingredienti alle fettine di patate. Rivesti con carta forno una teglia e disponi le patate senza sovrapporre le fette. Inforna in forno statico, già caldo, a 200 ° per circa 20-25 minuti o comunque fino a quando non saranno dorate.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Nel frattempo prepara la salse partendo da quella allo yogurt: mettilo in una ciotolina e unisci il sale e l’olio. Taglia l'erba cipollina ben lavata e aggiungila allo yogurt. Mescola per bene.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Prepara la maionese con aquafaba: in una ciotola mettine 100 g (la ottieni lessando 500 g di ceci secchi lasciati a mollo una notte con 1,2 l di acqua). Deve essere ben fredda. Aggiungi la senape e il sale.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Versa a filo l’olio di semi,,, mentri frulli con il frullatore ad immersione, fino a quando non si sarà addensata. Unisci il succo di limone filtrato o l’aceto di mele e mescola.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Sforna le patate quando sono ben dorate e servile con le salse preparate.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Ti sconsiglio di conservare le chips perchè tenderebbero a perdere la loro croccantezza. Puoi però conservare le salse due o tre giorni in frigorifero in un contenitore a chiusura ermetica.
                  
                
                              
          
                              Consiglio
                                
                  
                                        Al posto della farina di riso puoi utilizzare la semola di grano duro rimacinata. Se ti piace il sapore piccante al condimento delle chips puoi aggiungere del peperoncino in polvere. Alla salsa allo yogurt invece puoi unire uno spicchio di aglio tritato finemente.
                  
                
                              
          
                  