DIFFICOLTÀ
bassa


                                                                                      
                
                                                                Uova
                                                                                          4
                  
                                                              
              
                                  
                
                                                                Funghi porcini
                                                                  freschi -
                                                                  2
                  
                                                              
              
                                  
                
                                                                Gorgonzola
                                                                                          100
                  gr
                                                              
              
                                  
                
                                                                Latte intero
                                                                  facoltativo -
                                                                  100
                  ml
                                                              
              
                                  
                
                                                                Cipollotti
                                                                  fresco -
                                                                  1
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe misto
                                                                                          
                  q.b.
                                                              
              
                                                                                                Attrezzature
              
                
                                  Frusta elettrica /                                   Padella                                
              
                          

                    
                            
          
                            Preparazione
                                
                  
                    1
                                                                
                                          
                      Rompete le uova e sbattetele giusto quel tanto che serve per romperle e salate.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Scaldate in una padella, preferibilmente di ferro, un bel giro d'olio extravergine d'oliva.

                      
                                          
                      Non appena l'olio sarà caldo, rovesciate le uova in padella e lasciate che cuociano.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Affettate le cappelle dei porcini molto finemente.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Scaldate un giro d'olio in un'altra padella e fatevi soffriggere un cipollotto affettato, quindi unite i porcini che dovranno prendere appena calore.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Tagliate il gorgonzola a fettine.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Quando l'omelette risulterà quasi completamente rassodata, distribuitevi sopra le fettine di gorgonzola e mantenete il tutto sul fuoco affinché il formaggio prenda calore, senza sciogliersi completamente.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Macinate un po' di pepe misto sui funghi e sulla omelette, quindi togliete i porcini dal fuoco e distribuiteli sulla omelette.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Piegate l'omelette, ancora sul fuoco, a metà e schiacciatela per qualche secondo cosicché si mantenga in forma.
                      
                                                              
                                                
													
												
                                              
                                        
                    
                    
                
                                                
                  
                    9
                                                                
                                          
                      Trasferite l'omelette su di un vassoio da portata e servitela in tavola, con queste quantità potrete condividerla tranquillamente con 3 o 4 amici.
                      
                                                            
                    
                    
                
                                              
          
                              Note
                                
                  
                                        Molto spesso la frittata e l’omelette vengono confuse, mentre tra le due pietanze esistono delle sostanziali differenze.L’omelette, di origine francese, è composta di sole uova e gli ingredienti del ripieno vengono aggiunti verso la fine della cottura. Viene cotta da un solo lato e viene chiusa su se stessa o sul ripieno. Come dicono i francesi, deve restare un po’ baveuse all’interno, ossia le uova devono risultare rapprese ma non cotte del tutto.Nella frittata invece gli ingredienti vengono mescolati con cura insieme all’uovo e la cottura deve avvenire su entrambi i lati.Di tradizione italiana è, per esempio, la frittata di cipolle, piatto povero per eccellenza.
                  
                
                              
          
                                                                    Come montare la panna
                    
                                                                  
          
                                                                    Come soffriggere
                    
                                                                  
          
                                                                    Come rassodare un uovo
                    
                                                                  
          
                  