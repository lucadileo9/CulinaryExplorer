DIFFICOLTÀ
molto bassa
Il Tiramisù di fragole è un inno alla primavera e un dolce meravigliosamente moderno, fresco e profumato. Adatto a tutta la famiglia, è un raffinato dessert per il pranzo o la cena: rapido e dal profumo inconfondibile, è bellissimo anche a vedersi. La sua facilità di preparazione e il risultato garantito, lo rendono una versione di successo del più classico e tradizionale Tiramisù.

                                                                                      
                
                                                                Mascarpone
                                                                                          500
                  gr
                                                              
              
                                  
                
                                                                Fragole
                                                                                          400
                  gr
                                                              
              
                                  
                
                                                                Zucchero a velo
                                                                                          140
                  gr
                                                              
              
                                  
                
                                                                Savoiardi
                                                                                          100
                  gr
                                                              
              
                                  
                
                                                                Zucchero
                                                                                          20
                  gr
                                                              
              
                                  
                
                                                                Albumi d'uovo
                                                                                          2
                  
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Lava bene le fragole, delicatamente per non rovinarle e con acqua fredda. 

                      
                                          
                      Lasciane da parte 4 intere scegliendole della stessa forma e dimensione, queste ti serviranno per decorare le coppette. Togli il picciolo alle altre e tagliale a pezzi.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Metti le fragole tagliate nel bicchiere di un frullatore, aggiungi lo zucchero e frulla per il tempo necessario ad ottenere una purea. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Per rendere la purea di consistenza vellutata ti consiglio di passarla al setaccio. Procedi in questo modo: sistema un passino a maglia sottile sopra ad una ciotola, versaci la purea di fragole e con una spatola inizia a mescolare spingendo delicatamente la polpa di fragole verso le maglie del setaccio. 

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Adesso monta gli albumi: mettili in una ciotola ben pulita, o nel bicchiere del frullatore, aggiungi un pizzico di sale e montali a neve ben ferma. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Adesso assembla la crema per il tiramisù di fragole: in una ciotola capiente versa il mascarpone, aggiungi i 2/3 della purea di fragole e mescola bene con una spatola fino a che il composto non prende una bella colorazione rosa. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Aggiungi lo zucchero a velo, mescola per farlo assorbire e poi unisci gli albumi, Con gli albumi procedi a cucchiaiate e mescola con movimento delicato dall'alto verso il basso per non smontarli. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Metti sul piano di lavoro le coppette che ti serviranno e sistema in ognuna un cucchiaio di crema, inzuppa alcuni savoiardi e ponili sopra la crema nelle coppette.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Copri con altra crema e fai un altro strato con i savoiardi imbevuti nelle fragole, termina con la crema e lisciala bene in superficie con la spatola. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Sopra l'ultimo strato di crema fai cadere un cucchiaio di purea di fragole, poi decora la superficie delle coppette con dei savoiardi spezzati, secondo il tuo gusto. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Sono a dieta ma vorrei comunque una coppetta di tiramisù alle fragole, come posso fare? 
  							Puoi sostituire il mascarpone con la stessa quantità di ricotta e lo zucchero con la stessa quantità di eritritolo, in questo modo ridurrai le calorie, chiaramente non esagerare, mangialo una sera per premiarti e non concederti il bis
  						
  					  						
  							Non mi piacciono i savoiardi, cosa posso usare per fare una buona base?
  							Puoi usare dei pavesini, oppure altro tipo di biscotti secchi, anche dei quadratini di pan di spagna possono essere adatti a questo dessert. 
  						
  										
				
              
          
                  