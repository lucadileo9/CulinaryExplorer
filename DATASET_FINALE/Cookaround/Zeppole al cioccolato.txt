DIFFICOLTÀ
bassa
Per la festa del papà ti proponiamo un dolce classico ma alternativo! Abbiamo preso la ricetta delle classiche zeppole di San giuseppe ma le abbiamo declinate al cioccolato! Ne è risultato un impasto golosissimo! Se le riempi con crema pasticcera, chantilly o panna, comunque con un ripieno dal colore chiaro e delicato, otterrai un effetto ottico molto elegante. 

                                                Ingredienti pasta choux al cacao
                                                                      
                
                                                                Acqua
                                                                                          250
                  ml
                                                              
              
                                  
                
                                                                Burro
                                                                                          110
                  gr
                                                              
              
                                  
                
                                                                Zucchero semolato
                                                                                          30
                  gr
                                                              
              
                                  
                
                                                                Sale fino
                                                                                          1
                  
                                                              
              
                                  
                
                                                                Farina 00
                                                                                          140
                  gr
                                                              
              
                                  
                
                                                                Cacao amaro in polvere
                                                                                          20
                  gr
                                                              
              
                                  
                
                                                                Uova intere
                                                                  se sono piccole, anche 4 -
                                                                  3
                  
                                                              
              
                                                                                      Ingredienti crema al mascarpone
                                                                      
                
                                                                Mascarpone
                                                                                          250
                  mg
                                                              
              
                                  
                
                                                                Panna da montare
                                                                                          250
                  ml
                                                              
              
                                  
                
                                                                Zucchero a velo
                                                                                          60
                  gr
                                                              
              
                                  
                
                                                                Ciliegie sciroppate
                                                                                          
                  q.b.
                                                              
              
                                                                                                Attrezzature
              
                
                                  Carta forno /                                   Ciotole /                                   Planetaria /                                   Sac à poche /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare le zeppole al cioccolato inizia con la preparazione della pasta choux al cacao: in un pentolino versa l’acqua, lo zucchero, il pizzico di sale e il burro. Metti sul fuoco e fai sciogliere fino al raggiungimento del bollore. Una volta raggiunto il bollore, spegni il fuoco e aggiungi farina e cacao tutto in una volta. Mescola velocemente con un cucchiaio di legno fino a che il composto non si staccherà dalle pareti e una patina bianca si sarà formata sul fondo del pentolino.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lascia raffreddare il composto nel pentolino, poi trasferiscilo in una planetaria con il gancio a foglia. Versa un uovo per volta mescolando ad alta velocità: non aggiungere il successivo uovo fino a quando quello precedente non sarà stato completamente assorbito.

                      
                                          
                      Continua a montare fino ad ottenere un composto cremoso ed omogeneo, quando avrai raggiunto la consistenza desiderata, trasferisci l'impasto in una tasca da pasticciere con punta a stella.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Rivesti una leccarda da forno o una teglia, con carta da forno e spremi l'impasto per formare degli anelli, devono sembrare delle ciambelline con due giri su se stesse.

                      
                                          
                      Cuoci le zeppole nel forno statico preriscaldato a 190° per circa 40 minuti.

                      
                                          
                      Una volta cotte, spegni e lascia riposare le zeppole nel forno spento con sportello aperto per circa 5 minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Nel frattempo che le zeppole si raffreddano, preapara il ripieno di crema al mascarpone: nella ciotola della planetaria versa il mascarpone e lo zucchero a velo, mescola il tutto.

                      
                                          
                      Aggiungi la panna fresca liquida e monta il tutto fino ad ottenere una crema spumosa.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Una volta pronta la crema, taglia le zeppole al cioccolato e, con l'aiuto di una sac a poche, versa un po' di crema suulla metà inferiore, copri con la calotta superiore e sistema nel piatto da portata, quando le avrai riempite tutte e tutte sistemate sul piatto, spolverizzale di zucchero a velo fatto passare da un passino a maglie strette.

                      
                                          
                      Per rendere le zeppole al cioccolato ancora più golose e più belle, puoi decorarle con un ciuffetto di crema e con ciliegie candite.

                      
                                          
                      Le zeppole sono pronte e le puoi servire!
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  