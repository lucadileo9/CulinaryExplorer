DIFFICOLTÀ
molto bassa
Il pane veloce integrale è una pagnotta casalinga semplice e gustosa. Un’ottima alternativa al classico pane che richiederebbe tempi di lievitazione molto lunghi. Con questa ricetta otterrete un filoncino morbido, dorato e croccante. Grazie all’utilizzo della farina integrale il pane veloce avrà un gusto rustico e casareccio, che lo renderà perfetto per accompagnare salumi e formaggi. Il pane veloce integrale risulta leggero e ben lievitato nonostante i tempi ridotti, perciò se avete voglia di fare il pane in casa, ma non avete tempo, questa è la ricetta giusta per voi!

                                                                                      
                
                                                                Farina integrale
                                                                                          200
                  gr
                                                              
              
                                  
                
                                                                Farina 00
                                                                                          100
                  gr
                                                              
              
                                  
                
                                                                Acqua
                                                                                          175
                  gr
                                                              
              
                                  
                
                                                                Sale fino
                                                                                          5
                  gr
                                                              
              
                                  
                
                                                                Olio extravergine d'oliva (EVO)
                                                                                          5
                  gr
                                                              
              
                                  
                
                                                                Lievito di birra secco
                                                                                          5
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparrae il pane veloce integrale all’interno di una ciotola versate la farina integrale, la farina 00 e il lievito di birra secco.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mescolate con un cucchiaio.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unite anche l’acqua.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Infine aggiungete il sale e l’olio extravergine d’oliva.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Impastate per bene con le mani fino ad amalgamare gli ingredienti. Lavorate l’impasto all’interno della ciotola o, se preferite, trasferitevi su una spianatoia.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Impastate fino ad ottenere un panetto liscio, compatto ed omogeneo.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Posizionate l’impasto ottenuto all’interno di una ciotola capiente. Coprite con della pellicola trasparente e mettete il tutto a lievitare nel forno spento ma con la luce accesa per almeno 1 ora. L’impasto dovrà raddoppiare il suo volume.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Trascorso il tempo necessario riprendete l’impasto e lavoratelo fino ad ottenere un filone. Cercate di dare una forma bombata e ben tesa. Posizionate il pane veloce integrale su una leccarda foderata con la carta da forno.
                      
                                                              
                                                
													
												
                                              
                                        
                    
                    
                
                                                
                  
                    9
                                                                
                                          
                      Eseguite tre tagli trasversali sulla superficie.
                      
                                                              
                                                
													
												
                                              
                                        
                    
                    
                
                                                
                  
                    10
                                                                
                                          
                      Coprite il pane con un canovaccio o con della pellicola trasparente. Mettete di nuovo a lievitare all’interno del forno spento con la luce accesa per circa 30 minuti.
                      
                                                              
                                                
													
												
                                              
                                        
                    
                    
                
                                                
                  
                    11
                                                                
                                          
                      Scaldate il forno a 250° in modalità ventilata. All’interno del forno inserite un piccolo contenitore con dentro dell’acqua. Quando il forno avrà raggiunto la temperatura, infornate e cuocete a 250° per 10 minuti, poi abbassate la temperatura a 190° e proseguite la cottura per altri 20 minuti.
                      
                                                            
                    
                    
                
                                                
                  
                    12
                                                                
                                          
                      Sfornate, lasciate intiepidire su una gratella e servitevi pure il vostro pane veloce integrale.
                      
                                                            
                    
                    
                
                                              
          
                              Conservazione
                                
                  
                                        Conservate il pane veloce integrale a temperatura ambiente chiuso in un sacchetto di carta per circa 2-3 giorni. Il pane può essere congelato una volta cotto. Al momento di servirlo fatelo scongelare in frigorifero e poi passatelo in forno per qualche minuto.
                  
                
                              
          
                              Consiglio
                                
                  
                                        Potete sostituire il lievito di birra secco con 15 g di lievito di birra fresco da sciogliere nell’acqua tiepida. Potete aggiungere semi o frutta secca in base ai vostri gusti. Se in cottura, la superficie del pane dovesse scurirsi troppo, copritelo con un foglio di carta da forno.
                  
                
                              
          
                  