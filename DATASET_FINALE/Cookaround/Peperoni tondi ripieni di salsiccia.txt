DIFFICOLTÀ
bassa
I peperoni tondi ripieni di salsiccia sono una portata molto sfiziosa perfetta se dovete fare una cena tra amici o perché no un ricco buffet o aperitivo. I peperoni tondi infatti sono per loro natura dei contenitori perfetti che riescono ad accogliere i più svariati ripieni. In questo caso vi proponiamo della salsiccia, ma questa ovviemente è solo un'idea, voi potrete utilizzare anche ciò che avete nel frigo e che deve essere consumato, in questo caso sarà una ricetta zero spreco! Le verdure ripiene di carne sono un grande classico, in questo caso i peperoni, resi più leggeri dalla breve scottatura, vengono riempiti con un impasto morbido a base di salsiccia. Se non doveste trovare questi tondi potete farcire tranquillamente con questo ripieno anche quelli lunghi tagliati a falde.  Un piatto saporito che può essere preparato anche con un certo anticipo, cosa desiderare di più? Se amate questo genere di proposte ve ne diamo anche un'altra molto saporita: che ne dite di realizzare anche un bel piatto di melanzane ripiene di carne?

                                                                                      
                
                                                                Peperoni
                                                                  tondi -
                                                                  8
                  
                                                              
              
                                  
                
                                                                Salsiccia di maiale
                                                                                          200
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Peperoncini piccanti
                                                                                          1
                  
                                                              
              
                                  
                
                                                                Vino rosato
                                                                                          1
                  bicchiere
                                                              
              
                                  
                
                                                                Mollica di pane
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                                Attrezzature
              
                
                                  Forno /                                   Padella /                                   Pentola /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Pulite e private dei semi i peperoni. Lessateli per 10 minuti in acqua salata, scolateli e lasciateli raffreddare.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In una padella con l'olio, rosolate lo spicchio d'aglio intero e il peperoncino, aggiungete la salsiccia sbriciolata, lasciate rosolare fino a cottura.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Sfumate con il vino e lasciatelo evaporare completamente.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      In una ciotola amalgamate la mollica di pane, precedentemente tenuto a mollo in acqua e strizzato e la salsiccia cotta fino ad ottenere un impasto omogeneo.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Farcite i peperoni con l'impasto, cuoceteli in forno a 180°C per 30 minuti.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  