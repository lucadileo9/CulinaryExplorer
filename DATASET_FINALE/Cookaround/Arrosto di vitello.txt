DIFFICOLTÀ
bassa
L'arrosto di vitello è un secondo piatto che spesso e volentieri noi italiani amiamo preparare per la domenica o per le feste in famiglia perchè è un piatto gustoso, semplice da preparare e sempre di grande effetto!

                                                                                      
                
                                                                Carne di vitello
                                                                  da arrosto -
                                                                  750
                  gr
                                                              
              
                                  
                
                                                                Cipolle rosse
                                                                                          1
                  
                                                              
              
                                  
                
                                                                Cipolle
                                                                                          1
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Chiodi di garofano
                                                                                          2
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Burro
                                                                                          35
                  gr
                                                              
              
                                  
                
                                                                Carote
                                                                                          2
                  
                                                              
              
                                  
                
                                                                Dado vegetale
                                                                  oppure di carne -
                                                                  2
                  
                                                              
              
                                  
                
                                                                Vino bianco
                                                                                          ½
                  bicchieri
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare l'arrosto di vitello dovrete come prima cosa acquistare un bel pezzo di vitello che sia noce, sottofesa o scamone dal vostro macellaio di fiducia che provvederà anche a legarvelo a dovere con una bella rete che conserverà la carne in forma anche durante la cottura.

                      
                                          
                      Prendete un bel tegame, ovviamente che sia sufficientemente ampio da poter contenere il pezzo di vitello e fatevi scaldare il burro e l'olio extravergine d'oliva fino a che non risultino ben caldi. 
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                       Mentre l'olio ed il burro si scaldano preparate la cipolla: rimuovete gli strati esterni più secchi e tagliatele a tocchetti grossolani, non sarà necessario affettare o tritare finemente perchè il nostro scopo è di ritrovare parti di cipolla nel fondo di cottura.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trasferite l'arrosto nel tegame e fate in modo che si rosoli in modo uniforme su tutti i lati, anche sulle due facce alle estremità del taglio di carne, questo consentirà all'arrosto di conservare la sua umidità e tutti i suoi umori all'interno risultando, al termine della cottura, succulento e morbido.

                      
                                          
                      Per capire se l'arrosto è rosolato per bene, dovrete osservare il colore della superficie che dovrà passare da un rosso pallido ad un marroncino con parti più scure date dalla caramellizzazioni degli zuccheri della carne stessa, per la reazione di Maillard.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Mentre la carne rosola a dovere, preparate anche le carote: rimuovete le estremità, pelatele con un pelapatate e tagliatele, infine, a tocchetti.

                      
                                          
                      Aggiungete tutte le verdure ed uno spicchio d'aglio in camicia appena schiacciato, all'arrosto ben rosolato nel tegame e fate in modo che queste siano ben distribuite in uno strato uniforme nel tegame stesso.

                      
                                          
                      Abbassate il fuoco e lasciate che le verdure appassiscano dolcemente, mescolando di tanto in tanto.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Quando vedete che il fondo di cottura si è asciugato, sfumate la preparazione con del vino bianco secco di buona qualità. Alzate nuovamente la fiamma per far sì che la parte alcolica del vino possa evaporare molto velocemente lasciando nel tegame solo la parte aromatica del vino.

                      
                                          
                      Salate adeguatamente l'arrosto ed aggiungete anche gli altri aromi e spezie: un paio di chiodi di garofano ed un cucchiaio di pepe nero in grani.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Quando ancora vedrete il fondo di cottura asciugarsi eccessivamente, aggiungete uno o due mestoli di brodo vegetale (se non l'avete, va bene anche dell'acqua calda) e protraete la cottura per almeno un'ora a fiamma bassa e a tegame coperto.

                      
                                          
                      Controllate di tanto in tanto che il fondo di cottura dell'arrosto non si sia asciugato eccessivamente, qualora lo fosse dovrete semplicemente aggiungere altro brodo o acqua calda e continuare la cottura.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Al termine della cottura dell'arrosto, potrete trasferire la carne dal tegame al tagliere. Dovrete rimuovere la rete elastica che avrà fatto il suo lavoro e dovrete affettare l'arrosto in fette non troppo sottili.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Unite nuovamente le fette d'arrosto al fondo di cottura e lasciate che queste s'insaporiscano a fuoco dolce nel sugo stesso per una quindicina di minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Trascorsi i quindici minuti, servite le fette di arrosto di vitello in un bel vassoio da portata guarnendo con le verdure ed il sughetto del fondo di cottura. Servite a piacere questo arrosto con le verdure accompagnandolo con della polenta di mais morbida.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        La carne di vitello è troppo costosa, si può rifare lo stesso arrosto con altri tipi di carne meno costosi?
Puoi sostituire il vitello con un'altra carne bianca come quella di maiale ed il taglio consigliato è la lonza che ha il giusto apporto di grasso che consentirà d'avere un arrosto morbido e succulento.
Posso modificare la ricetta aggiungendo delle verdure nel fondo di cottura a mio piacimento?
Certo che si! Puoi tranquillamente aggiungere anche del sedano, per esempio, oppure per dare un tocco un po' originale anche dei funghi.
Mi sono imbattuto in questa ricetta ma in realtà cercavo un arrosto al forno, mi potete linkare qualche ricetta?
Potresti provare questa ricetta del maialino arrosto con patate oppure questo prosciutto arrosto classico o ancora questo arrosto ripieno.
                  
                
                              
          
                  