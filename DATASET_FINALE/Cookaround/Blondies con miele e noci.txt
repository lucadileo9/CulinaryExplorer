DIFFICOLTÀ
bassa
I blondies con miele e noci sono dei dolcetti del tutto simili nella tecnica di preparazione e nell'aspetto ai brownies con la differenza che sono chiari, blondies appunto; questo è dovuto alla mancanza del cioccolato nell'impasto che conferisce ai brownies il caratteristico color marrone.

                                                                                      
                
                                                                Burro
                                                                                          115
                  gr
                                                              
              
                                  
                
                                                                Miele
                                                                                          180
                  gr
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Tuorlo d'uovo
                                                                                          1
                  
                                                              
              
                                  
                
                                                                Farina 00
                                                                                          140
                  gr
                                                              
              
                                  
                
                                                                Lievito per dolci
                                                                                          1
                  bustina
                                                              
              
                                  
                
                                                                Noci
                                                                                          100
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i blondies con miele e noci dovrete come prima cosa far fondere il burro insieme al miele. Potete procedere sia in un pentolino che nel microonde se siete abbastanza padroni del mezzo, ricordate che il burro nel microonde tende a scoppiettare, quindi se lo usate procedete con una potenza bassa.

                      
                                          
                      Una volta fuso il burro e mescolatosi con il miele, togliete il pentolino dal fuoco o la ciotola dal microonde e mettete da parte a stiepidirsi leggermente.
                      
                                                                                
                    
                    
                    
                
                                                
                  
                    2
                                                                
                                          
                      Unite, quindi il tuorlo e l'uovo e mescolate fino a farli incorporare a dovere, aggiungete la farina ed il lievito per dolci ben setacciati e mescolate ancora fino a farla incorporare.

                      
                                          
                       
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Passate ai gherigli di noce, se non li avete già sgusciati dovrete provvedere, quindi tritateli grossolanamente poiché dovranno sentirsi all'interno dell'impasto. Uniteli al composto e mescolate.
                      
                                                            
                    
                    
                
                                                
                  
                    4
                                                                
                                          
                      Foderate con della carta forno uno stampo quadrato di circa 20x20 cm, quindi colate la pastella in uno strato uniforme.
                      
                                                            
                    
                    
                
                                                
                  
                    5
                                                                
                                          
                      Scaldate il forno a 180°C ed infornate lo stampo per circa 20 minuti o a cottura del dolce. Per verificare il giusto grado di cottura dovrete procedere con la prova stecchino: infilzate lo stecchino e se esce pulito allora potrete sfornare il dolce.

                      
                                          
                      Sformate la torta blondie dopo qualche minuto e tagliatela in quadrotti che farete freddare completamente prima di servirli in tavola.
                      
                                                            
                    
                    
                
                                              
          
                  