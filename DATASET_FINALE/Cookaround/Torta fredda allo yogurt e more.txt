DIFFICOLTÀ
molto bassa
La torta fredda allo yogurt greco e more è un dolce estivo dal gusto piacevole e delicato, perfetto da servire a fine pasto. Ottimo anche da proporre per una golosa merenda in compagnia. La base per realizzare questo dessert al cucchiaio è preparata con biscotti secchi e burro fuso. La farcia è composta da: yogurt greco, panna fresca montata, zucchero a velo, colla di pesce per addensare, ed in più la farcia viene arricchita dalla purea di more. Il risultato è un dessert fresco e gustoso!

                                                Ingredienti per la base
                                                                      
                
                                                                Digestive (biscotti)
                                                                                          250
                  gr
                                                              
              
                                  
                
                                                                Burro fuso
                                                                                          150
                  gr
                                                              
              
                                                                                      Ingredienti per la farcia
                                                                      
                
                                                                Yogurt greco
                                                                                          500
                  gr
                                                              
              
                                  
                
                                                                Panna fresca
                                                                                          500
                  gr
                                                              
              
                                  
                
                                                                More
                                                                                          250
                  gr
                                                              
              
                                  
                
                                                                Colla di pesce
                                                                                          3
                  foglie
                                                              
              
                                  
                
                                                                Zucchero a velo
                                                                                          125
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la torta fredda allo yogurt  emore iniziate sciacquando le more e poi tamponatele delicatamente.Tritate finemente i biscotti secchi. Sciogliete nel microonde il burro per qualche secondo alla temperatura di 800 watt. Unite il burro fuso nella terrina dove avete messo i biscotti tritati.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mescolate e versate il composto ottenuto in una tortiera da 24 cm con apertura a cerniera foderata alla base con un foglio di carta forno. Livellate bene il composto e mettetelo in frigorifero coperto con pellicola trasparente a rassodare per 30 minuti. Intanto procedete con la preparazione della farcia. A parte montate a neve la panna fresca. Immergete i 3 fogli di colla di pesce in acqua fredda per 10 minuti. Dovranno ammorbidirsi. Prelevate 30 ml di panna liquida e tenetela da parte, vi servirà poi per far sciogliere completamente la colla di pesce ammorbidita.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In un boccale a bordi alti mettete 150 gr. di more e con il mixer ad immersione frullatele. In una ciotola unite lo yogurt greco con lo zucchero a velo, amalgamate. Passate le more frullate in un colino a maglia stretta, ed il succo ottenuto versatelo direttamente nella ciotola dove avete lavorato lo yogurt greco con lo zucchero, mescolate. Ora è arrivato il momento di aggiungere la panna montata, amalgamate delicatamente.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Scaldate senza far bollire la panna che avete tenuto da parte, strizzate bene la colla di pesce ammorbidita e immergetela nella panna calda, mescolate in modo da scioglierla completamente. Versatela a filo nel composto, mescolando di continuo, in modo da evitare la formazione di grumi. Ora che avete preparato la farcia riprendete la base dal frigorifero e farcitela con la crema di yogurt e more. Livellate e mettete a rapprendere in frigorifero per 6 ore. Quando andrete a togliere dalla tortiera la vostra torta decoratela in superficie con le more che avete tenuto da parte e, se volete potete dare una nota di colore e freschezza, con qualche fogliolina di menta fresca.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La torta fredda allo yogurt greco e more si mantiene bene per 2 giorni in frigorifero chiusa in contenitori ermetici. Potete anche congelarla porzionandola.
                  
                
                              
          
                  