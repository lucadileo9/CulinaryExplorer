DIFFICOLTÀ
molto bassa
Le mele cotte con gelato sono un dolce casalingo senza tempo, semplice da preparare che sfrutta la polpa dolce e zuccherina di questi gustosi frutti. Ogni famiglia custodisce la sua ricetta della nonna: c'è la versione in forno, quella bollita, quella più moderna al microonde, oppure quella veloce in padella, come nella ricetta che trovate qui. Perfette da servire come dessert a fine pasto ma ideali anche per una merenda dei bambini sana e genuina. Le mele cotte sono ottime da gustare da sole ma vi soprenderà la loro versatilità in cucina, potrete ritrovarle nelle ricette della tradizione come lo strudel o la crostata oppure in piatti salati come secondi di carne o contorni di verdure, perfetti per chi ama i sapori agrodolci. Non vi resta che venire a scoprire i segreti per preperare delle perfette mele cotte e sperimentare anche altre ricette sfiziose con le mele:

                                                                                      
                
                                                                Mele Golden
                                                                                          500
                  gr
                                                              
              
                                  
                
                                                                Zucchero
                                                                                          60
                  gr
                                                              
              
                                  
                
                                                                Succo di limone
                                                                                          20
                  gr
                                                              
              
                                  
                
                                                                Cannella
                                                                                          
                  q.b.
                                                              
              
                                  
                
                                                                Gelato alla vaniglia
                                                                                          120
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare le mele cotte con gelato per prima cosa occorre lavare bene le mele sotto l’acqua corrente.
                      
                                                                                
                    
                    
                    
                
                                                
                  
                    2
                                                                
                                          
                      Sbucciare le mele. Dividerle in due parti e togliere il torsolo.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Dividere ogni spicchio a metà e tagliare ogni parte a dadini regolari.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Inserire le mele all’interno di una padella antiaderente da 24 cm e aggiungere lo zucchero.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungere il succo spremuto del limone e un pizzico di cannella.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Cuocere a fiamma bassa per 10 minuti. Mescolare di tanto in tanto. Togliere dal fuoco, inserire le mele all’interno di coppette monoporzione e aggiungere una pallina di gelato.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Consigliamo di consumare subito le mele cotte in padella.
                  
                
                              
          
                              Consiglio
                                
                  
                                        Potete sostituire lo zucchero con il miele. Potete aggiungere dell’uvetta dopo averla posta in ammollo in acqua tiepida per 10 minuti e poi scolata. Potete sostituire il succo del limone con la stessa quantità di vino bianco o succo di mele.
                  
                
                              
          
                  