DIFFICOLTÀ
molto bassa
La ricetta di oggi è un primo piatto molto sostanzioso, potremmo quasi definirlo un piatto unico che fa comodo nei giorni in cui siamo molto di fretta ma non vogliamo comunque rinunciare ad un buon pasto appagante. 

                                                                                      
                
                                                                Spaghetti
                                                                  grossi  -
                                                                  320
                  gr
                                                              
              
                                  
                
                                                                Pomodorini datterini
                                                                                          130
                  gr
                                                              
              
                                  
                
                                                                Feta greca
                                                                                          120
                  gr
                                                              
              
                                  
                
                                                                Patè di olive
                                                                                          2
                  cucchiai da tavola
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Basilico
                                                                                          1
                  mazzo
                                                              
              
                                  
                
                                                                Aglio
                                                                                          2
                  spicchi
                                                              
              
                                                                                                Attrezzature
              
                
                                  Ciotola /                                   Coltello /                                   Cucchiaio di legno /                                   Padella /                                   Pentola /                                   Tagliere                                
              
                          

                    
                            
          
                            Preparazione
                                
                  
                    1
                                                                
                                          
                      Come ti ho detto prima, il sugo di questa veloce ricetta si prepara nel tempo in cui la pasta cuoce, quindi la prima cosa da fare è riempire una pentola di acqua potabile non salata e metterla sul fornello. Non appena hai sistemato il tegame sul fornello accendi il fuoco, fiamma vivace, coprilo con il suo coperchio e inizia a preparare il sughetto.

                      
                                          
                      Lava e asciuga le foglie di basilico, mettile su un tagliere e tagliale a listarelle. Metti l'olio, l'aglio e il basilico tagliato in una padella antiaderente e fai leggermente appassire mescolando con un cucchiaio di legno. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Adesso taglia i pomodorini datterino a metà, o in quarti, dipende dai tuoi gusti, e aggiungili nella padella, mescola per insaporire e fai andare per un paio di minuti.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando i pomodorini saranno morbidi, avranno rilasciato un po' del loro liquido e si saranno insaporiti, con una pinzetta da cucina togli l'aglio. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Adesso taglia la feta a cubetti, vedrai che si sbriciolerà, non è un problema, appena hai ricavato i cubetti di feta uniscila al sugo in padella.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungi il paté di olive e termina la cottura per altri due minuti, il tuo sugo è pronto e l'acqua della pasta è sicuramente arrivata a bollore!
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Butta un pugno di sale grosso nella pentola con l'acqua che bolle, poi versa gli spaghetti e cuoci per il tempo previsto nella confezione.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Quando la pasta sarà cotta al dente, scolala con uno scolapasta e versala nella padella con il sugo, se necessario accendi un minuto il fuoco sotto alla padella mentre mescoli con un cucchiaio di legno per far insaporire. Servi caldo. 
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Per questa ricetta abbiamo usato il paté di olive e mandorle fatto da noi, ma se non hai tempo o voglia di cucinarlo va benissimo un qualsiasi altro paté che trovi in commercio. Oltre al paté di olive potresti provare a cucinare questi spaghetti con del pesto alla genovese o con crema di zucchine. Puoi anche decidere per una pasta corta e servirla fredda come insalata di pasta! 
                  
                
                              
          
                  