DIFFICOLTÀ
media
Torta di patate in padella con spinaci e mozzarella, si tratta di una ricetta molto sfiziosa, salvacena e svuotafrigo semplice e veloce da realizzare. Scopri le nostre migliori ricette con le patate.

                                                                                      
                
                                                                Patate
                                                                                          500
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Pangrattato
                                                                                          2
                  cucchiai da tavola
                                                              
              
                                  
                
                                                                Parmigiano
                                                                                          70
                  gr
                                                              
              
                                  
                
                                                                Spinaci
                                                                                          500
                  gr
                                                              
              
                                  
                
                                                                Mozzarella
                                                                                          250
                  gr
                                                              
              
                                  
                
                                                                Cipolla
                                                                                          30
                  gr
                                                              
              
                                  
                
                                                                Olio di oliva
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                                                                                Attrezzature
              
                
                                  Ciotola /                                   Coltello /                                   Coperchio /                                   Forchetta /                                   Padella /                                   Pentola /                                   Piatto /                                   Schiacciapatate /                                   Tagliere                                
              
                          

                    
                            
          
                            Preparazione
                                
                  
                    1
                                                                
                                          
                      Per la realizzazione della torta di patate in padella con spinaci e mozzarella, la prima cosa che dovrai fare è lessare le patate.

                      
                                          
                      Immergi le patate in abbondante acqua salata, lascia cuocere fin quando non saranno diventate morbide fino all'interno. 

                      
                                          
                      Nel frattempo prepara il ripieno. 

                      
                                          
                      Prendi gli spinaci, elimina le foglie deteriorate e le parti più dure e legnose.

                      
                                          
                      Lava sotto acqua abbondante, più volte, fino ad eliminare totalmente i residui di terra.

                      
                                          
                      In una padella versa un filo di olio, aggiungi la cipolla finemente tritata e lascia soffriggere qualche minuto.

                      
                                          
                      Aggiungi gli spinaci, che saranno molto voluminosi ma appassiranno velocemente e diventeranno circa un quarto.

                      
                                          
                      Aggiusta di sale e pepe e lascia evaporare l’acqua. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Gli spinaci sono pronti, mettili in una ciotola e lasciali raffreddare.

                      
                                          
                      Dopo, aggiungi 20 g di parmigiano e la mozzarella che avrai precedentemente tagliato a cubetti. Mescola. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando le patate saranno pronte, lasciale intiepidire e schiacciale in un contenitore con uno schiacciapatate. 

                      
                                          
                      Aggiungi il restante parmigiano, le uova, sale, pepe e il pangrattato. Mescola: otterrai un composto piuttosto morbido e compatto.

                      
                                          
                      Prendi una padella capiente, versa un filo di olio sul fondo. Con le mani prendi una piccola parte del composto di patate, schiaccialo e appoggialo sul fondo della padella e, pezzetto dopo pezzetto, realizza il primo strato di patate.

                      
                                          
                      A questo punto inserisci tutto il condimento, creando lo strato centrale.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Infine, procedi come prima per creare l'ultimo strato di patate che andrà a chiudere la torta di patate in padella con spinaci e mozzarella.

                      
                                          
                      Copri con un coperchio e lascia cuocere per circa 15 minuti a fiamma bassa. 

                      
                                          
                      Passati i 15 minuti, controlla che il fondo sia ben dorato, prendi un piatto da portata e lascia scivolare la torta di patate sul piatto. 

                      
                                          
                      Copri con la padella e gira. 

                      
                                          
                      Fai cuocere anche l’altro lato, coprendo, per altri 10 minuti.

                      
                                          
                      A cottura ultimata, fai intiepidire qualche minuto e gira nuovamente la torta su un piatto di portata.

                      
                                          
                      Servi la torta di patate in padella spinaci e mozzarella ancora calda e filante. Sarà buonissima anche fredda.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Puoi conservare la torta di patate in padella con spinaci e mozzarella in frigorifero, chiusa ermeticamente, fino a 48 ore.
                  
                
                              
          
                  