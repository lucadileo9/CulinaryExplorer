DIFFICOLTÀ
bassa
Cercate un dessert facile e veloce che vi faccia fare un figurone per un’occasione speciale? Il millefoglie con crema diplomatica e gocce di cioccolato è ciò che fa per voi, una torta con base di fragrante pasta sfoglia farcita con un ripieno morbido e goloso! La crema diplomatica si ottiene dall’unione di crema pasticcera e panna montata, e viene anche chiamata chantilly all’italiana. Noi abbiamo deciso di aggiungere le gocce di cioccolato per renderla ancora più ricca! Un dolce dai sapori semplici e tradizionali che piace sempre a tutti e quindi perfetto anche per una festa di compleanno.

                                                                                      
                
                                                                Rotolo di pasta sfoglia
                                                                  rettangolare -
                                                                  1
                  
                                                              
              
                                  
                
                                                                Gocce di cioccolato
                                                                                          50
                  gr
                                                              
              
                                  
                
                                                                Zucchero di canna
                                                                                          
                  q.b.
                                                              
              
                                  
                
                                                                Zucchero a velo
                                                                                          
                  q.b.
                                                              
              
                                                                                      Per la crema diplomatica
                                                                      
                
                                                                Latte
                                                                                          500
                  ml
                                                              
              
                                  
                
                                                                Zucchero
                                                                                          150
                  gr
                                                              
              
                                  
                
                                                                Tuorli
                                                                                          4
                  
                                                              
              
                                  
                
                                                                Amido di mais
                                                                                          40
                  gr
                                                              
              
                                  
                
                                                                Vanillina
                                                                                          1
                  bustina
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Panna da montare
                                                                                          250
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare il millefoglie con crema diplomatica e gocce di cioccolato, per prima cosa preparate la crema pasticcera, che dovrà essere ben fredda e soda nel momento in cui assemblerete il dolce.

                      
                                          
                      Portate il latte a sfiorare il bollore; nel frattempo versate in un altro pentolino i tuorli, l’amido di mais, lo zucchero, un pizzico di sale e la vanillina.

                      
                                          
                      Mescolate gli ingredienti con una frusta, poi aggiungete un pochino di latte caldo e continuate a mescolare fino ad ottenere un composto liscio e privo di grumi.

                      
                                          
                      Solo a questo punto unite il restante latte e fatelo incorporare completamente.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mettete il pentolino sul fuoco e fate addensare mescolando continuamente per evitare che si attacchi sul fondo, ci vorranno alcuni minuti.

                      
                                          
                      Quando la crema pasticcera sarà pronta toglietela dal fuoco, versatela in una ciotola e lasciate intiepidire.

                      
                                          
                      Coprite con pellicola trasparente facendola aderire alla crema, in questo modo non formerà la pellicina, poi mettete a raffreddare in frigorifero.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Srotolate il rotolo di pasta sfoglia, dividetelo in 3 rettangoli e bucherellatelo con una forchetta.

                      
                                          
                      Spolverizzate la pasta sfoglia con lo zucchero di canna e trasferitela in una teglia.

                      
                                          
                      Cuocete in forno ventilato preriscaldato a 180° per 10 minuti, fin quando sarà gonfia e dorata.

                      
                                          
                      Quando sarà cotta, sfornata e lasciate raffreddare.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Versate la panna in una ciotola e montatela con le fruste elettriche.

                      
                                          
                      A questo punto unite la crema pasticcera e incorporatela alla crema facendo movimenti dal basso verso l’alto in modo da non smontare il tutto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungete le gocce di cioccolato e incorporatele nello stesso modo. Trasferite la crema diplomatica in un sac-à-poche.

                      
                                          
                      Prendete un rettangolo di pasta sfoglia ormai freddo e adagiatelo sul piatto da portata, poi farcite con ciuffi di crema diplomatica e gocce di cioccolato.

                      
                                          
                      Coprite con il secondo rettangolo di pasta sfoglia e farcite con la restante crema, poi aggiungete il terzo e ultimo rettangolo di pasta sfoglia e completate con abbondante zucchero a velo.

                      
                                          
                      Il vostro millefoglie con crema diplomatica e gocce di cioccolato è pronto per essere servito.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        E’ preferibile consumare il millefoglie con crema diplomatica e gocce di cioccolato entro la giornata per evitare che la pasta sfoglia perda la sua fragranza.
Potete preparare la crema pasticcera la sera prima per farla raffreddare al meglio.
                  
                
                              
          
                              Consiglio
                                
                  
                                        Chi desidera può aromatizzare la crema diplomatica con un goccio di rum o brandy.
                  
                
                              
          
                  