DIFFICOLTÀ
molto bassa
Le pere al vino rosso sono un dolce autunnale che si prepara con pochi ingredienti e in poco tempo. Le pere cotte nel vino rosso sono una ricetta semplice ma d'effetto, che esalta il gusto dolce delle pere e il sapore intenso del vino rosso, aromatizzato con spezie come la cannella, l'anice stellato e i chiodi di garofano. Le pere al vino rosso sono ottime da sole, ma sono sublimi se accompagnate con una pallina di gelato alla vaniglia o alla crema. 

                                                                                      
                
                                                                Pere abate
                                                                                          3
                  
                                                              
              
                                  
                
                                                                Vino rosso
                                                                                          250
                  gr
                                                              
              
                                  
                
                                                                Acqua
                                                                                          250
                  gr
                                                              
              
                                  
                
                                                                Zucchero
                                                                                          150
                  gr
                                                              
              
                                  
                
                                                                Chiodi di garofano
                                                                                          6
                  
                                                              
              
                                  
                
                                                                Anice stellato
                                                                                          3
                  
                                                              
              
                                  
                
                                                                Stecca di cannella
                                                                                          1
                  
                                                              
              
                                  
                
                                                                Scorza di limone
                                                                  biologica -
                                                                  1
                  
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come cucinare delle succosissime pere al vino rosso: versa l’acqua e il vino in una pentola, ti consiglio di utilizzare un pentolino o un bollilatte, può andar bene un diametro 18-20 in modo che le pere risultino abbastanza coperte senza dover utilizzare troppi liquidi.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi lo zucchero, la stecca di cannella, i fiori di anice stellato e i chiodi di garofano, poi porta a ebollizione a fiamma moderata.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando il vino inizia a bollire, lava e sbuccia le pere, infine immergile nel vino aromatizzato.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Lava accuratamente un limone bio, sbuccialo con un pelapatate o con un coltello affilato e versa la scorza del limone insieme alle pere per aromatizzare e dare un po’ di freschezza.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Gira delicatamente le pere di tanto in tanto, con un cucchiaio di legno per non rovinarne la polpa, e cuocile per 20 minuti circa, quando le pere sono cotte, scolale e appoggiale in un piatto.

                      
                                          
                      Fai bollire ancora lo sciroppo di vino per una decina di minuti in modo da ridurlo, otterrai circa 100 g. di sciroppo, una volta pronto, colalo attraverso un passino per eliminare le spezie e versalo sulle pere.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Le pere al vino rosso sono pronte, non ti resta che servirle sia calde che a temperatura ambiente. Sono ottime accompagnate a del gelato o a della crema pasticcera.

                      
                                          
                       
                      
                                                            
                    
                    
                
                                              
          
                              Consiglio
                                
                  
                                        Potresti sostituire la scorza del limone con la scorza dell'arancia per variare l'aroma delle pere. Se ti avanzano delle pere cotte al vino puoi tagliarle a pezzi e servirle con altra frutta invernale per una deliziosa macedonia mista. Sono ottime accompagnate a banane, kiwi, arance, clementine, frutti di bosco e frutta secca.
                  
                
                              
          
                              Conservazione
                                
                  
                                        Le pere cotte al vino sono conservabili solo per poche ore in un contenitore ermetico posto in frigo, per questo ti consiglio di non esagerare con le dosi della ricetta.
                  
                
                              
          
                  