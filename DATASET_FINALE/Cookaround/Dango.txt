DIFFICOLTÀ
bassa
I dango sono dei dolcetti tipici della cucina giapponese a base di farina di riso glutinoso. I tre colori rosso, bianco e verde tipici di questo delizioso triplice spiedino, rappresentano una sorta di porta fortuna.

                                                Ingredienti per i dango bianchi
                                                                      
                
                                                                Farina di riso glutinoso
                                                                                          50
                  gr
                                                              
              
                                  
                
                                                                Acqua
                                                                                          35
                  gr
                                                              
              
                                  
                
                                                                Zucchero
                                                                                          10
                  gr
                                                              
              
                                                                                      Ingredienti per i dango rossi
                                                                      
                
                                                                Farina di riso glutinoso
                                                                                          50
                  gr
                                                              
              
                                  
                
                                                                Acqua
                                                                                          30
                  gr
                                                              
              
                                  
                
                                                                Zucchero
                                                                                          10
                  gr
                                                              
              
                                  
                
                                                                Colorante alimentare rosso
                                                                                          
                  q.b.
                                                              
              
                                                                                      Ingredienti per i dango verdi
                                                                      
                
                                                                Farina di riso glutinoso
                                                                                          50
                  gr
                                                              
              
                                  
                
                                                                Acqua
                                                                                          30
                  gr
                                                              
              
                                  
                
                                                                Zucchero
                                                                                          10
                  gr
                                                              
              
                                  
                
                                                                Colorante alimentare verde
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per la preparazione dei dango: se utilizzi colorante in polvere puoi usare una sola ciotola in cui produrre tutto l'impasto che potrai dividere in un secondo momento. Se, invece, utilizzi colorante in gel, procedi con tre ciotole.

                      
                                          
                      Versa 50 g di farina di riso glutinoso in ogni ciotola, aggiungi 10 g di zucchero e mescola.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Per preparare i dango bianchi, dovrai aggiungere solo acqua, mentre dovrai aggiungere del colorante rosso e del colorante verde nelle altre due ciotole.

                      
                                          
                      Aggiungi l’acqua a filo man mano che viene assorbita. Probabilmente ti serviranno poche gocce di acqua in più per i dango bianchi, mescola prima con un cucchiaio, poi continua a mano.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      L’impasto è molto particolare: è privo di glutine, ma essendo a base di riso glutinoso, ossia colloso legherà molto bene e risulterà elastico. Quando hai ottenuto i tre colori diversi, dovrai procedere allo stesso modo con tutti gli impasti, uno alla volta. 

                      
                                          
                      Inizia dal bianco, lavora il tuo impasto ottenendo un filoncino, con l’aiuto di un tarocco o di un coltello affilato, taglia a pezzetti come se fossero degli gnocchi.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Arrotonda ogni pezzetto sui palmi delle mani. Procedi allo stesso modo con i dango verdi e con i dango rossi, fino a realizzare tutte le palline.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Prepara una pentola con abbondante acqua, portala a ebollizione e quando arriverà a bollore, versa i primi dango, puoi anche versare tutti i colori insieme, ma meglio ancora partire dal bianco, per poi passare al verde e per ultimo il rosso, questo perché alcuni coloranti rischiano di perdere colore e potresti sporcare anche gli altri dango. Scola i dango man mano che vengono a galla e versali in una ciotola di acqua fredda, procedi allo stesso modo con tutti e tre i colori.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Togli i dango dall'acqua fredda e infilali negli spiedini, 3 dango per ogni stecco, l’ordine preciso è verde, bianco e rosso. Procedi così fino ad ultimare le palline preparate. I dango sono pronti, non ti resta che fare felici i bambini!

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  