DIFFICOLTÀ
bassa
Il polpettone al forno è una ricetta classica della nostra cucina tradizionale. In questa versione ricca di buon prosciutto e cremoso formaggio, diventa un secondo piatto da accompagnare con  patate o verdure cotte al forno.

                                                Ingredienti per 4 persone
                                                                      
                
                                                                Carne macinata mista
                                                                                          600
                  gr
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Parmigiano grattugiato
                                                                                          60
                  gr
                                                              
              
                                  
                
                                                                Pangrattato
                                                                                          50
                  gr
                                                              
              
                                  
                
                                                                Prosciutto cotto
                                                                                          150
                  gr
                                                              
              
                                  
                
                                                                Formaggio
                                                                                          150
                  gr
                                                              
              
                                  
                
                                                                Prezzemolo
                                                                                          
                  q.b.
                                                              
              
                                  
                
                                                                Noce moscata in polvere
                                                                                          
                  q.b.
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                                Attrezzature
              
                
                                  Carta forno /                                   Ciotole /                                   Forchetta /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Inizia pesando e preparando tutti gli ingredienti che compongono la ricetta. In un’ampia ciotola metti la carne macinata, condiscila con l’uovo. Poi aggiungi una presa di sale, il prezzemolo fresco sciacquato e tritato a coltello e la noce moscata.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Continua poi aggiungendo il parmigiano grattugiato ed infine il pangrattato. Amalgama il tutto.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Su un foglio di carta forno adagia la carne macinata condita, schiacciala con le mani: dovrai appiattire il tutto per bene. Al centro metti il condimento: distribuisci nel senso della lunghezza la metà delle fette di prosciutto cotto, il formaggio tagliato precedentemente a dadini e chiudi con le restanti fette di prosciutto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Ora, aiutandoti con la carta forno, chiudi avvolgendo prima da una parte, poi dall’altra. Poi pressa bene con le mani in modo che la carne si sigilli ed avvolga per bene il ripieno.

                      
                                          
                      Questa operazione è importante per la riuscita del piatto, altrimenti in cottura il ripieno potrebbe fuoriuscire dalla carne.

                      
                                          
                      Per far sì che il polpettone sia bello compatto cucinalo avvolto nella carta forno, chiudendo a caramella le due estremità. Posiziona il polpettone al centro di una teglia forno.

                      
                                          
                      Preriscalda il forno a 180°C in modalità ventilato.

                      
                                          
                      Appena il forno sarà in temperatura, cucina il polpettone sempre avvolto nella sua carta per 30 minuti.

                      
                                          
                      Trascorsi 30 minuti apri la carta forno, in questo modo si cucinerà bene e formerà una bella crosticina croccante.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il polpettone può essere preparato anche il giorno prima, basta avere l’accortezza di lasciarlo chiuso in un contenitore ermetico e cucinarlo il giorno successivo.
Si mantiene bene anche cotto per 2 giorni in frigorifero, sempre chiuso in un contenitore ermetico o avvolto nella pellicola trasparente per alimenti.
Si può congelare una volta cotto; chiudilo negli appositi sacchetti per freezer.
                  
                
                              
          
                  