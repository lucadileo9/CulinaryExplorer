DIFFICOLTÀ
media
Il danubio salato è il re degli antipasti! La ricetta del danubio più famosa è senz'altro quella dolce, originaria della Campania, ma, lasciatelo dire: se non hai mai provato il danubio salato ti sei perso davvero un'esperienza! Quelle soffici palline di pane ripiene a sorpresa di ingredienti sempre diversi e golosi, così appaganti sin dal primo morso, sono di sicuro l'antipasto più ambito di tutto il buffet! Facci caso se ti capita: se sei ad un aperitivo o apericena con il danubio in tavola, sarà uno dei primi piatti a rimanere vuoti, infatti, se la gioca alla grande con le mitiche pizzette! 

                                                Ingredienti per l'impasto
                                                                      
                
                                                                Farina Manitoba
                                                                                          300
                  gr
                                                              
              
                                  
                
                                                                Latte
                                                                                          300
                  ml
                                                              
              
                                  
                
                                                                Farina 0
                                                                                          200
                  gr
                                                              
              
                                  
                
                                                                Olio extravergine di oliva
                                                                                          30
                  ml
                                                              
              
                                  
                
                                                                Sale
                                                                                          15
                  gr
                                                              
              
                                  
                
                                                                Zucchero
                                                                                          5
                  gr
                                                              
              
                                  
                
                                                                Lievito di birra disidratato
                                                                  (oppure 8 gr Lievito di birra fresco) -
                                                                  3
                  gr
                                                              
              
                                  
                
                                                                Uovo
                                                                  medio -
                                                                  1
                  
                                                              
              
                                                                                      Per farcire
                                                                      
                
                                                                Mozzarella
                                                                                          300
                  gr
                                                              
              
                                  
                
                                                                Polpa di pomodoro
                                                                                          300
                  gr
                                                              
              
                                  
                
                                                                Olio extravergine di oliva
                                                                                          3
                  cucchiai da tavola
                                                              
              
                                  
                
                                                                Origano secco
                                                                                          
                  q.b.
                                                              
              
                                  
                
                                                                Sale
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Se hai la planetaria ti consiglio di usarla per impastare altrimenti potrai farlo a mano in una ciotola. Versa nella ciotola il lievito, aggiungi le farine, l’uovo e latte, impasta per alcuni minuti e poi aggiungi l’olio extravergine d’oliva e il sale. Continua ad impastare fino ad ottenere un composto liscio e ben incordato. 

                      
                                          
                       
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trasferisci l'impasto nella spianatoia, coprilo con un canovaccio e lascialo riposare per 15 minuti.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Fai il primo giro di pieghe a3: prendi una parte d'impasto, portala verso il centro, prendi l'altra parte e sovrapponi.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Gira ora l'impasto di 90° e ripeti le pieghe a 3, prendi una parte d'impasto portala verso il centro, prendi l'altra parte e sovrapponi.

                      
                                          
                       
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Dai, a questo punto, una forma sferica all'impasto, in questo modo otterrai una crescita regolare in lievitazione. Riponi l'impasto nella ciotola, copri con della pellicola trasparente e fai lievitare per 9/10 ore in frigorifero.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Dopo la lievitazione, riprendi l'impasto rovescialo nella spianatoia leggermente infarinata e sgonfialo con le mani.

                      
                                          
                      Dividi l'impasto in piccole porzioni, il nostro è diviso in 15 parti da circa 60g l'una.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Taglia la mozzarella a pezzi. Versa la polpa di pomodoro in una ciotola e aggiungi un pizzico di sale, dell'origano e dell'olio extravergine, mescola e metti da parte. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Prendi un pezzo d'impasto, appiattiscilo e metti al centro qualche cucchiaino di pomodoro, della mozzarella e una spolverata d'origano, chiudi i bordi, pizzicandoli in modo che l'impasto s'attacchi, forma una pallina e riponila nella teglia con la chiusura verso il basso.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Prosegui in questo modo fino a riempire tutte le parti di impasto che hai creato. Disponile vicine tra di loro, aggiungi del pomodoro sulla superficie e spolvera con origano. Copri con un canovaccio e lascia lievitare per mezz'ora.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Accendi il forno statico a 180° e quando sarà caldo inforna, fai cuocere per 30 minuti. Quando il danubio salato sarà pronto, sfornalo e servilo caldo o a temperatura ambiente.
                      
                                                            
                    
                    
                
                                              
          
                  