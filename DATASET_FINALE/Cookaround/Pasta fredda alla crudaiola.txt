DIFFICOLTÀ
molto bassa
La pasta alla crudaiola è un piatto tipico della cucina italiana, che si prepara con pasta fredda condita di base con pomodorini, basilico, olio e formaggio.

                                                                                      
                
                                                                Pomodorini datterini
                                                                                          350
                  gr
                                                              
              
                                  
                
                                                                Farfalle
                                                                                          320
                  gr
                                                              
              
                                  
                
                                                                Tonno sott'olio
                                                                  peso non sgocciolato -
                                                                  250
                  gr
                                                              
              
                                  
                
                                                                Olive taggiasche
                                                                                          3
                  cucchiai da tavola
                                                              
              
                                  
                
                                                                Olio extravergine d'oliva (EVO)
                                                                                          6
                  cucchiai da tavola
                                                              
              
                                  
                
                                                                Aglio
                                                                                          1
                  spicchio
                                                              
              
                                  
                
                                                                Basilico
                                                                                          1
                  ciuffo
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Il bello di questa ricetta è che prepari il condimento nello stesso periodo in cui cuoci la pasta, in questo modo ottimizzi al massimo il tuo tempo in cucina. 

                      
                                          
                      Porta ad ebollizione una pentola con abbondante acqua salata e cuoci la pasta per il tempo indicato sulla confezione.

                      
                                          
                      Nel frattempo lava e asciuga i pomodorini, togli il picciolo, infine tagliali in quarti.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trasferisci i pomodorini in una ciotola. Togli l'anima allo spicchio d'aglio e tritalo finemente, lava e trita le foglie di basilico, scola le olive e tritale grossolanamente. Riunisci tutti gli ingredienti tritati nella ciotola con i pomodorini, condisci con sale fino, pepe nero e 4 cucchiai di olio, mescola bene per fare insaporire.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Sgocciola il tonno dal suo olio di conservazione, rompilo in pezzi con una forchetta prima di aggiungerlo al resto degli ingredienti. Mescola. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando la pasta è pronta, scolala su uno scolapasta posizionato nel lavello della cucina, apri l'acqua fredda del rubinetto (diamo per scontato che sia potabile) e butta il getto sopra la pasta, in questo modo fermerai la cottura. Sgronda bene l'acqua in eccesso muovendo energicamente lo scolapasta sopra la vasca del lavandino e poi uniscila nella ciotola con il condimento. 

                      
                                          
                      Servi la pasta alla crudaiola a temperatura ambiente o fredda di frigo.
                      
                                                              
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Non mi piace il tonno in scatola, posso usare quello fresco? 
  							Certo che puoi, acquista per 4 persone circa 200 g. di tonno dal pescivendolo, togli l'eventuale pelle, e taglia la polpa a cubetti. In una padella fai scaldare 2 cucchiai di olio extravergine di oliva, aggiungi i cubetti di tonno e falli cuocere per pochi minuti girandoli delicatamente con una spatola di silicone o un cucchiaio di legno.
  						
  					  						
  							Mi è avanzata della pasta fredda condita in frigo, come la conservo? 
  							In base agli ingredienti che hai usato, la pasta fredda alla crudaiola si conserva in frigorifero per massimo 2 giorni, ben chiusa in un contenitore ermetico per alimenti. 
  						
  										
				
              
          
                  