DIFFICOLTÀ
bassa
Il risotto acciughe e cucunci non è niente di particolarmente difficile, anche se il termine cucunci vi potrebbe suonare poco familiare. In realtà si parla dei fiori del cappero, facilmente acquistabili in qualsiasi supermercato; i migliori sono quelli siciliani e le più diffuse forme di conservazione dei frutti sono sott'olio, sottaceto o sotto sale. I cucunci sono un must della cucina eoliana, in abbinamento al risotto e alle acciughe completano un piatto davvero estroso e stuzzicante. E se amate quetso tipo di ingrediente, ecco per voi un'altra ricetta imperdibile: ecco come fare in mniera perfetta le acciughe gratinate!

                                                                                      
                
                                                                Riso
                                                                                          320
                  gr
                                                              
              
                                  
                
                                                                Alici o Acciughe
                                                                                          50
                  gr
                                                              
              
                                  
                
                                                                Cucunci
                                                                                          50
                  gr
                                                              
              
                                  
                
                                                                Scalogno
                                                                                          1
                  
                                                              
              
                                  
                
                                                                Burro
                                                                                          60
                  gr
                                                              
              
                                  
                
                                                                brodo vegetale
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Casseruola /                                   Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Accendete il fuoco sotto una casseruola, meglio se una risottiera e fatevi scaldare un giro d'olio e una noce di burro.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando il burro sarà fuso, unite il riso alla casseruola e lasciatelo tostare.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel frattempo preparate le acciughe ed affettate lo scalogno.

                      
                                          
                      Mettete lo scalogno ad appassire in una padella più piccola insieme a poco olio e una piccola noce di burro.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Preparate un buon brodo vegetale con delle verdure o, se preferite, con del dado.

                      
                                          
                      Quando il riso sarà ben tostato, versatevi sopra due bei mestoli di brodo.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Unite allo scalogno appassito le acciughe (lasciandone qualcuna per la fine) e lasciate che queste si sciolgano a calore moderato nella padella.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Unite il composto di scalogno ed acciughe alla casseruola con il riso e diluite il tutto con un altro mestolo di brodo.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Portate il risotto a cottura con successive aggiunte di brodo.

                      
                                          
                      Solo verso la fine della cottura aggiungete al risotto i filetti d'acciuga tenuti da parte, dopo averli tritati grossolanamente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Regolate il risotto di sale se necessario e spegnete il fuoco.

                      
                                          
                      Mantecate il risotto con una noce di burro ed un giro d'olio fuori dal fuoco.
                      
                                                              
                                                
													
												
                                              
                                        
                    
                    
                
                                                
                  
                    9
                                                                
                                          
                      Sciacquate i cucunci (o fiori di cappero) sotto sale, tagliateli a pezzetti ed uniteli al risotto mescolando per amalgamarli bene.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Lasciate riposare il risotto per pochi minuti, quindi impiattatelo decorando ciascun piatto con dei cucunci ed ultimando con un giro d'olio extravergine d'oliva ed una macinata di pepe nero.
                      
                                                            
                    
                    
                
                                              
          
                              Note
                                
                  
                                        L'acciuga, conosciuta anche col termine di alice, è un pesce azzurro tra i più pescati nel nostro mare. Buono, dal sapore caratteristico, si usa comunemente marinato, sotto sale e sott'olio. Commerciata largamente in Italia, usata comunemente nel resto d' Europa, l'acciuga è un pesce che porta con se' tradizioni e usi locali legati alla sua pesca e alla sua conservazione. Alla portata di tutte le classi sociali, i suoi riferimenti nella letteratura si sprecano: la sua pesca notturna viene descritta in molti romanzi italiani e la messa sotto sale era un rito stagionale nelle case dei pescatori.
                  
                
                              
          
                  