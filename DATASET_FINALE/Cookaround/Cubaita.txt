DIFFICOLTÀ
molto bassa
Immancabile ricetta dolce del Natale siciliano, la cubaita è una specie di torrone a base di miele, mandorle e sesamo dalla consistenza super croccante. Conosciuta anche con il nome di giuggiulena, la cubaita ha una consistenza croccantissima e si consuma classicamente in tutto il periodo delle feste soprattutto durante le serate in cui si gioca a carte o a tombola con amici e parenti. Tradizionalmente tagliata a forma di rombi, la cubaita è anche un'ottima idea regalo da realizzare in casa.

                                                                                      
                
                                                                Semi di sesamo tostati
                                                                                          400
                  gr
                                                              
              
                                  
                
                                                                Mandorle sgusciate
                                                                                          100
                  gr
                                                              
              
                                  
                
                                                                Miele
                                                                                          250
                  gr
                                                              
              
                                  
                
                                                                Zucchero
                                                                                          150
                  gr
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Cannella in polvere
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come preparare la cubaita, o giuggiulena: per prima cosa, versa il miele in un pentolino e aggiungi la scorza grattugiata di un limone e profuma con un pizzico di cannella. Metti il miele sul fuoco e, quando è ben liquido, aggiungi lo zucchero.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo, in una ciotola ,mischia il sesamo con le mandorle. Quando lo zucchero si è completamente sciolto nel miele, aggiungi il sesamo e le mandorle. Cuoci a fiamma bassa per circa mezz'ora, mescolando di tanto in tanto; quando il composto si stacca facilmente dalla pentola, è pronto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Spennella un foglio di carta forno con un filo d'olio di semi e versa il torrone al suo interno. Dai al composto una forma rettangolare e livella la superficie, poi ricoprilo con le parti eccedenti di carta forno.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Lascia raffreddare completamente per almeno 3 ore, poi taglia la cubaita a rombi e gustala subito, oppure conservala in un contenitore ermetico.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        
La cubaita va conservata in un luogo fresco e asciutto, lontano da fonti di calore e di umidità. 
La cubaita va conservata in un contenitore ermetico, che la protegge dall'aria e dagli insetti. Si può usare una scatola di latta, un barattolo di vetro o una busta di plastica con chiusura a zip.
La cubaita va conservata a temperatura ambiente, senza bisogno di metterla in frigo. Il freddo, infatti, potrebbe alterare il sapore e la consistenza della cubaita, rendendola troppo dura o troppo friabile
La cubaita si conserva per circa un mese, se si rispettano le condizioni sopra descritte. Dopo questo periodo, la cubaita potrebbe perdere il suo aroma e il suo croccio, ma non diventa pericolosa da mangiare, a meno che non presenti segni di muffa o di insetti.

                  
                
                              
          
                  