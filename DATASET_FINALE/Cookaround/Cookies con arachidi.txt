DIFFICOLTÀ
molto bassa
I cookies sono i famosissimi biscotti con gocce di cioccolato di origine americana che vediamo in tantissimi film e serie tv: grandi, burrosi, morbidi dentro e croccanti fuori. I cookies con arachidi sono una variante ancora più ricca e golosa per la merenda di grandi e piccoli, che non vedranno l'ora di rubarli ancora caldi dalla gratella! Grazie all'aggiunta della frutta secca ogni morso sarà un irresistibile contrasto di consistenze e sapori, un'esplosione di dolcezza con la giusta punta di salato... provate anche voi i cookies con arachidi e diteci se li preferite ai biscotti originali!

                                                                                      
                
                                                                Farina 00
                                                                                          320
                  gr
                                                              
              
                                  
                
                                                                Burro
                                                                                          200
                  gr
                                                              
              
                                  
                
                                                                Zucchero
                                                                                          180
                  gr
                                                              
              
                                  
                
                                                                Gocce di cioccolato fondente
                                                                                          150
                  gr
                                                              
              
                                  
                
                                                                Arachidi tostate
                                                                                          100
                  gr
                                                              
              
                                  
                
                                                                Uova
                                                                  medie -
                                                                  2
                  
                                                              
              
                                  
                
                                                                Lievito per dolci
                                                                                          2
                  gr
                                                              
              
                                  
                
                                                                Bicarbonato di sodio
                                                                                          2
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Prima di iniziare la ricetta lasciate il burro fuori dal frigo per il tempo necessario a renderlo morbido e lavorabile. In alternativa, se non volete aspettare, scaldatelo per 10 o 15 secondi in microonde.

                      
                                          
                      Lavorate il burro morbido con lo zucchero, aiutandovi con una spatola in silicone.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando avrete ottenuto una crema morbida aggiungete le uova, una per volta.

                      
                                          
                      Unite la farina, il lievito e il bicarbonato, in due o tre tempi. Continuate a lavorare con la spatola, perché il composto sarà molto morbido.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto aggiungete le arachidi e le gocce di cioccolato.

                      
                                          
                      Amalgamate il tutto, coprite con la pellicola e lasciate riposare in frigorifero per un’ora.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Con un porzionatore da gelato prelevate l’impasto, ormai ben freddo, e distribuitelo nelle teglie foderate di carta forno. Lasciate un po’ di spazio fra una porzione e l’altra perché in forno i biscotti cresceranno.

                      
                                          
                      Cuocete i biscotti in forno statico preriscaldato a 190° per circa 12 minuti.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        I cookies con arachidi si possono conservare per circa 2 settimane in una scatola di latta.
                  
                
                              
          
                              Consiglio
                                
                  
                                        Potete creare golose varianti utilizzando il cioccolato bianco al posto di quello fondente o un mix di entrambi!
                  
                
                              
          
                  