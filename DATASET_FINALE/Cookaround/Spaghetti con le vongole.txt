DIFFICOLTÀ
molto bassa
Gli spaghetti con le vongole sono una ricetta classica della cucina italiana, possiamo dire, senza timore di smentita, che questo piatto è uno dei primi di pesce più apprezzati e replicati in tutto il mondo, anche la versione degli spaghetti alle vongole in rosso è molto rinomata sulle tavole degli italiani e non. 

                                                                                      
                
                                                                Spaghetti
                                                                                          400
                  gr
                                                              
              
                                  
                
                                                                Vongole
                                                                                          1
                  kg
                                                              
              
                                  
                
                                                                Prezzemolo
                                                                                          1
                  mazzo
                                                              
              
                                  
                
                                                                Vino bianco
                                                                  mezzo bicchiere -
                                                                  125
                  ml
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                Peperoncino rosso piccante
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Da fare qualche ora prima della preparazione vera e propria: togli le vongole dalla loro retina e mettile dentro ad uno scolapasta che possa contenerle tutte, metti lo scolapasta in una bacinella di misura giusta per poterlo contenere tutto fino all'orlo e riempi di acqua fresca, va bene quella del rubinetto. Lascia le vongole in ammollo per diverse ore, fino al momento di utilizzarle. 
                      
                                                                                
                    
                    
                    
                
                                                
                  
                    2
                                                                
                                          
                      Estrai lo scolapasta dalla bacinella con tutte le vongole al suo interno, vedrai che l'acqua che rimane nella bacinella sarà torbida e carica della sabbia che le vongole hanno spurgato. Sciacqua le vongole per un'ultima volta sotto l'acqua corrente e mettile in una pentola, copri con il coperchio e accendi il fuoco. Vedrai che nel giro di pochi minuti le vongole inizieranno ad aprirsi per effetto del calore. Tienile sul fuoco per un paio di minuti, sempre coperte fino a che non saranno tutte aperte, dopo di che spegni il fuoco e togli il coperchio. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In un tagliere metti il prezzemolo e l'aglio sbucciato, con un coltellino ben affilato tritura tutto insieme in modo da creare un mix tra i due ingredienti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Riprendi le vongole, elimina i gusci vuoti e rotti e, molto importante, elimina i molluschi che non si sono aperti con il calore del fornello. Sposta le vongole buone in una ciotola e, in un'altra ciotola, filtra il liquido rilasciato durante l'apertura a caldo.
                      
                                                            
                    
                    
                
                                                
                  
                    5
                                                                
                                          
                      Prendi una padella larga, capiente abbastanza da contenere anche gli spaghetti cotti, vesaci l'olio extravergine di oliva, aggiungi il trito aromatico, fai scaldare un minuto scarso e poi aggiungi le vongole insieme al liquido filtrato. Mescola per far insaporire, dopo qualche minuto, quando il liquido inizia a ritirarsi, sfuma con del vino bianco, fai evaporare e spegni. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Riempi di acqua la pentola per cuocere gli spaghetti, quando l'acqua raggiunge il bollore, abbassa la fiamma e butta un pugno di sale grosso. Alza di nuovo la fiamma per tornare a bollore e versaci gli spaghetti, fai cuocere al dente, per questa ricetta devi togliere la pasta almeno 2 minuti prima dei tempi indicati sulla confezione, questo perché la cottura verrà ultimata nella padella con il sugo. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Quando mancano 2 minuti al termine della cottura della pasta, scolala e mettila nella padella con le vongole. Aggiungi un mestolo dell'acqua di cottura e fai cuocere su fuoco vivace mescolando e scuotendo la padella. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Aggiungi anche il peperoncino tagliato a piccole rondelle e altro prezzemolo se lo gradisci, Cuoci fino a che l'acqua di cottura non si sarà assorbita. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Puoi decidere di portare in tavola gli spaghetti alle vongole lasciandoli nella padella, poi ogni commensale si farà il suo piatto, oppure puoi portare i piatti già fatti, in questo caso ricordati di distribuire in modo equo il condimento! 
                      
                                                              
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Per quanto tempo devo tenere a bagno le vongole? 
  							Le vongole vanno tenute a bagno per almeno 2 ore, in acqua potabile. È questo il lasso di tempo che serve per far si che i mitili perdano sabbia. Alcuni mettono sale per facilitare l'operazione, ti consiglio di farlo se hai poco tempo a disposizione, altrimenti usa acqua senza sale per più di due ore ed otterrai lo stesso risultato. 
  						
  					  						
  							Dopo averle comprate, per quanto tempo posso tenere le vongole in frigo prima di cucinarle? 
  							Essendo molluschi molto delicati, una volta acquistate le vongole vanno consumate entro la giornata. 
  						
  					  						
  							Ma è proprio necessario spurgare le vongole? Quelle che ho comprato non sembra siano sabbiose!
  							Ti consiglio di non saltare mai l'operazione di ammollo delle vongole, se ti ritrovi la sabbia tra i denti mentre mangi avrai irrimediabilmente rovinato una ricetta non proprio economica!  
  						
  										
				
              
          
                  